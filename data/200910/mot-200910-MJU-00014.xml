<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00014">
  <teiHeader>
    <fileDesc>
      <titleStmt>
        <title>med anledning av skr. 2009/10:213 Åtgärder för levande hav</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:213 Åtgärder för levande hav</title>
          <idno type="rdwebb">GX02MJ14</idno>
          <rs type="number">MJ14</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ14/text</ref>
          <ref type="dokument_url_html">http://data.riksdagen.se/dokument/GX02MJ14</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ14</ref>
          <ref type="doc">http://data.riksdagen.se/fil/4FCB5F52-5981-490A-B54C-EA3BF1BAB474</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8wN32vGVQEB9r1g2uowVBD" type="basedOn"/>
        <correspContext corresp="i-8wN32vGVQEB9r1g2uowVBD">
          <ref>Regeringsskrivelse 2009/10:213</ref>
        </correspContext>
        <correspAction xml:id="i-MNzVd8AW2dKfysd5gnxCN3" type="signed"/>
        <correspContext corresp="i-MNzVd8AW2dKfysd5gnxCN3">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-LEUGyeV3fLSH9e5ZtwAUjR" type="referral">
          <date when="2010-06-04"/>
        </correspAction>
        <correspAction xml:id="i-EQx5Kyotevv52L9PnBPnRv" type="dismissal">
          <date when="2010-06-03"/>
        </correspAction>
        <correspAction xml:id="i-ADonWGD3VqVPEMf792zoty" type="dismissal">
          <date when="2010-06-03"/>
        </correspAction>
        <correspAction xml:id="i-6pzfAyTu7EeCfspLcCSXYZ" type="transfer">
          <date when="2010-06-02"/>
        </correspAction>
        <correspAction xml:id="i-CEnUashnv4NEffLyF7oc6R" type="submission">
          <date when="2010-06-02"/>
        </correspAction>
        <correspAction xml:id="i-Wg8YFJkBs6UAWu7HZmeVr1" type="assigned"/>
        <correspContext corresp="i-Wg8YFJkBs6UAWu7HZmeVr1">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BGYPZeH2oQDGhZvFY3Ycux" type="motBody">
        <div xml:id="i-2RFkx614ycCZ5eryhtDvNd" type="TOC">
          <head xml:id="i-ABkKruQTBuPJ6xEjkxPPMX">
            1 Innehållsförteckning
          </head>
          <list xml:id="i-Gg5NnkvvNN7ftbvVF682DL">
            <item xml:id="i-8hwcgPDAsdzpgWWD7F61vc">
              2 Förslag till riksdagsbeslut 2
            </item>
            <item xml:id="i-EgDCavqgyhyG2xM78Qg9Rt">
              3 Inledning 2
            </item>
            <item xml:id="i-RimWGU3sdkXpR59Jq8Sg6h">
              4 Övergödning 3
            </item>
            <item xml:id="i-2hfJ5876jMJgNny4Cos5AW">
              4.1 Jordbrukets påverkan 3
            </item>
            <item xml:id="i-KY5kQ8DAtMJbzWpXkkaCcC">
              4.2 Skatt på handelsgödsel 4
            </item>
            <item xml:id="i-dPfbLSB8ckWYTkeJNR5zX">
              4.3 Den gemensamma jordbrukspolitiken 5
            </item>
            <item xml:id="i-g7krcCopUTuCsEPeSWCSW">
              4.4 Enskilda avlopp 5
            </item>
            <item xml:id="i-LrWv2Dak4U7VYQkKTCgSHV">
              4.5 Krav på katalysatorer 5
            </item>
            <item xml:id="i-HHeUreN7jeKfXrTj6p3xSk">
              5 Farliga ämnen 6
            </item>
            <item xml:id="i-D4tvqHU4afV2vDwbi7ER5K">
              6 Sjöfart 6
            </item>
            <item xml:id="i-8782C2M2cgKTQHFJNFXuhK">
              7 Fiske 7
            </item>
            <item xml:id="i-N33ntpS2qc4yrJeBh9wfgs">
              7.1 Förbjud bottentrålning 8
            </item>
            <item xml:id="i-SZsNjvmPTGrt2ezPHe1YdU">
              7.2 Fiskekvoter baserade på forskarnas rekommendationer 8
            </item>
            <item xml:id="i-9io2F7VZ6AmisNvC9UaWhb">
              7.3 Fiskestopp på ål 9
            </item>
            <item xml:id="i-KQZRhhhRhbG7arx72GDb7m">
              7.4 Utfiskning i fattiga länder 9
            </item>
          </list>
        </div>
        <div xml:id="i-NkDKj9af7xZprqzEkE7gTU" type="motProposal" subtype="förslag">
          <head xml:id="i-R19Hq8aCcrScrrR89dzDXB">
            2 Förslag till riksdagsbeslut
          </head>
          <list xml:id="i-HGe2aCYNVrVkGpqjvGtdAk" style="ol">
            <item xml:id="i-3MHfN7t7KoRv83WZeWXJgk">
              Riksdagen tillkännager för regeringen som sin mening vad som
              anförs i motionen om ytterligare finansiering för att komma till
              rätta med övergödningen.
            </item>
            <item xml:id="i-9UyRfjyn2tFZH2VJnHGnMB">
              Riksdagen tillkännager för regeringen som sin mening vad som
              anförs i motionen om återinförande av skatt på handelsgödsel.
            </item>
            <item xml:id="i-XCVfQpfX53xn8f72A5aG7v">
              Riksdagen tillkännager för regeringen som sin mening vad som
              anförs i motionen om reformen av den gemensamma jordbrukspolitiken.
            </item>
            <item xml:id="i-9BHasDwTSB8s5WJjziArE9">
              Riksdagen tillkännager för regeringen som sin mening vad som
              anförs i motionen om enskilda avlopp.
            </item>
            <item xml:id="i-VLXkuWFnYmBRPWYUTMzBvU">
              Riksdagen tillkännager för regeringen som sin mening vad som
              anförs i motionen om kemikalier.
            </item>
            <item xml:id="i-2LURPSH94qqnyCQ7yPw5qd">
              Riksdagen tillkännager för regeringen som sin mening vad som
              anförs i motionen om miljöanpassad sjöfart.
            </item>
            <item xml:id="i-EW38pukfUNaaehtprqrNa4">
              Riksdagen tillkännager för regeringen som sin mening vad som
              anförs i motionen om fiskepolitiken.
            </item>
          </list>
        </div>
        <div xml:id="i-9ChFqot8jewvjcNezNRJyd" type="motContent">
          <head xml:id="i-X6AS6oeVYwgRuYtE2JwZge" type="h1">
            3 Inledning
          </head>
          <p xml:id="i-TMKWVF2fFoVeAKbDJxnhnA">
            Östersjön är ett av världens mest hotade innanhav. Läget, åldern
            och det faktum att Östersjön är ett brackvattenhav utgör de främsta
            anledningarna till att havet är extra känsligt.
          </p>
          <list xml:id="i-Ps8kqcrGAurxZRueVUgfTz" style="ul">
            <item xml:id="i-2j2Jugnve9zAbxEND9cbzy">
              Stort avrinningsområde: Fjorton länder ligger i Östersjöns avrinningsområde.
              Avrinningsområdet är drygt fyra gånger så stort som havet och
              för med sig näring och föroreningar ut i Östersjön.
            </item>
            <item xml:id="i-FGzoyGcCFtE1xVgm1Kg4aJ">
              Dåligt utbyte: Utbytet av vatten är ytterst begränsat då det
              enbart sker genom de danska sunden. Det tar drygt 30 år för Östersjöns
              vatten att bytas ut. Vatten från Östersjön strömmar mestadels
              ut i Västerhavet. Det är bara undantagsvis som vattenströmmarna
              går åt andra hållet dvs. förser Östersjön med nytt vatten från
              Västerhavet. Det är vid dessa få tillfällen som Östersjön får
              nytillskott av saltvatten.
            </item>
            <item xml:id="i-2cpyGhNtLKgHkAioeKe78U">
              Svårt för arter att anpassa sig: Eftersom Östersjön är ett brackvattenhav
              är det endast få arter som överlever där. Alla arter härstammar
              från antingen sött eller salt vatten. Några har dock lyckats överleva
              i bräckt vatten, men dessa arter är känsligare för störningar
              och påfrestningar. Resultatet är att hela ekosystemet blir känsligare
              och har svårare att anpassa sig till förändringar.
            </item>
            <item xml:id="i-vnt3Y12NCXfgtUugauQTp">
              Ett geologiskt ungt hav: Under de senaste 12 000 åren har havet
              utvecklats från smältvattensjö till atlantvik till insjö vilket
              har påverkat och försvårat för de växter och djur som lever här.
            </item>
          </list>
          <p xml:id="i-RBeq4RMRKinKft5h9qKF3f">
            Det är lätt att förstå att den mänskliga påverkan får stora resultat
            på det redan känsliga havet. De fyra största hoten mot havsmiljön
            i Östersjön är övergödning, överfiske, farliga ämnen samt havstransporter.
            Det är positivt att regeringen påtalar att arbetet med att rädda
            Östersjön har hög prioritet. Däremot är det olyckligt att alla
            förslag på åtgärder ska ske på frivillig basis. För att rädda
            Östersjön krävs kraftfulla åtgärder där ekonomiska styrmedel och
            lagstiftning är viktiga delar. Bristen på lagstiftning och andra
            effektiva styrmedel ligger i linje med regeringens övriga miljöpolitik,
            såsom urholkningen av miljömålssystemet. Trots att en tredjedel
            av kvävet som hamnar i Östersjön kommer genom luftnedfall och
            till stora delar kan härledas från vägtrafiken, är regeringens
            infrastrukturpolitik inriktad mot ökad vägtrafik. Sammantaget
            visar detta på den låga ambitionsnivå som alliansregeringen har
            inom miljöpolitiken.
          </p>
          <head xml:id="i-AMMuY5WDWbCXj2wuK64XRW" type="h1">
            4 Övergödning
          </head>
          <p xml:id="i-Fzjv9oZTnGRgomzFquCD3m">
            Näringsämnen från jordbruk och avlopp övergöder Östersjön vilket
            resulterar i att mängden organiskt material ökar. Även trafikens
            och sjöfartens kväveutsläpp har stor påverkan på övergödningen.
            Då överproduktionen av organiskt material överstiger den normala
            konsumtionen räcker inte syret till för att bryta ned det organiska
            materialet. Resultatet är syrebrist och minskad mängd bottenlevande
            djur. Övergödningen leder även till igenvuxna vikar och krympande
            vattenytor.
          </p>
          <p xml:id="i-D8Y2uxMrMvZLS13vttyhPg">
            Regeringen redovisar i skrivelsen Åtgärder för ett levande hav
            (2009/10:213) åtgärder för att minska övergödningen. Några av
            dessa åtgärder är förbättrad rening av kväve och fosfor från kommunala
            reningsverk, förbud mot fosfat i maskindiskmedel och en effektivare
            tillämpning av lagstiftning för enskilda avlopp. Som ett resultat
            av EU-kommissionens synpunkter på bristerna i det svenska genomförandet
            av nitratdirektivet har ett antal ändringar införts inom jordbruket.
            Några av dessa ändringar är en gräns på 170 kg tillförd totalkväve
            i stallgödsel per år, ett skyddsavstånd på två meter för spridning
            av gödselmedel från kanter som gränsar till vattendrag eller sjöar
            och totalförbud för spridning av mineralgödsel från den 1 november
            till den 28 februari.
          </p>
          <head xml:id="i-4XmsDhHUReH1g4T8gRXakM" type="h2">
            4.1 Jordbrukets påverkan
          </head>
          <p xml:id="i-6MaCYDsE8ziN8xhUVeXMpj">
            I Naturvårdsverkets rapport (2009) om åtgärder för att nå det
            svenska betinget i Baltic Sea Action Plan angav man att det största,
            svåraste och mest kostsamma problemet är övergödningen. Denna
            post står för över 90 % av de uppskattade kostnaderna. I och med
            att 48 % av kväveutsläppen i Kattegatt och 45 % av de antropogena
            fosforutsläppen i egentliga Östersjön kommer från jordbruket anser
            vi att kraftigare åtgärder måste till än de som föreslås i regeringens
            skrivelse. De sammanlagda kostnaderna bedöms av Naturvårdsverket
            till ca 5 miljarder kronor per år för att nå hela det preliminära
            åtagandet. Men ett återställande av Östersjöns ekologiska status
            1950-talet är referensperiod bör ses som en investering och som
            en avbetalning av den miljöskuld efterkrigstidsgenerationen dragit
            på sig. Det värde som våra hav förser oss med genom ekosystemtjänster
            överstiger många gånger kostnaderna för bevarande. Även om osäkerheten
            är stor vid beräkningen av kostnaderna och en del av kostnaderna
            finansieras av EU via landsbygdsprogrammet så pekar allt på att
            staten måste öka sina insatser. Detta bör riksdagen som sin mening
            ge regeringen till känna.
          </p>
          <head xml:id="i-XN4EftUC5gTmFywrKot3dX" type="h2">
            4.2 Skatt på handelsgödsel
          </head>
          <p xml:id="i-7QHy5VuCJziHaNiBBtPms6">
            De förslag som regeringen tar upp i skrivelsen är positiva och
            ett steg i rätt riktning för att komma till rätta med problematiken
            i Östersjön. Däremot förvånas vi av regeringens argumentation
            i skrivelsen om vikten av att utgå från principen om att förorenaren
            ska betala, dvs. att ansvariga sektorer ska bära sina egna miljökostnader.
            Vi ställer oss frågande till hur detta stämmer överens med beslutet
            att ta bort skatten på handelsgödsel. I SOU 2003:9 kan man läsa
            att skatten på handelsgödsel har minskat kväveutlakningen från
            åkermark. Skatten har även gjort jordbrukarna medvetna om problemet
            med kväveutlakning. Kadmiumskatten har bidragit till att tillförseln
            av kadmium till åkermark har minskat och således även risken för
            negativa hälsoeffekter. I remissvaren till förslag om avskaffandet
            av handelsgödselskatten var alla remissinstanser utom LRF negativa
            till förslaget. I Naturvårdsverkets utvär-dering om Sverige och
            BSAP skriver man att det är olämpligt att ta bort det styrmedel
            som faktiskt kan reglera användningen av konstgödsel.
          </p>
          <p xml:id="i-BB9HLvHdBaNS6178kjof3C">
            Regeringen tar upp konkurrenssituationen som argument för ett
            borttagande av skatten. I SOU 2003:9 står det: Utredningen saknar
            underlag för annan bedömning än att gödselmedelsskattens påverkan
            på det svenska jordbrukets internationella konkurrenskraft varit
            förhållandevis måttlig. Skatten på bekämpningsmedel bedöms ha
            haft mindre betydelse för konkurrenskraften. Utredningen rekommenderar
            inte att skatten tas bort, utan att den bibehålls på samma nivå.
          </p>
          <p xml:id="i-WpQpY9eNh3xoZZCs64Nt1B">
            Vänsterpartiet håller med regeringen om att principen om att
            förorenaren ska betala bör gälla. Därför föreslår vi att handelsgödselskatten
            återinförs. Skatteintäkterna ska därefter kunna återföras till
            jordbruket som stöd för miljöförbättrande åtgärder. Detta leder
            inte bara till minskad övergödning utan främjar det ekologiska
            jordbruket, minskar mängden kemikalier i såväl marker som vattendrag
            och hav och minskar mängden kadmium i marken. Detta bör riksdagen
            som sin mening ge regeringen till känna.
          </p>
          <head xml:id="i-ERXjPrHFNn6nauFoc2Xwvx" type="h2">
            4.3 Den gemensamma jordbrukspolitiken
          </head>
          <p xml:id="i-N5tiDmScU547K2GWe65GgU">
            I dag går 43 % av EU:s budget till jordbruksstöd. Dessvärre är
            det enbart en ytterst liten del av denna budget som går till det
            ekologiska lantbruket. Resten går till utveckling av storskaliga
            djurfabriker och industriella jordbruk, dvs. till den typ av verksamhet
            som genererar de problem man försöker komma till rätta med genom
            Baltic Sea Action Plan. Vänsterpartiet har länge drivit frågan
            att Sverige bör agera för att EU:s gemensamma jordbrukspolitik
            reformeras till att gynna omställningen till ekologiskt jordbruk
            och miljöanpassade åtgärder och inte fortsätter som i dagsläget
            då den fungerar kontraproduktivt i och med stöd till den verksamhet
            som skapar de största problemen. Regeringen måste arbeta för en
            miljöanpassad gemensam jordbrukspolitik i det pågående arbetet
            med reformeringen av den gemensamma jordbrukspolitiken. Detta
            bör riksdagen som sin mening ge regeringen till känna.
          </p>
          <head xml:id="i-T2YzKi3nDczYDEKBE9aFno" type="h2">
            4.4 Enskilda avlopp
          </head>
          <p xml:id="i-CG2JVcCGDPLUSvARBpPYMV">
            I Sverige i dag finns det drygt en miljon fastigheter som inte
            är anslutna till kommunal avloppsvattenrening. Utsläpp av avloppsvatten
            som inte är tillräckligt renat från fosfor och kväve bidrar till
            övergödningen. Otillräckligt renat avloppsvatten kan även leda
            till smittspridning. I dag finns det problem med uppföljning och
            kontroll av de lagar som finns gällande enskilda avlopp. Regeringen
            bedömer i skrivelsen att man genom en effektiv tillämpning av
            lagen antas kunna nå Helcoms rekommendation i aktionsplanen om
            att förbättra reningen av enskilda avlopp. Regeringen bör återkomma
            med hur man avser att arbeta för att minska den bristande tillsynen
            av avlopp som förekommer i vissa kommuner. Detta bör riksdagen
            som sin mening ge regeringen till känna.
          </p>
          <head xml:id="i-2kgv6n2E6ZkqvbH7MburSu" type="h2">
            4.5 Krav på katalysatorer
          </head>
          <p xml:id="i-D6fNQQ4p6797JveaT14KXc">
            Sjöfartens utsläpp av kväve har ökat dramatiskt jämfört med t.ex.
            kväveutsläppen från vägtrafiken. I framtiden kan sjöfartens utsläpp
            av kväve överstiga samtliga landbaserade källors utsläpp om inte
            denna negativa trend bryts. Detta beror på att det inte funnits
            några krav på minskning av kväveutsläppen från fartyg. Endast
            frivilliga initiativ från vissa färjerederier har resulterat i
            att en del färjor har kväverening. Det finns i dag väl beprövad
            katalysatorteknik som tar bort 90 % av kväveutsläppen, och följaktligen
            finns inga tekniska hinder för kväverening av fartyg. Vänsterpartiet
            har tidigare motionerat om att alla fartyg som trafikerar EU:s
            vatten ska ha katalysator.
          </p>
          <head xml:id="i-F3KjBtBDWBuCeMTCuGSCKV" type="h1">
            5 Farliga ämnen
          </head>
          <p xml:id="i-CjAeRcdT7NGXUumgbsZ2Ba">
            Farliga ämnen är antingen ämnen som inte finns naturligt eller
            ämnen som har en långt högre koncentration än vad som finns naturligt.
            Exempel på sådana ämnen är dioxiner, hexaklorbensen och PCB. Dessa
            ämnen bildas vid bl.a. industriprocesser, vid förbränning av t.ex.
            sopor och kol samt från deponier. I dag är osäkerheten kring många
            kemikaliers risker stor. Mindre än 5 % av de drygt 100 000 kemikalier
            som finns på den europeiska marknaden i dag har testats i någon
            större utsträckning. Belastningen av dessa ämnen har lyckligtvis
            minskat under de senaste 2030 åren men de utgör fortfarande ett
            stort hot mot Östersjön. Ämnena kan finnas kvar i havsmiljön under
            mycket lång tid eftersom de ackumuleras i den marina näringsväven.
            Resultaten är bl.a. försämrad fortplantningsförmåga, höjda halter
            av föroreningar i matfisk samt sämre hälsostatus hos de marina
            arterna.
          </p>
          <p xml:id="i-L1aSPkX56VKY2isoSq1HEF">
            Vi ser ett behov av att stärka Reach på många plan. Bland annat
            bör substitutionsprincipen och försiktighetsprincipen skärpas.
            Lågvolymämnen måste inkluderas. Fler ämnen ska innefattas av tillståndskrav
            och kontroll av efterlevnad av Reach utvecklas. Nanopartiklar
            bör införas och fler förslag lämnas till kandidatlistan. Vi vill
            återinföra det förbud på flamskyddsmedlet deka-BDE som alliansregeringen
            avskaffade i maj 2008. Förbud mot andra bromerade flamskyddsmedel
            bör undersökas. Vi vill satsa på ökad information till konsumenter
            och producenter samt verka för att EU-länder ska tillåtas att
            gå längre i sin egen kemikalielagstiftning. Slutligen ser vi en
            stor potential att låta den offentliga sektorn genom sin upphandling
            verka för ett miljövänligare samhälle med minskade kemikalier
            i offentliga verksamheter. Vad som ovan anförs om kemikalier bör
            riksdagen som sin mening ge regeringen till känna.
          </p>
          <head xml:id="i-SXy8pSx56AeFig6PFXyFLY" type="h1">
            6 Sjöfart
          </head>
          <p xml:id="i-W3BWrXBzmuuTYnivSg4JFD">
            Hittills har svaga miljökrav för sjöfarten gjort att den är betydligt
            sämre miljöanpassad än vad den skulle kunna vara. Vänsterpartiet
            har länge drivit frågor som rör förbättrad miljöhänsyn i sjöfarten.
            Nedan listas några av våra förslag.
          </p>
          <list xml:id="i-A9CkoFWCb8Y2k1Anj9QtPQ" style="ul">
            <item xml:id="i-4Jp2puVGz6YWeXCMLnMZn6">
              Förekomsten av undermåliga fartyg i kombination med otillräckligt
              underhåll ökar olycksrisken och oljeutsläpp. Vänsterpartiet anser
              därför att Sverige aktivt bör driva en kraftig höjning av sanktionerna
              för oljeutsläpp.
            </item>
            <item xml:id="i-LV5Nk16jyaFCTzRcGWuB7F">
              Vi vill se över möjligheten att införa kilometerskatt på Östersjön.
              Avgiften ska baseras på hur mycket kväve och svavel fartyget släpper
              ut.
            </item>
            <item xml:id="i-LT9m9sLSNfWBrFycbKopmJ">
              Miljödifferentiera hamnavgifterna för att ytterligare minska
              miljöbelastningen.
            </item>
            <item xml:id="i-UDPh2SnMar7kDqnyehQcnH">
              I dag tar man lite hänsyn till fartygs miljöprestanda och framdrivningsegenskaper.
              I stället beaktas främst fartresurser, utrymme och bekvämlighet.
              Detta leder till att starkare motorer krävs samt att svall och
              buller påverkar omgivningen negativt. Vänsterpartiet anser att
              fokus för utvecklingen av fartyg ska ligga på skrov, propellrar
              och motorer som är miljöanpassade.
            </item>
            <item xml:id="i-8uvYfpLrdNMMEE34FUGMGS">
              I en rapport från länsstyrelsen i Stockholms län ( Fartygstrafik
              och stranderosion i Stockholms skärgård, 2004:19) tar man upp
              problemen med stranderosion och svallskador trots de hastighetsbegränsningar
              som finns. Problemen orsakas framför allt av passagerarfartygen.
              Vi ser därför ett behov av att se över hastighetsbegränsningarna
              i vissa farleder.
            </item>
            <item xml:id="i-JXwJ8iommqcEAkzCwpTR6M">
              Fritidsbåtar med tvåtaktsmotorer står för en del av de gifter
              som släpps ut i Östersjön. Alkylatbensin minskar utsläppen av
              det farliga kolvätet PAH med 8090 % och kväveoxider med 3060 %.
              Alkylatbensin används i dag endast i liten utsträckning, vilket
              i princip har två orsaker. För det första finns alkylatbensin
              på pump endast lättillgängligt i vissa delar av landet, framför
              allt i Stockholms skärgård. I övriga landet är konsumenterna hänvisade
              till inköp av bränslet i dunkar till ett mycket högre pris. För
              det andra är efterfrågan svag i de områden där den är lättillgänglig.
              De flesta båtägare känner inte till alkylatbensinens stora förtjänster.
              Det är därför viktigt att påverka konsumenters attityd och ge
              Sjöfartsverket i uppdrag att arbeta med en informationsstrategi
              för att åtgärda detta. Vi ser även att det finns ett behov av
              att använda ekonomiska styrmedel för att öka användningen av alkylatbensin.
              Vänsterpartiet vill därför sänka skatten på alkylatbensin, vilket
              finansieras genom en skatt på fritidsbåtar.
            </item>
            <item xml:id="i-6mFK43QcDKcCouuZME9Vaz">
              I dag finns det ca 200 000 tvåtaktsmotorer i bruk. De stora utsläppen
              påverkar livet i haven. Stora mängder giftiga kolväten går därmed
              direkt ut i vattnet. Full gas med en tvåtaktsmotor på 70 hk i
              25 timmar innebär att 300 liter bensin släpps ut i havet. Kör
              du ett dygn med 7080 hk tvåtaktsmotor spyr den ut ett badkar med
              oanvänd bensin. Vänsterpartiet förespråkar därför ett skrotningsbidrag
              till tvåtaktsmotorer.
            </item>
          </list>
          <p xml:id="i-R3JENuh6Wt2U3CXCprApVz">
            Vad som ovan anförs om sjöfartens miljöpåverkan bör riksdagen
            som sin mening ge regeringen till känna.
          </p>
          <head xml:id="i-H9xEuC29JzfGnu9fmNxnFH" type="h1">
            7 Fiske
          </head>
          <p xml:id="i-NC8vfSogSQ6UQgXawUppsN">
            I dag är så mycket som 88 % av alla fiskarter inom EU hotade
            av överfiske. När vissa arter överfiskas rubbas balansen i havens
            ekosystem och kan utlösa oanade effekter och kedjereaktioner i
            näringskedjan. Ett problem är att de kvoter som fastställts av
            EU inte har baserats på forskarnas råd om tåliga fiskebestånd.
            Ytterligare problem är att storleken på fiskeflottan är långt
            större än vad bestånden tål. Utöver det tillkommer problemet med
            illegalt fiske.
          </p>
          <p xml:id="i-D5A1MF5e1AGRfKVxJ2Mt67">
            Effektivisering av fiskeflottan och fiskeredskapen möjliggör
            större fångster än vad som tidigare var möjligt. Subventioner
            av bränsle gör det även ekonomiskt möjligt att vara ute längre
            på haven. Det går t.ex. åt 8 liter diesel för att fånga ett kilo
            havskräftor, vilket inte skulle vara möjligt utan subventionerna.
            Detta resulterar även i betydande klimatpåverkan från fiskeflottan.
          </p>
          <p xml:id="i-V42dihWLjqBdUv11PkEEFX">
            En av de största utmaningarna vi står inför är problemet med
            överfiske. I och med att många länder konkurrerar om de gemensamma
            fiskeresurserna kompliceras politiken ytterligare. Många miljarder
            betalas årligen ut i subventioner till fisket, vilket är en bidragande
            orsak till utfiskningen av haven. Dessa subventioner är ej förenliga
            med ett hållbart och långsiktigt fiske.
          </p>
          <head xml:id="i-E1PCrcxAr2SgNz9RCzNH6i" type="h2">
            7.1 Förbjud bottentrålning
          </head>
          <p xml:id="i-TLQX86htnPFyCRBLYsozQQ">
            Bottentrålningen är ett stort hot mot känsliga och ofta relativt
            okända havsmiljöer och ekosystem. De flesta arter som lever i
            djuphaven har en långsam tillväxt- och reproduktionstakt, vilket
            gör att det tar mycket lång tid innan mängden fisk som tas upp
            kan ersättas. Extremt tunga redskap används som river upp skadliga
            stoftmoln och ödelägger livet på bottnarna. På Östersjöns bottnar
            finns i dag dumpade stridsmedel och på många områden finns gifter
            och kemikalier lagrade i bottensedimenten som kan frigöras vid
            bottentrålning. Bottentrålning medverkar även till att fosfor
            frigörs ur sedimenten och bidrar till Östersjöns övergödning.
            Ett förbud mot bottentrålning medför även att mängden utkast av
            fisk (fisk som kastas överbord för att den inte är önskad) minskas.
            Data från Fiskeriverket visar på så mycket som 27 % utkast av
            ungtorsk från bottentrålningsfiske jämfört med 3 % från nätfiske
            efter torsk. Vi är positiva till regeringens förbud mot high grading
            i Östersjön och Västerhavet, men mer långtgående åtgärder måste
            till för att uppnå ett hållbart fiske. Vi har därför tidigare
            motionerat om att införa ett generellt dumpningsförbud av torsk
            i Östersjön senast den första januari 2011. Förbudet ska strax
            därefter följas av ett likadant förbud för Västerhavet.
          </p>
          <head xml:id="i-BWPy9ZVppAmkxAqwPiEbax" type="h2">
            7.2 Fiskekvoter baserade på forskarnas rekommendationer
          </head>
          <p xml:id="i-NS89dxvqdX6D2n5gKpKvL6">
            Fiskekvoter ska inte vara en förhandlingsfråga. Allt fiske måste
            automatiskt upphöra när ett fiskebestånd närmar sig gränsen för
            ohållbart uttag. Fiskekvoter får inte vara något som man förhandlar
            om mot all kunskap om miljöns tillstånd.
          </p>
          <p xml:id="i-BybpAR4C7exCPAX89ZwNCi">
            I stället för de redan beslutade fiskekvoterna kräver vi ett
            fiskestopp för de bestånd som hotas. Fiskestoppet ska inte bara
            gälla det svenska fisket utan även det utländska beståndet. EU-kommissionen
            har tidigare informellt meddelat att Sverige inte får införa nationellt
            fiskestopp. Vi vill att denna fråga överprövas. Ett fiskestopp
            för alla hotade arter och bestånd bör införas till dess att återhämtningen
            kan garanteras i Östersjön, Skagerrak, Kattegatt och Nordsjön.
          </p>
          <head xml:id="i-EZmmbRd69wDJSia4H8TR4F" type="h2">
            7.3 Fiskestopp på ål
          </head>
          <p xml:id="i-6UD6YxgAo3pZm2ukH99i6e">
            Ålen är klassad som akut hotad. Antalet unga ålar som kommer
            tillbaka från Sargassohavet har minskat med upp till 99 % sedan
            1970-talet. Det är därför av allra största vikt att ålfisket regleras
            på ett kraftfullt sätt. Med tanke på den ytterst begränsade kunskap
            vi har om ålens livscykel är det mycket riskabelt att fortsätta
            utfiskningen av ålen. Vänsterpartiet anser att ett totalstopp
            är den enda möjliga lösningen för att försöka rädda bestånden.
          </p>
          <head xml:id="i-LRhvyRnyDUqbrU12FV3ekG" type="h2">
            7.4 Utfiskning i fattiga länder
          </head>
          <p xml:id="i-QeTnC2xnB9mFrqLD2AdLZk">
            EU:s gemensamma fiskeripolitik möjliggör utnyttjande av fattiga
            länders fiskebestånd. Detta rovfiske förstör inte bara havsmiljön
            utan även livsvillkoren för lokalbefolkningen som blir bestulna
            på såväl livsmedel som arbetstillfällen. Ungefär 40 % av EU-flottans
            fångster beräknas komma från fiskevatten utanför EU.
          </p>
          <p xml:id="i-K7PF9hiou6bMh2iREY7Mbv">
            Vänsterpartiet anser att Sverige bör agera för att de fiskeavtal
            som EU tecknar med utvecklingsländer, vilka bidrar till rovdrift
            och förstör livsvillkoren för lokalbefolkningen, omedelbart stoppas.
            Dessa avtal ska baseras på folkrättsliga principer och respekt
            för invånarna i avtalsländerna. EU:s framtida fiskeriavtal ska
            garantera att fisket i tredjeländers vatten sker på verkliga överskottsresurser.
          </p>
          <p xml:id="i-MJ2yh5pv4Qt6kbgaPME6DA">
            Vi ifrågasätter regeringens nuvarande utfasning av fiskeflottan
            där oseriösa svenska fiskare, med stöd av skattepengar, flyttar
            sina fartyg till andra delar av världen och fortsätter fiska i
            fattiga människors vatten. Krav och kontroller från de svenska
            myndigheterna måste till.
          </p>
          <p xml:id="i-491kjQXheWyZBx3soxSwrB">
            Andra förslag på åtgärder i arbetet för ett hållbart fiske som
            vi tidigare motionerat om är:
          </p>
          <list xml:id="i-6ud35tbX631YhKfMDumRUR" style="ul">
            <item xml:id="i-YCDMK4DVNJ7JbidegrVq8f">
              Inrättande av ett pilotprojekt om hållbart fiske i Vänern och
              Vättern.
            </item>
            <item xml:id="i-G7WXoN2gDWzCnbJYQDkyVu">
              Införande av fler akvatiska skyddsområden med fiskeförbud.
            </item>
            <item xml:id="i-RLzYTEDztDswJgzCLoApkT">
              Ytterligare reducering av fiskeflottan. Avskaffande av fritt
              inträde.
            </item>
            <item xml:id="i-TPrioebqkhHFzqy2Vyihbv">
              Avskaffande av skattebefrielse på fartygsbränsle.
            </item>
          </list>
          <p xml:id="i-RQNCyPCRNvaMttaEFMaQPK">
            Vad som ovan anförs om fiske bör riksdagen som sin mening ge
            regeringen till känna.
          </p>
        </div>
        <div xml:id="i-3vAGYewBv988i7jGYQtTpA" type="motSignatures">
          <list xml:id="i-V1DLtcjYbKRQh7VR2ax7tG">
            <item xml:id="i-Ujtp49bteY9h6BmHDP9Dby" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-5UHJh4DGSCFBrnbEKiEz1f" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-DqjkeXsLyEVhMzEiZ8q4JW" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-KdC8tk9uBqEJ55kFcdsEsF" who="i-FAhoYDeAxVXRZmnF5LnHgv">
              Kent Persson (v)
            </item>
          </list>
        </div>
      </div>
    </body>
  </text>
</TEI>
