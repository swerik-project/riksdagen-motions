<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-01932">
  <teiHeader>
    <fileDesc>
      <titleStmt>
        <title>Värna kvalitet och frihet inom högskolan</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1932 av Patrick Reslow m.fl. (SD)</title>
          <idno type="rdwebb">H8021932</idno>
          <rs type="number">1932</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8021932/text</ref>
          <ref type="dokument_url_html">http://data.riksdagen.se/dokument/H8021932</ref>
          <ref type="dokumentstatus_url_xml">http://data.riksdagen.se/dokumentstatus/H8021932</ref>
          <ref type="docx">http://data.riksdagen.se/fil/9824BBA0-7D5E-4763-9BE1-36C15F8006D0</ref>
          <ref type="pdf">http://data.riksdagen.se/fil/906184EB-9CAD-4B26-8CE1-84E66FA3D4EF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-AbswNU1skgfjJi4ZnN7HgY</idno>
            <name>Per Söderlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3Wpf5bVUbbcciCdCGEvjFz" type="signed"/>
        <correspContext corresp="i-3Wpf5bVUbbcciCdCGEvjFz">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-AbswNU1skgfjJi4ZnN7HgY"/>
          <note type="signatory" corresp="i-6ceKG6oPX1kT6SHqK6JSnq"/>
        </correspContext>
        <correspAction xml:id="i-LUn8cc67P2tuZNmvMXSMYh" type="submitted">
          <date when="2020-10-02"/>
          <time when="16:36:45"/>
        </correspAction>
        <correspAction xml:id="i-Pccei6KQPGD7g7ubNHiypS" type="reviewed">
          <date when="2020-10-02"/>
          <time when="17:46:49"/>
        </correspAction>
        <correspAction xml:id="i-HCceNngXKmmQuRsqJCgjCq" type="referred">
          <date when="2020-10-14"/>
        </correspAction>
        <correspAction xml:id="i-RvK7dw4FhNmBaffwhqfQC4" type="assigned">
          <date when="2021-06-22"/>
          <time when="17:14:11"/>
        </correspAction>
        <correspContext corresp="i-RvK7dw4FhNmBaffwhqfQC4">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-2o76NrTvr76MtVhkwpfjeE" type="behandlas_i"/>
        <correspContext corresp="i-2o76NrTvr76MtVhkwpfjeE">
          <ref type="uppgift">2020/21:UbU1</ref>
          <ref type="ref_dok_id">H801UbU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU1</ref>
          <ref type="ref_dok_titel">Utgiftsområde 16 Utbildning och universitetsforskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6PVUT3AHBNpy21yAbSEs15" type="behandlas_i"/>
        <correspContext corresp="i-6PVUT3AHBNpy21yAbSEs15">
          <ref type="uppgift">2020/21:UbU8</ref>
          <ref type="ref_dok_id">H801UbU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU8</ref>
          <ref type="ref_dok_titel">Studiestöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MYrc93NWpNDrUG99wk3SDL" type="behandlas_i"/>
        <correspContext corresp="i-MYrc93NWpNDrUG99wk3SDL">
          <ref type="uppgift">2020/21:UbU16</ref>
          <ref type="ref_dok_id">H801UbU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU16</ref>
          <ref type="ref_dok_titel">Forskning, frihet, framtid - kunskap och innovation för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CtJn3UzawvmWdgjVYXKgGp" type="behandlas_i"/>
        <correspContext corresp="i-CtJn3UzawvmWdgjVYXKgGp">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Lak5MHDCoxqEbzijqJab1q" type="motHeader">
        <div xml:id="i-M54JvTQhzU4JzeoRKiFyEy" type="motTitle">
          Motion till riksdagen 2020/21:1932 av Patrick Reslow m.fl. (SD)
          Värna kvalitet och frihet inom högskolan
        </div>
      </div>
      <div xml:id="i-Bpm9M2LtYrS8jFoYXKfcrK" type="motBody">
        <div xml:id="i-HWGdF9URMVPKa9Dm7HsSJR" type="motProposal" subtype="förslag">
          <head xml:id="i-CrDpRv9dTSM8GMD97mC8YQ">
            Förslag till riksdagsbeslut
          </head>
          <list xml:id="i-3cFoBPX82NFRcVTEVocuBR" style="ol">
            <item xml:id="i-HXKP6QZG4rvbHxdk2Vnp9E">
              Riksdagen ställer sig bakom det som anförs i motionen om att
              öka undervisningsfriheten och tillkännager detta för regeringen.
            </item>
            <item xml:id="i-7z9LzLXoFMTAhgV2Zcwm4N">
              Riksdagen ställer sig bakom det som anförs i motionen om att
              ingen kvotering ska förekomma inom svensk högskola och tillkännager
              detta för regeringen.
            </item>
            <item xml:id="i-3i6uai5ZHQRE2tKQKnU3Dx">
              Riksdagen ställer sig bakom det som anförs i motionen om att
              likvärdighet mellan discipliner och ämnen ska råda inom högskoleväsendet
              och tillkännager detta för regeringen.
            </item>
            <item xml:id="i-DaqEsuj3emUBWHEExyCfdW">
              Riksdagen ställer sig bakom det som anförs i motionen om att
              ge de konstnärliga lärosätena ett samlat anslag för forskning
              och undervisning och tillkännager detta för regeringen.
            </item>
            <item xml:id="i-NEe555nto41gt2kzAa1mjD">
              Riksdagen ställer sig bakom det som anförs i motionen om att
              öka anslagen till den högre utbildningen i enlighet med vad Sverigedemokraterna
              föreslår i sin budgetmotion för ökad undervisningskvalitet och
              tillkännager detta för regeringen.
            </item>
            <item xml:id="i-VtGxMtFM7VBx8GzbvcLJJm">
              Riksdagen ställer sig bakom det som anförs i motionen om att
              avskaffa produktivitetsavdraget inom högskoleväsendet och tillkännager
              detta för regeringen.
            </item>
            <item xml:id="i-R2CVZ298UAr6CP7x1inxDW">
              Riksdagen ställer sig bakom det som anförs i motionen om att
              högskolans styrelse ska ha tonvikten inom akademin och tillkännager
              detta för regeringen.
            </item>
            <item xml:id="i-TqRE2DGhYHGnUQKvC3MXAK">
              Riksdagen ställer sig bakom det som anförs i motionen om att
              öka studenternas anställningsbarhet efter examen och säkerställa
              relevant forskning genom att högskolorna samverkar med det omgivande
              samhället och tillkännager detta för regeringen.
            </item>
            <item xml:id="i-PgKmSH4kRvoewSpyzM8B12">
              Riksdagen ställer sig bakom det som anförs i motionen om att
              utreda hur ett finansieringssystem för högskolan ska bli mer kvalitetsdrivande
              och tillkännager detta för regeringen.
            </item>
            <item xml:id="i-CQj3kxHm4xLMZ9KhkgWwpQ">
              Riksdagen ställer sig bakom det som anförs i motionen om att
              regeringen tillsammans med lärosätena ska besluta om antalet studieplatser
              och tillkännager detta för regeringen.
            </item>
            <item xml:id="i-QYPbH6zSd6yjkiprWAiZSD">
              Riksdagen ställer sig bakom det som anförs i motionen om att
              lärosäten i samarbete med kommuner och Akademiska Hus måste korrelera
              antalet utbildningsplatser med tillgången på studentbostäder och
              tillkännager detta för regeringen.
            </item>
            <item xml:id="i-LLK1dj3RPrkvJnSLHakJPk">
              Riksdagen ställer sig bakom det som anförs i motionen om att
              slå ihop administrationen hos vissa lärosäten för att effektivisera
              det svenska utbildningsväsendet och tillkännager detta för regeringen.
            </item>
            <item xml:id="i-CLZiGSUoaf4LYASBCmpH14">
              Riksdagen ställer sig bakom det som anförs i motionen om att
              en översyn av lärarutbildningar ska ske där staten äger rätt att
              ge bindande direktiv och tillkännager detta för regeringen.
            </item>
            <item xml:id="i-JEiTyKRJCicb5gZT5FntV">
              Riksdagen ställer sig bakom det som anförs i motionen om att
              de studenter som går en utbildning som är viktig för arbetsmarknadens
              behov och för landets ekonomi ska få höjt studiebidrag och tillkännager
              detta för regeringen.
            </item>
            <item xml:id="i-26WApx6AktTVUAszBswoxp">
              Riksdagen ställer sig bakom det som anförs i motionen om att
              inrätta fler kombinerade tjänster för både forskning och undervisning
              och tillkännager detta för regeringen.
            </item>
            <item xml:id="i-L8haaZMNVV1Z4aecbSrdLu">
              Riksdagen ställer sig bakom det som anförs i motionen om att
              samtliga högskolor ska redovisa sina resultat offentligt och tillkännager
              detta för regeringen.
            </item>
            <item xml:id="i-EUT9QK5rqNH1t3JaMzDGy4">
              Riksdagen ställer sig bakom det som anförs i motionen om att
              tillämpa extern slumpvis bedömning av kandidat- och magisterarbeten
              för säkerställd kvalitet och tillkännager detta för regeringen.
            </item>
          </list>
        </div>
        <div xml:id="i-XvsdAVnnQWMtT2pPwBULpQ" type="motContent">
          <head xml:id="i-5LHDLV7WrnE4ecVtyZZqe6" type="h1">
            Motivering
          </head>
          <p xml:id="i-QzEbqUhniuV86KnE1xtMVT">
            Alla politiska aktörer är överens om betydelsen av att vårt högskolesystem
            håller hög kvalitet för vårt framtida välstånd, för vår position
            som framgångsrik modern nation och för att föra vår civilisation
            framåt. Det som skiljer de olika politiska åsikterna åt är snarare
            hur vi skapar en högskola av högsta klass. Vi anser att meritokrati
            och akade­misk frihet är nyckeln till framgång och att kvotering
            är en styggelse. Vi vill att ett minimum av lärarledd tid införs
            för våra utbildningar och att resurstilldelningssystemet förändras
            för att göra detta möjligt. Den lärarledda tiden blir självfallet
            olika beroende på vilken utbildning det gäller, eftersom kraven
            och typen av studier skiljer sig åt på ett markant sätt.
          </p>
          <p xml:id="i-V3oBcKAiYp15p1Dxv55ytS">
            Eftersom samhällets resurser är begränsade kommer resurserna
            för högskole­systemet också att vara det. Då är det viktigt att
            befintliga resurser används på ett bra sätt och att dessa resurser
            samordnas. Vi vill betona vikten av att prioritera kvalitet i
            stället för ensidig kvantitet. Vi är öppna för att kurser med
            påfallande brister i veten­skaplig relevans inte får något statsbidrag.
            Vidare måste vi också se över statsbidragen till utbildningar
            som helt saknar samhällsrelevans.
          </p>
          <head xml:id="i-LFGFKqHQQL7LP7SnzVk5ha" type="h2">
            Sverige måste öka undervisningsfriheten
          </head>
          <p xml:id="i-LHfrneLECBRBBv4RR4aH6A">
            Sverige ligger förvånande nog efter många andra länder när det
            gäller undervisnings­frihet. Att högskolans styrelse, och till
            och med studentorganisationer, har inflytande över litteraturlistorna
            som en universitetslärare skall använda i sin undervisning är
            för oss sverigedemokrater fullständigt oacceptabelt. Läraren för
            en kurs skall ha det slutgiltiga ansvaret för den litteraturlista
            som kursen skall innehålla. Detta hindrar inte dialog med både
            studenter, styrelse och kollegor. Tvärtom skall sådana dialoger
            hållas.
          </p>
          <p xml:id="i-AjeAb7k49W2t8KiunrJtHM">
            Vidare skall inga politiska ideologier, ofta i skepnad av vetenskap
            eller överideologi, tvingas på lärare och kurser. Undervisningen
            skall vila på vetenskaplig grund där fakta och kunskaper står
            i högsätet. Politisk påverkan hör inte hemma i dagens moderna
            högskolor. Ett aktuellt problem i detta sammanhang är den genusideologi
            som påtvingas alla möjliga kurser där denna ideologi är helt obsolet.
          </p>
          <head xml:id="i-BFNcoAqPudF3e5VUsntAv2" type="h2">
            Ingen kvotering skall få förekomma inom högskoleväsendet
          </head>
          <p xml:id="i-YJbiJ5o7idHN1ewFACE4r5">
            All slags kvotering blir i förlängningen av ondo. Om vi börjar
            kvotera in en grupp människor, till exempel kvinnor, följer snart
            andra grupper med krav om kvotering. Vi sverigedemokrater tror
            att både kvinnor och andra grupper i vårt samhälle har kapacitet
            att ta sig fram av egen kraft på samtliga områden inom högskoleväsendet.
            Överger man den viktiga och rättvisa principen om meritokrati
            så hamnar vi på ett sluttande plan där djup orättvisa kommer bli
            alltmer manifest och vi får ett system där fler och fler med bäst
            meriter väljs bort på kvoteringsmässiga grunder.
          </p>
          <p xml:id="i-Wx5sRKiWyEojdK7cx7PL12">
            Varken tjänster eller styrelseplatser skall vara föremål för
            kvotering på våra läro­säten. Detta skall föras in i högskolelagen.
          </p>
          <p xml:id="i-BCoRovHuBCH3r2GE6uY97r">
            Vad gäller ansökningar till olika anslag och tjänster kan med
            fördel ett anonymi­seringsförfarande övervägas för att ett meritokratiskt
            rättvist system skall användas.
          </p>
          <head xml:id="i-Fb3DnRDDmgd5m6dG5hVaNG" type="h2">
            Likvärdighet skall råda mellan olika discipliner inom svenskt
            högskoleväsende
          </head>
          <p xml:id="i-6C3o46ZL95js536PJ4RaQa">
            Tvärvetenskapliga projekt har kommit för att stanna och fyller
            många gånger en helt nödvändig funktion. Däremot skall alla discipliner
            uppfylla samma grad av veten­skaplighet och krav i övrigt. Den
            vetenskapliga grund olika discipliner står på skall inte ifrågasättas
            av andra discipliner som mer är av politisk karaktär. Naturvetenskapliga
            discipliner skall vila på sin egen vetenskapliga grund, och skall
            inte få komprometteras av till exempel genusvetenskap. Inte heller
            skall det tillåtas att samhällsvetenskaper med politiska förtecken
            skall få ställa krav som till exempel kvotering eller beordra
            speciella inslag i olika kurser. Varken forskning eller undervisning
            skall tillåtas styras med politiska förtecken, vilket vi ser tecken
            på i dag. Denna typ av styrning vi här syftar på torde uppenbart
            strida mot akademins frihet.
          </p>
          <head xml:id="i-7boDYJowPGX4tifu6BbzSy" type="h2">
            Öka lärosätenas frihet genom att övergå till ett samlat anslag
          </head>
          <p xml:id="i-XmZQk1V3TYZA4fDkwTbzEA">
            I dag är anslagen till lärosätena uppdelade i ett anslag för
            forskning och ett anslag för undervisning. Det finns både för-
            och nackdelar med skilda anslag för forskning och undervisning.
            Till att börja med vill vi ha ett samlat anslag för både forskning
            och undervisning på de konstnärliga högskolorna (Stockholms konstnärliga
            högskola, Konstfack, Kungliga konsthögskolan samt Kungliga musikhögskolan).
            Detta anslags­givande ökar lärosätenas frihet liksom ansvar. Framförallt
            underlättar ett samlat anslag planering och flexibilitet för lärosätena.
            En annan mycket viktig fördel med ett samlat anslag är att det
            underlättar för lärosätena att inrätta trygga och långsiktiga
            tjänster där både undervisning och forskning ingår.
          </p>
          <head xml:id="i-RpYttZiFtvmPfawLxyZKVt" type="h2">
            Högre utbildning av hög kvalitet
          </head>
          <p xml:id="i-VtXxptpZNx3PQp1Vzmu6wo">
            Sverigedemokraterna ser med oro på att resurstilldelningen till
            den högre utbildningen har urholkats de senaste tjugo åren. Rapporter
            vittnar om kurser med så få lärarledda lektioner och så pass stora
            studentgrupper att den viktiga interaktionen mellan lärare och
            elev i det närmaste är helt eliminerad. Lärare vittnar i sin tur
            om många timmars obetald arbetstid på grund av för lite resurser.
            Såväl studenter som deras organisationer vittnar om allt större
            undervisningsgrupper och allt färre lektioner. Sammantaget innebär
            det en kraftig sänkning av utbildningskvaliteten.
          </p>
          <p xml:id="i-J2vsnHv8KwhWHDWhZJSop7">
            Kostnadsnivån har under den senaste tjugoårsperioden överstigit
            anslagsnivån för den högre utbildningen, i synnerhet vad avser
            naturvetenskapliga ämnen. Den så kallade grundbultens beräkningar
            om minsta godtagbara undervisningsnivå – det vill säga för att
            nå upp till 1994/95 års köpkraft – indikerar att ett tillskottsbehov
            till de högre lärosätena är av nöden för bibehållen kvalitet på
            undervisningen.
          </p>
          <p xml:id="i-E57opGVkrXtV5CMgafSevJ">
            Sverigedemokraterna väljer därför att satsa extra resurser i
            enlighet med vad som framkommer i budgetmotionen. Som framgår
            av andra yrkanden vill vi också låta anslag som i dag går genom
            de vetenskapliga råden, gå direkt till lärosätena. Vi vill också
            avskaffa produktivitetsavdraget. Framför allt ska framtida satsningar
            ske med fokus på områdena naturvetenskap och teknik, då dessa
            områden är viktiga för vår framtida utveckling av samhället.
          </p>
          <head xml:id="i-QSTPfLoRPsKBaT3xZNDPj9" type="h2">
            Avskaffa produktivitetsavdraget
          </head>
          <p xml:id="i-hKV7Ps81oLQKJvyAjKjVF">
            Under 1990-talet infördes ett produktivitetsavdrag för högskoleväsendet
            som innebar att anslagen till högskolorna skulle få ett avdrag
            med den summa den privata tjänstesektorn lyckats effektivisera
            sin verksamhet med de senaste 10 åren. Tanken bakom produktivi­tetsavdraget
            var sannolikt att utbildningarna med tillhörande administration
            ska vara effektiva och att vi inte ska slösa med skattemedlen.
            En tanke vi i princip ställer oss bakom. Däremot är produktivitetsavdraget
            i längden orimligt eftersom det är svårt att effektivisera undervisning
            med bibehållen kvalitet. Dessutom finns det en lägsta gräns när
            effektiviseringar inom administrationen inte längre är möjlig
            utan att undervisningen drabbas.
          </p>
          <p xml:id="i-YNzr9dQzkiGKkcqboMu1Xe">
            Antalet lärarledda undervisningstimmar har minskat och studenterna
            har i högre grad lämnats åt sig själva. Redan SOU 2007:81 slår
            fast att produktivitetsavdraget sänker utbildningens kvalitet
            och bör avskaffas. Samma utredning slår dessutom fast att incitamentet
            att inte bedriva undervisningen med för många tomma stolar tillgodoses
            redan med studentpengen. SOU 2005:48 visar att ersättningsbeloppet
            per helårspresta­tion då minskade med ungefär 18 procent på grund
            av produktivitetsavdraget, en avse­värd urholkning av resurser.
            Antagandet att minskningen av resurser är ungefär lika stor i
            dag som när SOU 2005:48 skrevs ligger nära till hands.
          </p>
          <p xml:id="i-JSyUTEuFaLiC1jazRGiqQH">
            Vi vill att produktivitetsavdraget för den högre utbildningen
            avskaffas enligt här deklarerad motivering.
          </p>
          <head xml:id="i-QNNXaSUXgPYS2yE81mTxdx" type="h2">
            Högskolans styrelse skall ha tonvikten inom akademin
          </head>
          <p xml:id="i-DP53CfpPinpfQUYuKUoaSJ">
            Balansen mellan högskolornas autonomi och statens styrning är
            en komplicerad fråga där skilda intressen måste balanseras. Staten
            måste kunna styra över och prioritera skattemedlens användning
            för att värna begränsade resurser. Samtidigt måste lärosätena
            ha akademisk frihet och självständigt kunna arbeta för att stärka
            forskningens kvalitet. Det ankommer på riksdagen att besluta om
            fördelning av resurserna. Det ligger också på riksdag, regering
            och andra offentliga institutioner att kontrollera hur effektivt
            de statliga medlen används.
          </p>
          <p xml:id="i-84MCEx4bVpQiL2k29orREB">
            Vad gäller mer närliggande och rent akademiska frågor ska lärosätenas
            frihet och det kollegiala ledarskapet ökas jämfört med hur det
            förhåller sig i dag. För att högskolorna ska styras så effektivt
            som möjligt måste styrelserna vara både allsidiga och kompe­tenta.
            Styrelserna ska till en tredjedel bestå av ledamöter tillsatta
            externt, en tredjedel av lärare och forskare från det egna lärosätet
            och en tredjedel av lärare och forskare från andra lärosäten.
            Styrelsens ordförande ska vara en akademiker och väljs av styrelsen
            på förslag av valberedningen. Valberedningen ska bestå av tre
            personer och ha samma sammansättning som styrelsen där den externt
            tillsatta ledamoten tillsätts av regeringen. Styrelsens storlek
            kan med fördel beslutas av högskolan själv i samråd med valberedningen.
          </p>
          <head xml:id="i-MtqGejQbB4GQMiVzvHmYhJ" type="h2">
            Samverkan med det omgivande samhället och anställningsbarhet
          </head>
          <p xml:id="i-W94xw3bfiTxZXgruiBNBpQ">
            I högskolelagen står det att läsa att det ingår i högskolornas
            uppgift att samverka med det omgivande samhället och informera
            om sin verksamhet samt verka för att forsk­ningsresultat tillkomna
            vid högskolan kommer till nytta. Det är av största vikt att högskolor
            och universitet samarbetar med det omgivande samhället med syftet
            att forskningsbaserad kunskap ska komma till nytta. Sverigedemokraterna
            är dock emot att samarbete är anslagsgrundande på grund av svårigheterna
            att mäta denna parameter. Samarbete ska heller inte ske för dess
            egen skull, utan för att uppnå resultat. Lika viktigt är att lärosätena
            klarar av att utforma utbildningarna i syfte att säkerställa studenternas
            anställningsbarhet efter avslutad utbildning samt att lärosätena
            klarar av att samarbeta och föra dialog med det omgivande samhället
            och presumtiva arbetsgivare.
          </p>
          <head xml:id="i-MY2rfngFHfGC7LfkXPNz7p" type="h2">
            Ett kvalitetsdrivande finansieringssystem för högskolan
          </head>
          <p xml:id="i-FiaK11D6HgngSja6eN4m3y">
            Vi har idag ett finansieringssystem med studentpeng. Detta premierar
            i hög grad kvantitet, det vill säga att det tas in så många studenter
            som möjligt varje läsår vid varje lärosäte i stället för att satsa
            på kvalitet i utbildningarna. Finansieringssystemet ska reformeras
            så att kvalitet premieras mer. Vi har redan nått upp till höga
            mål vad gäller antalet studenter bland befolkningen. Tyvärr finns
            det indikationer på att kvaliteten blivit lidande. Vi vill att
            finansieringssystemet reformeras i enlighet med vad STRUT-utredningen
            föreslår – hälften av utbildningsanslaget utgörs av en fast bas
            som grundar sig på det utbildningsmål som lärosätet och regeringen
            satt upp genom en fyraårig överenskommelse och den andra hälften
            är en rörlig del som grundar sig på antalet helårsstudenter som
            lärosätet och utbildningen har.
          </p>
          <head xml:id="i-Nf7wwqMytm6yFj3i8i879z" type="h2">
            Regeringen tillsammans med lärosätena skall besluta om antalet
            anslagsgivande studieplatser
          </head>
          <p xml:id="i-PfZZKFj8QG8BbEzV2h19y3">
            För att bibehålla och öka kvaliteten på våra teoretiska högskoleutbildningar
            bör antalet platser på utbildningar där det samhälleliga behovet
            är mättat hållas igen och inte ökas. På en del utbildningar är
            det relevant att till och med minska antalet utbildningsplatser
            och låta de lärosäten som har högst kvalitet driva dessa utbildningar
            vidare. Det totala antalet teoretiska utbildningsplatser vi har
            i dag skall inte utökas, i stället är det yrkes­utbildningar som
            samhället har ett skriande behov av. Antalet anslagsgivande studie­platser
            skall bestämmas genom den dialog och de mål som regeringen i samråd
            med lärosätena kommer fram till. Regeringen bestämmer och har
            ansvaret för det totala antalet studieplatser i landet på varje
            utbildning.
          </p>
          <head xml:id="i-5M2KCDjTnmrxWy4LSMKrQw" type="h2">
            Högskolorna skall inte kunna utöka antalet studieplatser utan
            att dimensionera antalet studentboenden
          </head>
          <p xml:id="i-DP6w4f8YYqS21yQaif4wiF">
            Snart sagt varje höst rapporterar medier och studentorganisationer
            om den akuta brist på studentbostäder som råder vid våra lärosäten.
            Denna brist har legat för handen under en längre tid och inga
            tillräckligt kraftfulla åtgärder har vidtagits för att åtgärda
            problemet. Förslaget med utökade rättigheter att hyra ut till
            studenter i andra hand har inte gett erforderligt resultat. Till
            en stor del kan bostadsproblemet förklaras med ett utökat antal
            högskoleplatser över tid.
          </p>
          <p xml:id="i-CXwqVSKwyPVr1vbG1mLZn6">
            Vi har ett förhållande där lärosätena får studentpeng efter antalet
            studenter som genomför kurser. Regeringen stipulerar dock ett
            tak för ett högsta antal platser på olika utbildningar. Dock finns
            det inga krav på tillräckligt med bostäder korrelerat till antalet
            studenter.
          </p>
          <p xml:id="i-KJzKhQynsZgMmXsRwqqFNf">
            Vi vill att det ska finnas tillräckligt med bostäder när regeringen
            fördelar pengarna till lärosätena för ett visst antal studenter.
            I annat fall minskas antalet studieplatser så att bostäderna räcker
            till. En kvot räknas ut för varje lärosäte, eftersom det finns
            betydande skillnader mellan olika lärosäten hur stor del av studenterna
            som är i behov av student­bostad. På vissa orter är det rimligt
            med en lägre kvot då många studenter sannolikt kan ordna bostad
            på annat håll eller bo hemma. Det är i längden orimligt att finansiera
            studentplatser där en del av studenterna kommer att sakna bostad.
          </p>
          <p xml:id="i-38pQmiMTkBSDiPBoHGKppE">
            I längden måste lärosätena, berörda kommuner och Akademiska Hus
            kunna sam­arbeta för att förse våra studenter med tak över huvudet.
            Fungerar inte detta är nästa steg ändrad lagstiftning där staten
            går hårdare in och styr byggandet och boendet. Student­bostäder
            skall också kunna uppföras av mer enkel och tillfällig karaktär
            och bygg­lagarna bör anpassas därefter. Högskolor skall också
            kunna bygga och driva studentbostäder i egen regi, om de så vill.
          </p>
          <head xml:id="i-5sFuHVuwtUUej78Kikt2jB" type="h2">
            En reform av högskoleväsendet
          </head>
          <p xml:id="i-9evE2B1WfqFQJoTTFkdqHe">
            Sverige har ett decentraliserat system med universitet och högskolor
            på relativt många orter. I princip bör vi behålla dessa geografiskt
            spridda lärosäten. Det är viktigt att kunna erbjuda högre utbildning
            där den efterfrågas, alltså även utanför de större universitetsstäderna.
            Inte minst ser vi en stor potential för lokala industrier och
            andra arbetsgivare att lokalt samverka med högre lärosäten. Vi
            ser också problem med brist på till exempel bostäder i de större
            universitetsstäderna, varför utbildning måste kunna erbjudas över
            hela landet.
          </p>
          <p xml:id="i-FPywKzbY2QMbZpNREv7v3P">
            Vi vill driva fram administrativa sammanslagningar av mindre
            högskolor för att använda samhällets och högskolornas resurser
            mer effektivt. Andelen personal som inte har forskande eller undervisande
            uppgifter uppgår till i genomsnitt 34 procent vid Sveriges lärosäten,
            enligt RUT 2020:919. Med sammanslagningar kan resurser optimeras
            i hela högskolesystemet. I Danmark har man gjort just detta med
            stor fram­gång. I ett första steg vill vi slå ihop Malmö universitet
            med Lunds universitet, som då blir ett enda universitet med en
            styrelse. Vi vill också att Mälardalens högskola slås ihop med
            Södertörns högskola.
          </p>
          <p xml:id="i-QLDwwGRNTRvdvXQ3ms5hLh">
            Det har på senaste tiden gått inflation i att befordra högskolor
            till universitet. Detta gör inte att utbildningsnivån i vårt land
            höjs, utan tjänar endast populistiska motiv. Vi behöver både högskolor
            med en mindre andel forskning och universitet med kvalitativ forskning.
            I dagsläget bör inga fler högskolor upphöjas till universitet.
          </p>
          <p xml:id="i-EDQtG7gxiHHWk6CTSg4shR">
            Vi vill att universitet, men framförallt högskolor, specialiserar
            sig på de områden där de är bäst. På detta sätt höjer vi kvaliteten
            för hela högskoleväsendet i vårt land.
          </p>
          <head xml:id="i-M8Anbtw7sfE8iByp3w6eGd" type="h2">
            Översyn av lärarutbildningen och införande av bindande direktiv
          </head>
          <p xml:id="i-WdsqjNJrMoWCA7B9u69zhe">
            För att möjliggöra en ökning av lärarkårens kompetens krävs i
            första hand att läraryrkets attraktionskraft höjs så att fler
            vill utbilda sig till lärare. Dessutom måste utbildning­arnas
            kvalitet utvärderas och höjas.
          </p>
          <p xml:id="i-HM2hQMVsibgbaoda9Moi4R">
            Enligt en rapport från OECD behövs en översyn av Sveriges lärarutbildningar
            för att ta reda på hur de står sig i jämförelse med varandra och
            hur det går för dem som tar examen vid respektive läroverk. I
            Sverige finns lärarutbildningar där intagningspoängen är chockerande
            låg, vilket väcker frågan om kompetensen hos dem som tar examen
            och i nästa led utbildningarnas existensberättigande.
          </p>
          <p xml:id="i-TMAiWnzaMQyYJodbMVSQJG">
            De lärosäten som har en bristande lärarutbildning bör i första
            hand få en anmärk­ning, men rättas inte bristerna till ska staten
            äga rätt att ge bindande direktiv om kvalitetsförbättringar. Fullföljs
            inte direktiven äger staten rätt att dra in studentpengen för
            att ge annat lärosäte uppdraget att driva lärarutbildningen, vilket
            i realiteten kan innebära en sammanslagning av två utbildningsplatser
            till en.
          </p>
          <p xml:id="i-6GtkAhhAtZEMj3B2ZmBifR">
            För att säkerställa att framtida lärare är lämpliga att undervisa
            ska lärarutbild­ningarna ha ett inträdesprov innan studenterna
            blir antagna till utbildningen. Provet ska testa studenternas
            kunskaper och ledaregenskaper som klasslärare. Vid underkänt ska
            studenten inte bli antagen till utbildningen.
          </p>
          <p xml:id="i-6xPxCWsVeDXSAsZsxmcZnR">
            Vi vill också att färre antas genom högskoleprovet, eftersom
            studenter som kommit in genom högskoleprovet klarar utbildningen
            betydligt sämre än övriga studenter på lärarutbildningen. Vi vill
            att en femtedel av studenterna tas in genom högskoleprovet och
            att de som tas in har minst 1,0 i resultat på provet. I undantagsfall
            ska fler än 20 procent kunna tas in genom högskoleprovet, förutsatt
            att de har minst 1,0 i resultat.
          </p>
          <p xml:id="i-9Cxy3p3942knFGq34YVkFm">
            Givet en förväntad lärarbrist finns det samtidigt anledning att
            bibehålla lärarutbild­ningar även utanför de stora universitetsorterna.
            Vi vill i detta sammanhang balansera behovet av ett i viss mån
            decentraliserat högskoleväsende med krav på kvalitet.
          </p>
          <head xml:id="i-YZrPpvQo6LkoW9n2VpmDTF" type="h2">
            Höjda studiebidrag för de studenter som går en bristyrkesutbildning
          </head>
          <p xml:id="i-W6xBhba2C7EpamfVJLVHar">
            De studenter som går en utbildning där det råder extraordinärt
            behov från arbets­marknaden, och som är viktiga för Sveriges ekonomi
            och framtida utveckling, ska få cirka 1 000 kronor mer i studiebidrag.
            Självklart belastar detta statskassan en del, men vinsterna när
            fler studenter väljer dessa utbildningar överstiger på sikt vida
            kostnaderna. Det kan i dagsläget röra sig om vissa ingenjörsutbildningar
            och datorrelaterade utbildningar bland annat.
          </p>
          <head xml:id="i-B8a1MrPpNpeD1mG5xpHEv8" type="h2">
            Trygga anställningar inom akademin genom att inrätta fler kombinerade
            tjänster för både forskning och undervisning
          </head>
          <p xml:id="i-HyPWhvT9aUaQY6phUqU5zG">
            På de främsta universiteten i västvärlden viktas undervisning
            högre än i Sverige, där forskning premieras alltför högt på bekostnad
            av undervisningen. Vi vill att fler trygga tjänster med längre
            avtal inrättas där det ingår både forskning och undervisning,
            vilket är en mycket viktig parameter för att öka kvaliteten på
            både forskningen och under­visningen. För att möjliggöra detta
            lägger vi förslag på att öka den direkta tilldelningen av basanslag
            direkt till lärosätena. Dessutom vill vi att anslagen som går
            till lärosätena är samlade i ett anslag. I de mål och i den överenskommelse
            som enligt vårt förslag skall ske mellan lärosätena och regeringen
            skall det beslutas om en rimlig nivå på antalet tjänster där både
            forskning och undervisning ingår.
          </p>
          <head xml:id="i-3aaEsP7sajhomNLoNcMVtD" type="h2">
            Samtliga högskolor skall redovisa sina resultat offentligt på
            en lättillgänglig portal
          </head>
          <p xml:id="i-7WCxkjGaCn7NzBSq1nvyHn">
            Att blivande studenter och andra kan jämföra de olika lärosätenas
            resultat avseende genomströmning, provresultat och när det är
            praktiskt möjligt, även grad av anställning efter avlutade studier
            äger ett allmänintresse och ett särskilt intresse för de blivande
            studenterna. De blivande studenterna skall göra ett av sina viktigare
            val i livet, vilken högskola de skall studera på och där de förhoppningsvis
            skall ta sin examen. Det är fullt rimligt att de får ta del av
            så mycket relevant information som möjligt inför detta kanske
            livsavgörande val. Alla högskolor är inte lika bra och olika kurser
            bedrivs inte på samma sätt på olika högskolor. Att studenter som
            skall lägga en stor del av sin tid och en massa pengar på en utbildning
            får ta del av så mycket information som möjligt är en demokratisk
            rättighet och borde vara självklart.
          </p>
          <p xml:id="i-4qpFCQJ4VEfnZxguQ3y9v2">
            Det som skall redovisas är genomströmning, kursresultat i genomsnitt
            och i möjligaste mån anställning efter examen. Det sistnämnda
            kan stöta på praktiska svårigheter och får genomföras i mån av
            möjligheter. Portalen detta skall redovisas på skall vara lättillgänglig
            och lättläst. Det skall vara enkelt att jämföra olika högskolor
            och olika kurser på olika högskolor. Därför skall denna portal
            drivas av statlig högskolemyndighet.
          </p>
          <head xml:id="i-GQ2Fu1QSnX2DQbP1wu6Db4" type="h2">
            Extern slumpvis bedömning av kandidat- och magisterarbeten
          </head>
          <p xml:id="i-NnvZginwEntMyukRU1qnj6">
            Många svenska högskolor och universitet har problem med att upprätthålla
            kvaliteten. En del program håller hög nivå, men på många högskoleutbildningar
            ligger studie­arbetsinsatserna på ringa 15–20 timmar i veckan.
            Det säger sig självt att en så mager investering i tid näppeligen
            ger önskvärda resultat. En annan olycklig tendens är att kraven
            gradvis har sänkts för att få godkänt på skilda nivåer men också
            på kandidat- och magisterarbeten. Ett sätt att mäta kvaliteten
            på respektive utbildning är att granska dess studenters kandidat-
            och magisterarbeten.
          </p>
          <p xml:id="i-PLf5E1cJoYxjag7MA2a71K">
            Universitetskanslersämbetet (UHÄ) innehar uppdraget att granska
            och säkra kvaliteten i högskolan enligt en modell som togs fram
            i nära dialog med högskolorna. Modellen, som är inriktad mot lärosätenas
            kvalitetssäkringsarbete, kommer att användas fram till 2022. Sex
            bedömningsgrunder står i fokus för granskningarna, och såvitt
            vi kan utröna inbegriper ingen av dem specifikt kvaliteten på
            studenternas arbeten. Mellan 2011 och 2014 (med viss eftersläpning)
            gällde ett annat utvärderingssystem som hade fokus på utbildningars
            kvalitet. Systemet byggde på extern granskning och det var Högskole­verket
            och senare UKÄ som granskade ifall examensmålen uppnåddes. Utvärderingen
            genomfördes genom extern granskning av slumpmässiga urval av kandidat-
            och magisterarbeten, vilket tjänade som garant för en lägstanivå
            på utbildningskvaliteten. Trots att de ställda kraven ansågs måttliga
            blev 20 procent av utbildningarna under­kända. Universitetsledningarna
            kritiserade systemet eftersom de tyckte att det var för tufft
            och vid regeringsskiftet 2014 beslöts att ett nytt system skulle
            sjösättas 2017. Sverigedemokraterna värnar kvaliteten på våra
            högskoleutbildningar och anser att extern slumpvis granskning
            och bedömning av elevers kandidat- och magisterarbeten ska återinföras
            2022.
          </p>
          <p xml:id="i-8jstsWspeU4bArzr3BG3am">
            Dessa kvalitetshöjande åtgärder skall ske på ett sätt så vi även
            i fortsättningen följer Bolognaprotokollet.
          </p>
        </div>
        <div xml:id="i-ABG1TXq2dULmSwU5kk6ugA" type="signatureBlock">
          <list xml:id="i-V6Ww2BZG2Dtz8jW8G16xJf">
            <item xml:id="i-R8PKXwLcBXSxS1LUGgm5vP" who="i-7HvCHEwjbKSjsnRP39c1s9" type="signature">
              Patrick Reslow (SD)
            </item>
            <item xml:id="i-2r68iQKKK7quz3T3nY8yQV" who="i-EDRJhBHzVgQtpo6Ksyzirg" type="signature">
              Robert Stenkvist (SD)
            </item>
            <item xml:id="i-R8BRMDETMtdv1L13dAJBw6" who="i-QncsjeqVcGrNpNi8SPzrX4" type="signature">
              Michael Rubbestad (SD)
            </item>
            <item xml:id="i-VD7NavmAKt7EN2uLEza32q" who="i-DwxYm9yDWznJg1azvmMBXP" type="signature">
              Jörgen Grubb (SD)
            </item>
            <item xml:id="i-BkraXVM5gDKJ4KWDa6cpHt" who="i-9aV6a5JgMMU7racuNkrEgj" type="signature">
              Richard Jomshof (SD)
            </item>
            <item xml:id="i-GqCZHGreQEM1dXYekVfTbm" who="unknown" type="signature">
              Lars Andersson (SD)
            </item>
            <item xml:id="i-Bc2Zx5gctd54pRzWw527gn" who="i-AbswNU1skgfjJi4ZnN7HgY" type="signature">
              Per Söderlund (SD)
            </item>
            <item xml:id="i-5PF4vBSuLG4LvPnK1BXo8n" who="i-6ceKG6oPX1kT6SHqK6JSnq" type="signature">
              Clara Aranda (SD)
            </item>
          </list>
        </div>
      </div>
    </body>
  </text>
</TEI>
