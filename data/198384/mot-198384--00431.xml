<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00431">
  <teiHeader>
    <fileDesc>
      <titleStmt>
        <title>Arbetsmiljö och arbetsplatsanpassning</title>
        <author>Sten Svensson och Bengt Wittbom</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmiljö och arbetsplatsanpassning</title>
          <idno type="rdwebb">G702431</idno>
          <rs type="number">431</rs>
          <ref type="dokument_url_text">http://data.riksdagen.se/dokument/G702431/text</ref>
          <ref type="dokument_url_html">http://data.riksdagen.se/dokument/G702431</ref>
          <ref type="dokumentstatus_url_xml">http://data.riksdagen.se/dokumentstatus/G702431</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-EYtSQeorgj7y8BCPjaqciZ</idno>
            <name>BENGT WITTBOM</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5LJH4ghot8vYFWCr2yjj4g" type="signed"/>
        <correspContext corresp="i-5LJH4ghot8vYFWCr2yjj4g">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-EYtSQeorgj7y8BCPjaqciZ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__431/mot_198384__431-001.pdf"/>
      <fw xml:id="i-VtJ44mKDCLkuJeCRoy1prU">
        Motion 1983/84:431
      </fw>
      <div xml:id="i-QaWAjqRMC47YrdpQ2hwSVj" type="motHeader">
        <div xml:id="i-X243FYKVRo2u1yU8kPZxAW" type="motTitle"/>
        <div xml:id="i-Vmtqk53xXV4w2xpVvMQZTa" type="motSubmissionInfo"/>
      </div>
      <div xml:id="i-GpafZFHD6K6HhRn7wiWWyf" type="motBody">
        <div xml:id="i-4zo98Nmp7AqSBxyWfriSaj">
          <p xml:id="i-XhpSHCNdW4kuZNw7zMktRc">
            Sten Svensson och Bengt Wittbom Arbetsmiljö och arbetsplatsanpassning
          </p>
          <p xml:id="i-CvEWKC2Hw5FmQ3ZaBwBWcD">
            Begreppet arbetsmiljö förutsätter en helhetssyn på arbetslivets
            villkor. En ökad kunskap och förståelse om den arbetande människan
            och hennes miljö är de viktigaste instrumenten för att förhindra
            misslyckanden i arbetslivet. Mål och medel för en aktiv arbetsmiljövård
            kan inte enbart anses innebära eliminering av rent fysiska risker
            — det är i minst lika hög grad de psykiska påfrestningarna som
            måste uppmärksammas.
          </p>
          <p xml:id="i-QN4f2MREvnm7qqct1Gvw57">
            Personalpolitik
          </p>
          <p xml:id="i-FbPKFUxyjTDGXbv3hFAmqh">
            Arbetslivets personalpolitik — vari arbetsmiljöfrågorna är av
            avgörande betydelse — måste inriktas på att skapa attraktiva arbetsplatser
            och en positiv inställning till arbete och arbetsliv. Personalpolitiken
            kan aldrig frikopplas från det faktum att alla arbeten skall utföras
            på ett sådant sätt att lönsamhet och effektivitet blir acceptabla.
            Sysselsättningen får aldrig bli ett självändamål utan måste ha
            till uppgift att säkra produktionen av varor och tjänster. I ett
            internationellt perspektiv måste konkurrenskraften värnas för
            att den svenska välfärden och tillväxten skall kunna upprätthållas.
            Endast därigenom skapas de ekonomiska resurser som erfordras för
            t.ex. investeringar som kan innebära en förbättrad arbetsmiljö.
          </p>
          <p xml:id="i-F3rpGhX68GH1SJkFveqpoj">
            Parternas ansvar
          </p>
          <p xml:id="i-QinPqRWWzTVRGiKCxdDzby">
            Frågan om att vidareutveckla personalpolitiken och därmed arbetsmiljö-
            frågorna är icke en statlig angelägenhet. Inom ramen för arbetsrätts-
            och arbetarskyddslagstiftningen tillkommer det arbetsmarknadens
            parter att utforma denna politik samt att i övrigt fullfölja de
            pågående demokratise- ringssträvandena inom arbetslivet. Lagstiftningen
            skall också reglera minimikraven för en god arbetsmiljö. Inom
            dessa ramar skall parterna på arbetsmarknaden ha ansvaret för
            ambitionsnivå och det gemensamma regelsystemets utformning. Den
            tekniska utvecklingen skall utnyttjas för att skapa goda arbetsmiljöer.
            Tekniker och arkitekter med stort inflytande på utformningen av
            nya arbetsplatser måste anlägga en ergonomisk syn på sina arbetsuppgifter.
            Inte minst bör de problem observeras som möter genom den fortgående
            datoriseringen av arbetslivet. Det är angeläget att också beteendevetenskap-
            lig, teknisk och medicinsk forskning stimuleras i arbetet med
            att vidareutveckla och skapa nya tekniker inom arbetsmiljöområdet.
            Att ge
          </p>
          <pb facs="riksdagen-motions-pdf/data/198384/mot_198384__431/mot_198384__431-002.pdf"/>
          <fw xml:id="i-LpFfkohZvzdK4Y4xpLVqCA">
            Mot. 1983/84:431 3
          </fw>
          <p xml:id="i-HGPEh33BXyL6J98yC25TLJ">
            impulser till och följa upp sådana strävanden tillhör också arbetsmarknads-
            parternas ansvarsområde.
          </p>
          <p xml:id="i-8pPPsSdRCbVzHEtEgxdbVc">
            Företagshälsovården
          </p>
          <p xml:id="i-7RdThJMpWCgjPN4zd6uJXX">
            Företagshälsovården spelar en central roll för arbetsmiljöns
            utveckling. Dess personal — läkare, skyddstekniker, kuratorer
            m.fl. — har speciella förutsättningar att kunna se sambandet mellan
            arbetsmiljö och skadesym- tom. Detta gäller inte bara för den
            enskilde i ett akut fall utan för arbetsmiljövården i sin helhet.
            Företagshälsovården bör få ytterligare stimulans via socialförsäkringssys-
            temet som i dag ej ersätter företagshälsovårdens rehabiliteringsåtgärder.
            Rekryteringen till företagshälsovården bör stimuleras med aktiv
            utbildning och anpassat meritvärderingssystem för dessa samhälleligt
            viktiga rehabiliteringstjänster. En viktig konsekvens av att anpassa
            ersättningsbestämmelserna för företagshälsovård till den utveckling
            som äger rum är att i lagen om allmän försäkring skriva in att
            utgifter för hälso- och sjukvård, rehabiliteringsåtgär- der och
            förebyggande medicinska åtgärder skall vara ersättningsberättigade.
            Satsningen på förebyggande åtgärder är tidsenlig och angelägen.
            Dessa frågor synes emellertid gå mot en lösning sedan 1976 års
            företagshälsovårdsutredning har gjort uttalanden i denna riktning.
            Enligt huvudbetänkandet, som presenterades under 1983, vill man
            ha ett nytt finansieringssystem som stimulerar de förebyggande
            och hälsoinriktade åtgärderna. En annan omständighet som har hämmat
            företagshälsovårdens utbyggnad är den skillnad i meritvärderingshänseende
            som kan ha orsakat en mindre benägenhet hos läkare att söka tjänster
            inom företagshälsovården. Även detta förhållande har uppmärksammats
            av utredningen. Utredningsförslaget innehåller både specialistutbildning
            för läkare och förbättrad utbildning även för övriga personalkategorier.
            Även på denna punkt är utredningen helt enig. Regeringen måste
            därför med konkreta initiativ följa upp utredningens förslag.
            I första hand bör en översyn av meritvärderingsbestämmelserna
            åstadkommas men med syfte att göra det lika meriterande för läkare
            att inneha tjänst inom fristående företagshälsovård som det är
            att arbeta inom den offentliga sjukvården. Enligt företagshälsovårdsutredningens
            enhälliga mening är målet med företagshälsovård att nå ut till
            alla anställda. Bästa sättet att angripa den arbetsmiljöbetingade
            ohälsan ligger i en fortsatt utbyggnad av företagshälso- vården.
            Men om medlet för att nå detta mål har utredningen blivit oense.
            En minoritet inom utredningen vill ha en lag med skyldighet för
            arbetsgivare att anordna företagshälsovård på en viss nivå. Majoriteten
            anser däremot att parternas engagemang och intresse skulle avta
            om frivilliglinjen övergavs. I Jämförelse med länder med lagstiftning,
            är den svenska företagshälsovården
          </p>
          <pb facs="riksdagen-motions-pdf/data/198384/mot_198384__431/mot_198384__431-003.pdf"/>
          <fw xml:id="i-FJsS9tPfqCdVPna6NwEwNW">
            Mot. 1983/84:431 4
          </fw>
          <p xml:id="i-177u2YeXBhpxASPkDch2a5">
            unik både vad gäller omfattning och kvalitet, fastslår majoriteten
            och anser att detta visar på styrkan i en frivillig utveckling.
            Det är ett klokt ställningstagande. Med nya och ökade stimulansåtgärder
            kommer även de företag som nu saknar sådana resurser att satsa
            på företagshälsovård. Frivilliglinjen borde också vara en konsekvens
            av utredningens understrykande av betydelsen av arbetsmarknadsparternas
            inflytande över verksamheten. En väsentlig uppgift för parterna
            är att utveckla företagshälsovården så att denna alltmer får karaktären
            av arbetsmiljövård. Tyngdpunkten måste läggas på förebyggande
            åtgärder. Miljöutredningar, planering, rådgivning och utbildning
            skall vara hörnstenar i verksamheten. Vården av arbetsmiljö skall
            börja redan på planeringsstadiet.
          </p>
          <p xml:id="i-JQC2dG2F89dKv99W6WeEx7">
            Arbetsplacering av handikappade
          </p>
          <p xml:id="i-FtixNzAKrNP3QSa9u3aqyk">
            Lika angeläget som det är att bereda arbetshandikappade meningsfull
            sysselsättning, lika betydelsefullt är det att i största möjliga
            utsträckning förhindra att arbetshandikapp över huvud taget uppkommer.
            En utbyggnad av företagshälsovårdens medicinska, tekniska och
            psykosociala delar kan verksamt bidra härtill. Skyddskommittéerna
            har enligt centrala avtal ansvar för dessa miljöfrågor. De är
            vidare huvudman för företagshälsovården. Ur skyddskommittén utgår
            vanligen också delar av anpassningsgruppen som ansvarar för anpassnings-
            och rehabiliteringsfrågor. Det är skyddskommittén som skall leda
            vården av arbetsmiljön. Denna kommitté har också på sitt ansvar
            att kartlägga arbetsplatsens krav och profil. Det är också angeläget
            att arbetsförmedling och arbetsvård har kvalificerade personer
            att arbeta med arbetsplaceringen. En bättre erfarenhet skulle
            uppnås om arbetsvårdstjänstemännen ges tillfälle att i större
            omfattning medverka i företagens anpassningsgrupper. Ett av de
            viktigaste momenten är utbildning av viktiga målgrupper inom rehabilite-
            ringskedjan från den medicinskt vårdande läkaren — förtroendeläkaren
            — arbetsvårdaren — anpassningsgruppen — och inte minst blivande
            arbets- kamrater. Arbetsplacering av personer som eljest skulle
            ha varit arbetslösa eller förtidspensionerade är ofta lönsamt
            för samhället. Den hittills i stort sett uteblivna tillämpningen
            av främjandelagen bekräftar uppfattningen att ökade stimulansåtgärder
            är att föredra framför tvångsingripanden mot arbetsgivarna. Den
            nya anställningsformen med lönebidrag bör därför vidareutvecklas.
            I särskild ordning bör man därför utreda förutsättningarna för
            att skapa ett samhällsekonomiskt utrymme för en ytterligare höjning
            av bidragen till de handikappades arbetsplacering genom transfereringar
            av medel från socialförsäkringssystemet. Det behövs större resurser
            för att bl. a. undanröja hinder i arbetsmiljö för arbetsplacering
            av handikappade. Sådana åtgärder innebär dessutom att man förbättrar
            de handikappades arbetssituation.
          </p>
          <pb facs="riksdagen-motions-pdf/data/198384/mot_198384__431/mot_198384__431-004.pdf"/>
          <fw xml:id="i-YGtRbjn3QvS92NHF5k5eHf">
            Mot. 1983/84:431 $
          </fw>
          <p xml:id="i-KBnAbhQnFYXKEM2EcjcNHq">
            Lönebidraget gör det också möjligt för handikappade att få samma
            lön som andra förvärvsarbetande. Men bidraget skall differentieras
            med hänsyn till individens arbetsförmåga och vara oberoende av
            vem som är arbetsgivare. Det är i första hand på den reguljära
            arbetsmarknaden som den enskilde handikappade skall få sin arbetsplacering.
            Skyddade institutioner är en nödlösning och motverkar den handikappades
            integrering i samhället. Genom information och upplysning till
            arbetsgivare och anställda borde det vara möjligt att skapa en
            mer förstående inställning till handikappad arbetskraft. Dylika
            åtgärder kan i sin. tur leda till att Samhällsföretags verksamhet
            kan begränsas. För innevarande budgetår har riksdagen beviljat
            ett driftbidrag om 12890 av lönekostnaderna för arbetshandikappade
            anställda. Anställning med lönebidrag upp till 100 96 av lönekostnaderna
            hos enskilda arbetsgivare borde rimligen bli mera lönsamt för
            statsmakterna att satsa på än en fortsatt utbyggnad av Samhällsföretag.
          </p>
          <p xml:id="i-SNWSsg29wtcKYo6Q25hTDa">
            Yrkesintroduktion för ungdomar
          </p>
          <p xml:id="i-CPmFnGP63MqqC2C46qLCEk">
            I samhällsdebatten framhålls ofta att arbetsmiljölagstiftningen
            utestänger många ungdomar från industriarbete — även där säkra
            maskiner med mindre risker har tillkommit. Det krävs i varje individualfall
            dispensansökningar och särskild prövning. Många arbetsgivare uppfattar
            i dag arbetsmiljölagstiftningen och de anvisningar som med stöd
            av denna lag utfärdats som hinder vid anställning av ungdomar.
            Till stor del beror detta på missuppfattningar rörande lagens
            intentioner och utformning. Möjligheterna att erhålla dispenser
            är goda, dvs. för att anställa ungdomar under 18 år i arbeten
            som förhindras av arbetsmiljölagen. En annan faktor som kan ha
            hämmat ungdomars rekrytering till industrin kan vara en otillräcklig
            information om ansvarsregler och skadeståndsrisker i prao-verksamheten.
            Några ändringar i arbetsmiljölagen är dock inte påkallade. Lagen
            utgår från arbetsgivarens fulla ansvar för verksamheten och dess
            risker. Ett sådant fullt ansvar ter sig också naturligt med hänsyn
            till arbetsgivarens arbetsledningsfunktion. Det är emellertid.
            angeläget att informationen rörande arbetsmiljölagens utformning
            och principiella uppläggning förbätt- ras i syfte att undvika
            att lagen får oönskade konsekvenser som kan innebära hinder vid
            rekrytering av arbetslösa ungdomar som önskar erhålla praktiskt
            arbete i stället för skolutbildning. En fortlöpande översyn av
            tillämpningsbestämmelserna är däremot av värde, så att man kan
            underlätta en smidig inslussning av ungdomar till industriarbete.
            Bestämmelserna måste självfallet anpassas till den tekniska utveckling
            som pågår. Arbetsplatserna ser annorlunda ut än vad som var fallet
            vid den tidpunkt då arbetsmiljölagstiftningen tillkom. Skydds-
            och säkerhetsanordningar etc. har tillkommit i ökande utsträckning.
            Det bör göra det möjligt för allt fler ungdomar att betjäna maskiner
            som tidigare,
          </p>
          <pb facs="riksdagen-motions-pdf/data/198384/mot_198384__431/mot_198384__431-005.pdf"/>
          <fw xml:id="i-EssStAXu4S8e4jJ2GYEamm">
            Mot. 1983/84:431 6
          </fw>
          <p xml:id="i-MwTTvfpM2TCDNvKLPUeUmS">
            med en annan utformning, inte kunde anses lämpliga. Dessa frågor
            bör kunna lösas genom en intensifierad information i kombination
            med en minskad reglering via lagens tillämpningsbestämmelser.
          </p>
          <p xml:id="i-FLQ3Vd5wPzDy7cr8GRX7Mw">
            Frånvaron
          </p>
          <p xml:id="i-JjwgVfGN5XFmHdEJeckauJ">
            Den under senare år påvisade stora frånvaron på arbetsplatserna
            vållar samhället stora kostnader. Även om vi nu dess bättre kan
            notera en nedåtgående trend, måste orsakerna till den relativt
            höga frånvaron analyseras. Det bör klarläggas i vilken mån dessa
            är att hänföra till arbetsmiljöproblem. Även sjukförsäkringsreglernas
            inverkan på frånvaron bör ingående studeras. Det är sannolikt
            att en sådan undersökning på en rad områden skulle kunna ge uppslag
            till åtgärder för att undanröja bakomliggande orsaker till den
            omfattande frånvaron och också bidra till ett bättre beslutsunderlag
            för den framtida inriktningen av arbetsmiljöpolitiken. Alla åtgärder
            på arbetsmiljöns område måste utgå från de enskilda människornas
            krav på att finna sitt arbete meningsfullt, intressant och uppskattat.
            Även samhällsekonomiska motiv kan åberopas för detta: tillfredsställelse
            i arbetet leder till goda arbetsresultat!
          </p>
          <p xml:id="i-McAbsYKRJqmi1mUqw4UnJM">
            Hemställan
          </p>
          <p xml:id="i-WfgZY4iLY6F32pC3dXXqc8">
            Med hänvisning till vad som ovan anförts hemställer vi” 1. att
            riksdagen som sin mening ger regeringen till känna vad som anförts
            i motionen om den framtida inriktningen av arbetsmiljöpo- litiken,
            2. att riksdagen hos regeringen begär förslag till ändrat meritvärde-
            ringssystem för företagshälsovårdsläkare, i enlighet med vad som
            anförts i motionen, 3. att riksdagen hos regeringen begär åtgärder
            för att förbättra informationen om arbetsmiljölagstiftningen samt
            initierar åtgärder som innebär en minskad reglering av anställningsvillkoren
            för ungdomar vid inslussning till industriarbeten, 4. att riksdagen
            som sin mening ger regeringen till känna väd som i motionen anförts
            om behovet av att klarlägga frånvaroproblemens orsakssammanhang.
          </p>
          <p xml:id="i-GYTCu5YDbAwLQWJYrVVsLz" type="date">
            Stockholm den 10 januari 1984
          </p>
          <div xml:id="i-K4CTNXQUog5yJTQS3kpgcS" type="signatureBlock">
            <p who="i-GTDxf4NudVQ4es4EhotQR1" type="signature">
              STEN SVENSSON (m)
            </p>
            <p who="i-EYtSQeorgj7y8BCPjaqciZ" type="signature">
              BENGT WITTBOM (m)
            </p>
          </div>
          <p xml:id="i-nYnxEgLXmwArj8fZMyA5t">
            + Se även motion 1983/84:432.
          </p>
        </div>
      </div>
    </body>
  </text>
</TEI>
