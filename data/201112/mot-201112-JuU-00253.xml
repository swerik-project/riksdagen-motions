<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-JuU-00253">
  <teiHeader>
    <fileDesc>
      <titleStmt>
        <title>Straffpåföljder för unga</title>
        <author corresp="i-CSSvFYJqF1rNFZNiY5Xnmx">av Mats Gerdau (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Straffpåföljder för unga</title>
          <idno type="rdwebb">GZ02Ju253</idno>
          <rs type="number">Ju253</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GZ02Ju253/text</ref>
          <ref type="dokument_url_html">http://data.riksdagen.se/dokument/GZ02Ju253</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ju253</ref>
          <ref type="doc">http://data.riksdagen.se/fil/7E677D30-D540-41E1-80C7-ECA4009AC67B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CSSvFYJqF1rNFZNiY5Xnmx</idno>
            <name>Mats Gerdau</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QFS4Em3j5KTJu81mbGisMp" type="signed"/>
        <correspContext corresp="i-QFS4Em3j5KTJu81mbGisMp">
          <note type="signatory" corresp="i-CSSvFYJqF1rNFZNiY5Xnmx"/>
        </correspContext>
        <correspAction xml:id="i-TCWb1AtESsCY7AaDJ7Y7kP" type="numbering">
          <date when="2011-10-05"/>
        </correspAction>
        <correspAction xml:id="i-XQgYH3c2aMZew2BiD5RJ8r" type="submission">
          <date when="2011-10-03"/>
        </correspAction>
        <correspAction xml:id="i-SBtmWqW6toXXnNGN6vgzB4" type="transfer">
          <date when="2011-10-03"/>
        </correspAction>
        <correspAction xml:id="i-2cBQJKprws87H3cGKq93t4" type="assigned"/>
        <correspContext corresp="i-2cBQJKprws87H3cGKq93t4">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MJBhu28fgz6z48zkEn9SDN">
            Förslag till riksdagsbeslut
          </head>
          <list style="ol">
            <item xml:id="i-Hwz6diveG1kiizqEisdedV">
              Riksdagen tillkännager för regeringen som sin mening vad som
              anförs i motionen om att överväga att ersätta bötesstraffet för
              ungdomar med ungdomstjänst.
            </item>
            <item xml:id="i-8KdA18JAcKSWdr5WMrFjdV">
              Riksdagen tillkännager för regeringen som sin mening vad som
              anförs i motionen om att regeringen ska överväga att se över att
              införa helgavskiljning, en ny straffpåföljd för unga lagöverträdare.
            </item>
          </list>
        </div>
        <div type="motContent">
          <head xml:id="i-MCVyWUsRNnoJPyaRUV1h2z" type="h1">
            Motivering
          </head>
          <p xml:id="i-4LggjYkNJiSS3QKFufJa1c">
            I förhållande till sin andel av befolkningen är ungdomar mer
            brottsaktiva än någon annan åldersgrupp. De flesta unga som begår
            brott gör det bara vid något enstaka tillfälle, men en liten grupp
            fortsätter att begå brott och deras brottslighet tenderar att
            bli allt grövre över tid. För samhället är det viktigt att fånga
            upp dessa ungdomar innan deras brottslighet eskalerar. Ju längre
            ungdomar hinner fortsätta begå brott, desto svårare blir det att
            hjälpa dem tillbaka till ett vanligt liv. Tidiga och tydliga åtgärder
            mot ungdomsbrottslighet idag motverkar grov brottslighet imorgon.
            Jag anser att dagens straffpåföljder för ungdomar är otillräckliga.
          </p>
          <p xml:id="i-3ymVRxKfQpo5Vb13wKpx3W">
            En vanlig straffpåföljd är dagsböter. En dagsbot är tänkt att
            motsvara en dags nettoinkomst, och antalet dagsböter beskriver
            hur allvarligt samhället ser på brottet. Då många unga människor,
            i synnerhet de som ofta ägnar sig åt kriminell verksamhet, ofta
            saknar inkomst förlorar dagsboten en stor del av sitt tänkta värde.
            De som betalar de relativt låga böterna är dessutom ofta inte
            ens gärningsmannen själv, utan dennes föräldrar. Därmed får påföljden
            ingen påtaglig konsekvens för individen, utan snarare för dennes
            föräldrar. Har den unge föräldrar som kan och vill betala klarar
            denne sig lindrigare än om personen är ensam i världen, vilket
            gör påföljden ojämlik. Böter bidrar inte heller direkt till att
            bryta ett kriminellt beteende.
          </p>
          <p xml:id="i-752ETwsQxLe82DqDzCFuw6">
            Sedan påföljden ungdomstjänst infördes är bötesstraffet inte
            längre den vanligaste påföljden, vilket är bra, men det är fortfarande
            en stor andel som döms till böter.
          </p>
          <p xml:id="i-HGEPhRhYEfCcqFZ4dFpsQn">
            I dag kan också den unge själv bestämma om ungdomstjänst ska
            accepteras eller inte. Detta innebär att det går att förhandla
            med domaren om vilken påföljden ska bli böter eller ungdomstjänst.
            Detta ger olyckliga signaler om att den unge har makten över domstolen
            genom att själv kunna bestämma sin påföljd. Mot den här bakgrunden
            anser jag att böter är en påföljd anpassad för vuxna och föreslår
            därför att bötesstraff bör avskaffas för dem under 18 år.
          </p>
          <p xml:id="i-83SVKaZePJA6VHXu2sqMP5">
            Jag anser också att ungdomar ska kunna dömas till en ny påföljd:
            helgavskiljning. Ungdomar som begår brott vistas ofta i miljöer,
            eller umgås i kretsar, där brottslighet accepteras eller uppmuntras.
            Helgavskiljning skulle innebära att den unge lyfts ur den vanliga
            umgängeskretsen under helgerna, då de flesta brotten begås, och
            i stället får delta i olika påverkansprogram. På så vis skulle
            den unge få en kännbar konsekvens, men framförallt skulle han
            eller hon få hjälp att lämna ett destruktivt kriminellt liv bakom
            sig.
          </p>
          <p xml:id="i-41CF7xNdWk48X4KeNC2FmC">
            Vi avgör idag hur det ska gå för ungdomarna som är på väg att
            ta nästa steg i sin kriminella karriär. Jag vill att ungdomarnas
            helger i fel kompisgäng byts mot helger med engagerade vuxna.
            På så sätt ökar chansen att den första domen också blir den enda.
          </p>
        </div>
        <div type="motSignatures">
          <list>
            <item xml:id="i-JUVHG6CeYi29QJqC5wrGr9" who="i-CSSvFYJqF1rNFZNiY5Xnmx">
              Mats Gerdau (M)
            </item>
          </list>
        </div>
      </div>
    </body>
  </text>
</TEI>
