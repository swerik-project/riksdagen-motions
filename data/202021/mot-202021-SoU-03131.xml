<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03131">
  <teiHeader>
    <fileDesc>
      <titleStmt>
        <title>En trygg diabetesvård – i hela Sverige</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3131 av Camilla Waltersson Grönvall m.fl. (M)</title>
          <idno type="rdwebb">H8023131</idno>
          <rs type="number">3131</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023131/text</ref>
          <ref type="dokument_url_html">http://data.riksdagen.se/dokument/H8023131</ref>
          <ref type="dokumentstatus_url_xml">http://data.riksdagen.se/dokumentstatus/H8023131</ref>
          <ref type="docx">http://data.riksdagen.se/fil/FB4B4651-C8E8-4698-AA1F-D8C137C46688</ref>
          <ref type="pdf">http://data.riksdagen.se/fil/ADDA3241-4EFB-4F1A-BC05-A80D2324EFB8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WRNGUpqCPvUd2TmfCczYnA" type="signed"/>
        <correspContext corresp="i-WRNGUpqCPvUd2TmfCczYnA">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
        </correspContext>
        <correspAction xml:id="i-6jSePXSWManwNTupMWzEWE" type="submitted">
          <date when="2020-10-06"/>
          <time when="12:45:09"/>
        </correspAction>
        <correspAction xml:id="i-DgZABhh3Tw7QbqKZ7wYyQg" type="reviewed">
          <date when="2020-10-06"/>
          <time when="13:52:04"/>
        </correspAction>
        <correspAction xml:id="i-CR3Zx485rsG5TGVsJ6PTdk" type="referred">
          <date when="2020-10-14"/>
        </correspAction>
        <correspAction xml:id="i-4F1UD9TouzeqU55GECXZLX" type="assigned">
          <date when="2021-09-08"/>
          <time when="15:20:47"/>
        </correspAction>
        <correspContext corresp="i-4F1UD9TouzeqU55GECXZLX">
          <ref type="assignedTo">Socialutskottet</ref>
        </correspContext>
        <correspAction xml:id="i-Rx5wo8Luxa5eHuLcAVt6kg" type="behandlas_i"/>
        <correspContext corresp="i-Rx5wo8Luxa5eHuLcAVt6kg">
          <ref type="uppgift">2020/21:SoU16</ref>
          <ref type="ref_dok_id">H801SoU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU16</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-DAijtrMnyufbAK1mDMt2op" type="behandlas_i"/>
        <correspContext corresp="i-DAijtrMnyufbAK1mDMt2op">
          <ref type="uppgift">2020/21:SoU17</ref>
          <ref type="ref_dok_id">H801SoU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU17</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QSS2wipcQwgHgUuTgwCFjM" type="motHeader">
        <div xml:id="i-AUM9CweYNz796dqwyetrkw" type="motTitle">
          Motion till riksdagen 2020/21:3131 av Camilla Waltersson Grönvall
          m.fl. (M) En trygg diabetesvård – i hela Sverige
        </div>
      </div>
      <div xml:id="i-XSm6TZX6cJ3sYUA7w8GcKX" type="motBody">
        <div xml:id="i-RSgdQJAVdjjVwX8UmMnEdo" type="motProposal" subtype="förslag">
          <head xml:id="i-7SMMSomWuQeym6eMP9xjz4">
            Förslag till riksdagsbeslut
          </head>
          <list xml:id="i-e2dmPM4o3FaH3jGRT2mXA" style="ol">
            <item xml:id="i-3wXc5UjPcMWBHb1KeBkcRj">
              Riksdagen ställer sig bakom det som anförs i motionen om att
              förbättra efterlevnaden av de nationella riktlinjerna för diabetesvård
              och tillkännager detta för regeringen.
            </item>
            <item xml:id="i-AJrzevG7iu3hRZYvYdTCJs">
              Riksdagen ställer sig bakom det som anförs i motionen om att
              inrätta en nationell diabetessamordnare och tillkännager detta
              för regeringen.
            </item>
            <item xml:id="i-VZwz95TgMoBhy4F52ps2F4">
              Riksdagen ställer sig bakom det som anförs i motionen om att
              stärka det psykosociala stödet till personer med diabetes och
              tillkännager detta för regeringen.
            </item>
            <item xml:id="i-TMRVScdaMH5WNwyXjhqPrU">
              Riksdagen ställer sig bakom det som anförs i motionen om att
              se över förutsättningar för inrättande av en nationell funktion
              för stöd och rådgivning dygnet runt till diabetiker och tillkännager
              detta för regeringen.
            </item>
            <item xml:id="i-MuWY7dze6ptaWAdHSG6Jto">
              Riksdagen ställer sig bakom det som anförs i motionen om insatser
              för tidigare upptäckt av typ 2-diabetes och tillkännager detta
              för regeringen.
            </item>
            <item xml:id="i-TtgatU3pCmoMHayvb2wCdX">
              Riksdagen ställer sig bakom det som anförs i motionen om att
              pröva möjligheten att införa rutinmässig kontroll av blodsockret
              hos patienter med svår tandlossning och tillkännager detta för
              regeringen.
            </item>
            <item xml:id="i-FL8UBmeThim519Ghwch2vh">
              Riksdagen ställer sig bakom det som anförs i motionen om att
              förbättra diabetesvården för äldre och tillkännager detta för
              regeringen.
            </item>
            <item xml:id="i-Ae6vf8tzhvui72FnU4hyXh">
              Riksdagen ställer sig bakom det som anförs i motionen om att
              ta fram en nationell handlingsplan för att stärka diabetesvården
              och tillkännager detta för regeringen.
            </item>
          </list>
        </div>
        <div xml:id="i-WckgSDpRT3rA8k1YEWWa7o" type="motContent">
          <head xml:id="i-M4BJEZJ68uYjA2v43R3Zb6" type="h1">
            Motivering
          </head>
          <p xml:id="i-K4YkmLwRVV4VwfePZqoSmz">
            Varje enskild människa är den viktigaste utgångspunkten och perspektivet
            för moderaternas politik och vårt samhällsengagemang. Våra värderingar
            formas av vår syn på människan. Vi vill se till hela människan.
            Våra förslag tar utgångspunkt i att de allra flesta människor
            både vill och kan forma och ta ansvar för sina egna liv.
          </p>
          <p xml:id="i-3dwBUh3rJmrwqu6D8Q44rb">
            Vi anser att vården av diabetes ska vara av hög kvalitet, tillgänglig
            och jämlik för alla patienter. Den ska ges i rätt tid. Den ska
            därtill arbeta förebyggande och hälso­främjande. Den ska alldeles
            självklart vara solidariskt finansierad.
          </p>
          <p xml:id="i-HU2G4RCGE6srnNs1CfZRw7">
            Diabetes är inte en sjukdom, utan flera, men med det gemensamma
            att sjukdomen leder till ett förhöjt blodsocker. Diabetes, framförallt
            typ 2, är en folksjukdom som drabbar allt fler svenskar. För att
            effektivt motverka denna utveckling och mildra konsekvenserna
            av diabetes krävs såväl förebyggande åtgärder som vård och behandling
            av god kvalitet.
          </p>
          <p xml:id="i-2ZacqFEjYJEqnDC5oqMLxQ">
            Det åvilar varje människa och familj ett stort eget ansvar att
            försöka tänka på vad man äter, dricker och i övrigt gör för att
            hjälpa sin kropp att må och fungera så väl som möjligt. Självbestämmande
            är centralt. Det stärker exempelvis folkhälsan om man som individ
            har inflytande över sin arbetstid och arbetsmiljö.
          </p>
          <p xml:id="i-EiBgSUo6DtFmUrLzXDnWrU">
            En viktig fråga är vad samhället kan, bör och ska göra respektive
            inte ska göra. Regering och riksdag ska vara försiktig med att
            peka finger åt människor och fördöma olika levnadssätt. Det riskerar
            att leda fel. Förbud och förmaningar gör sällan att människor
            börjar leva sundare. Det offentliga, inte minst genom hälso- och
            sjukvården, kan dock spela en viktig och positiv roll genom att
            uppmuntra, stödja och underlätta för individer och familjer att
            leva sunt. I vår motion Ett hälsosammare och hållbart Sverige
            presenterar vi en lång rad förslag för hur det hälsofrämjande
            och sjukdomsförebyggande arbetet kan utvecklas och intensifieras.
          </p>
          <p xml:id="i-KGYYSGRKW4vNRnA7rQWS5N">
            Vad samhället sammanfattningsvis behöver göra för att utveckla
            diabetesvården är att stödja ytterligare forskning, utveckling
            och introduktion av nya mediciner och medicintekniska hjälpmedel,
            skapa bättre förutsättningar för vården att patientsäkert och
            effektivt hjälpa alla som drabbats av diabetes samt prioritera
            förebyggande och hälso­främjande insatser.
          </p>
          <head xml:id="i-WDxcptw7wPXRPPNvMbVdF9" type="h1">
            Diabetes – en snabbt växande utmaning
          </head>
          <p xml:id="i-3dhjvy6xDaPLa9tMGW5ajf">
            Diabetes är en av Sveriges mest vanligt förekommande folksjukdomar.
            Exakt hur många som har diabetes är emellertid inte fastställt
            utan det finns ett stort mörkertal då många lever med oupptäckt
            typ 2-diabetes. Uppskattningsvis är någonstans mellan 4 och 5,5
            procent av befolkningen drabbad av diabetes.
          </p>
          <p xml:id="i-6mk3vmLYZHc6Z1WNYbVXYK">
            Diabetesförbundet uppger att ungefär 500 000 människor i Sverige
            har diabetes.
            <ref xml:id="i-AXreddPnpCoFsJnAQUTME3" target="i-T1r2NWR3e2gnf3bcvU6839">
              [1]
            </ref>
            I det nationella diabetesregistret registrerades under 2019 drygt
            448 000 personer med någon form av diabetes.
            <ref xml:id="i-YKP8p5hJpfH2iVKbCrRRLz" target="i-Sz8U74Up6p91JXWij466VH">
              [2]
            </ref>
            Registret är frivilligt och beräknades ha en täckningsgrad på
            omkring 88 procent 2019.
            <ref xml:id="i-83kZLCxM4qrZjXR7epnovh" target="i-MMzaxzcFJrzNXZoUWrEQsw">
              [3]
            </ref>
            Den absoluta merparten av diabetikerna har typ 2-diabetes. Cirka
            50 000 av den halv miljon svenskar med diabetes är typ 1-diabetiker.
          </p>
          <p xml:id="i-R79xrDE6iFeawB94Db95wZ">
            Globalt uppskattar den Internationella diabetesfederationen (IDF)
            att omkring 463 miljoner vuxna har diabetes. Ett antal som har
            ökat mycket snabbt. Bara sedan 1980-talet har antalet ökat med
            omkring 400 procent enligt IDF som prognostiserar att 700 miljoner
            människor kommer att ha diabetes år 2045.
            <ref xml:id="i-551QdYQbYiDRkKgsuYu63i" target="i-M3yTXJTBmrqMoyiBkoY7P">
              [4]
            </ref>
          </p>
          <p xml:id="i-TtbZnexWHwSbTGtBhVSPyc">
            Företrädesvis är det typ 2-diabetes som ökar, vilket starkt hänger
            samman med förändrade levnadsvanor. Typ 2-diabetes beskrivs ofta
            som en välfärdssjukdom. Detta eftersom dålig kost, övervikt, inaktivitet
            och stress är riskfaktorer för att insjukna i typ 2-diabetes.
          </p>
          <p xml:id="i-YHwJygefjJETMFX5dqyJs3">
            Den kraftiga ökningen av diabetes både i Sverige och globalt
            går alltså hand i hand med bland annat de ökade problemen med
            övervikt och fetma som i sin tur beror på förändrade kostvanor
            och minskad fysisk aktivitet. Därför är det förebyggande och hälsofrämjande
            arbetet fundamentalt viktigt och något som vi moderater vill stärka
            och prioritera högre. Vid sidan av det övergripande hälsofrämjande
            arbetet som vi moderater lyfter i vår motion Ett hälsosammare
            och hållbart Sverige vill vi också lyfta fram bety­delsen av riktade
            preventiva insatser för att förebygga typ 2-diabetes. Typ 2-diabetes
            kan, till skillnad från typ 1-diabetes, i stor utsträckning förebyggas.
            Mot personer som löper förhöjd risk att utveckla typ 2-diabetes,
            så som exempelvis personer med fetma och kvinnor med graviditetsdiabetes,
            är det viktigt med preventiva insatser vilket också lyfts fram
            i de nationella riktlinjerna för diabetesvården. Genom ett brett
            och ambitiöst hälsofrämjande arbete i kombination med riktade
            preventiva åtgärder är vi moderater övertygade om att mycket lidande
            kan förhindras samtidigt som stora samhällsekono­miska kostnader
            kan undvikas.
          </p>
          <p xml:id="i-M4R7n6G47fTHgmnAiMyD1E">
            De totala kostnaderna för sjukdomarna diabetes i Sverige är höga
            och stigande. Framförallt är det kostnaderna för typ 2-diabetes
            som ökar, vilket är en logisk konse­kvens av att det är denna
            form av diabetes som är livsstilsrelaterad och som ökar mest.
            Institutet för Hälso- och Sjukvårdsekonomi beräknar att kostnaderna
            för typ 2-diabetes kommer att öka från omkring 16 miljarder kronor
            år 2013 till omkring 21 miljarder kronor 2030.
            <ref xml:id="i-AcJ7owengCciPd3wCJW6QW" target="i-8VHjF1noXaKVsvwViXJSDU">
              [5]
            </ref>
          </p>
          <p xml:id="i-FGbAdTjXxk3rtoN2CKVq1Y">
            Typ 1-diabetes är delvis en ärftlig sjukdom. I övrigt är orsakerna
            till denna form av diabetes okända även om det finns forskning
            som pekar på att ärftliga anlag i kombina­tion med någon yttre
            miljöfaktor utlöser sjukdomen. Näst efter Finland är Sverige det
            land i världen där flest barn och ungdomar insjuknar i diabetes
            typ-1.
            <ref xml:id="i-DgKmq7vJvwgHbNA4VqZerF" target="i-NmFLS8kYb83GBTSHReCYAa">
              [6]
            </ref>
          </p>
          <p xml:id="i-Rmv3RbjYzY8zrNiCygWsVD">
            Mer forskning behövs för att förklara varför liksom för att hitta
            orsakerna till den ökade förekomsten av inte bara typ 2- utan
            också typ 1-diabetes.
          </p>
          <p xml:id="i-L1AvmTRnCPTFkr318V5wj9">
            Att ha någon form av diabetes innebär förhöjd risk för en lång
            rad följdsjukdomar som i värsta fall kan orsaka en för tidig död,
            exempelvis genom hjärt-kärlsjukdom. Typ 1-diabetes är en autoimmun
            sjukdom som innebär att kroppens eget immunförsvar angriper och
            till slut slår ut de insulinproducerande cellerna i bukspottskörteln.
            Det leder till total insulinbrist vilket betyder att insulin måste
            tillföras via insulinpenna eller insulinpump. Brist på insulin
            ger förhöjt blodsocker.
          </p>
          <p xml:id="i-ChTwo5ZvZJf1DY8fzfJmZr">
            Vid diabetes typ 2 producerar kroppen fortfarande insulin men
            inte i tillräcklig mängd vilket ofta beror på en nedsatt insulinkänslighet.
            Gemensamt för alla människor som får diabetes är förhöjda blodsockernivåer
            vilket kräver behandling. För typ 1-diabetiker behövs alltid insulinbehandling.
            Det kan typ 2-diabetiker också ofta behöva men för många personer
            med typ 2-diabetes räcker det med medicinering för ökad insulinkänslig­het
            och eller livsstilsförändringar.
          </p>
          <p xml:id="i-L5trVy7y6xU9Vj7WhGUaRn">
            Diabetes är starkt kopplat till ökad risk för hjärt-kärlsjukdom.
            Personer med diabetes löper två till tre gånger högre risk att
            avlida i hjärtinfarkt.
            <ref xml:id="i-S3zzzyBao8aEXvcsD6aX7k" target="i-5nNuND8N5scWdv14ctzcxe">
              [7]
            </ref>
            Sveriges diabetesvård är i europeisk toppnivå men har samtidigt
            potential att bli ännu mycket bättre. Det natio­nella diabetesregistret
            är ett väsentligt redskap för att både kartlägga och utveckla
            den svenska diabetesvården i syfte att kunna bedriva forskning
            och ett systematiskt förbätt­ringsarbete. Registret är också centralt
            för möjligheten att jämföra kvalitén i diabetes­vården över landet
            och för möjligheten att följa upp efterlevnaden av Socialstyrelsens
            nationella riktlinjer för diabetesvården.
          </p>
          <p xml:id="i-6mTJcRErtcjzbaJKDsvKe5">
            De nationella riktlinjerna utgör ett mycket viktigt redskap i
            arbetet med att fortsatt utveckla kvaliteten i diabetesvården.
            Liksom öppna jämförelser av resultat, väntetider och samlad kvalitet.
            De nationella riktlinjerna utgör stöd vid fördelning av resurser,
            underlag vid beslut om organisation och behandling. De nationella
            riktlinjerna behövs bland annat då det finns behov av vägledning
            gällande exempelvis skillnader i praxis mellan olika regioner.
            Därtill i samband med olika etiska dilemman så som om risk­fyllda
            behandlingar ska ges. Eller om åtgärder som är mycket dyra eller
            har tveksam verkan bör sättas in eller inte.
          </p>
          <p xml:id="i-NNLFzVyEvxSxCGoKaHA5Wu">
            Utredningen Effektiv vård (SOU 2016:2) visade att åtta av tio
            satsade kronor på vården riktas till personer med kroniska sjukdomar.
            En sådan kronisk sjukdom är diabetes. Om vi underlåter att förebygga
            och behandla diabetes i dag kommer det att kosta ännu mer i framtiden.
            Det understryker hur angeläget det är att utveckla diabetes­vården.
            Vi ska ha en trygg, god och högkvalitativ diabetesvård – i hela
            landet.
          </p>
          <head xml:id="i-XfEjvmsNWBhUU56G1D3EAW" type="h3">
            Förbättra efterlevnaden av de nationella riktlinjerna
          </head>
          <p xml:id="i-MtFxLAo4v1PRxRVfJ5jd18">
            Överlag håller svensk diabetesvård mycket hög kvalitet och uppvisar
            goda och allt bättre resultat. Samtidigt finns det också stora
            problem och brister i diabetesvården samt inte minst omotiverat
            stora skillnader i vården såväl mellan som inom regioner. Ett
            centralt redskap för att utveckla vården och göra den mer jämlik
            över landet är Social­styrelsens nationella riktlinjer.
          </p>
          <p xml:id="i-KhRQqBr4CX5FEUbbMTWYRW">
            Under 2018 genomförde Socialstyrelsen en andra översyn av de
            nationella riktlinjerna för diabetesvård vilket bland annat ledde
            fram till nya och uppdaterade rekommendatio­ner om medicintekniska
            produkter för kontinuerlig glukosmätning och insulintillförsel.
            Det var välkommet.
          </p>
          <p xml:id="i-KQq2hN71s2W885NghVngfL">
            Med uppdaterade riktlinjer på detta område kan tillgången till
            medicintekniska pro­dukter inom diabetesvården förhoppningsvis
            bli mer jämlik över landet vilket verkligen behövs. Den medicintekniska
            utvecklingen rörande diabetes går för närvarande mycket snabbt
            men tillgången till nya medicintekniska hjälpmedel, så som avancerade
            insulin­pumpar och system för kontinuerlig glukosmätning, skiljer
            sig kraftigt åt mellan Sveriges 21 regioner. Detta visade inte
            minst Tandvårds- och läkemedelsförmånsverkets (TLV) rapport Hjälpmedel
            vid diabetes som publicerades i januari 2020. TLV:s rapport är
            ett resultat av myndighetens kartläggning av området hjälpmedel
            vid diabetes.
          </p>
          <p xml:id="i-QKWLF2BCZ2xQ34SB8Adf3o">
            Kartläggningen, som bland annat bygger på uppgifter från det
            nationella diabetes­registret, visade bland annat på stora skillnader
            mellan regionerna när det gäller hur stor andel insulinbehandlade
            patienter som använder insulinpump. I Uppsala är den andelen 30
            % men i Östergötland endast 12,3 %. Och gör man jämförelser på
            kliniknivå fram­träder ännu större skillnader. För barn med typ
            1-diabetes varierar användningen av insulinpump mellan 19 och
            91 %. Det finns givetvis olika förklaringar till skillnader mellan
            olika regioner och kliniker men en grundläggande förklaring är
            bristande efter­levnad av de nationella riktlinjerna.
          </p>
          <p xml:id="i-MPCwzgD6w5vDFYeQmHpELk">
            Bristande efterlevnad av de nationella riktlinjerna är ett betydande
            problem inom diabetesvården och leder till en sämre och mer ojämlik
            vård. Den bristande efterlevna­den rör dessvärre många av rekommendationerna
            som ingår i de nationella riktlinjerna för diabetes men undersökning
            av fötter och tillgången till patientutbildning är två exempel
            där efterlevnaden tycks vara särskilt dålig.
          </p>
          <p xml:id="i-CUiGxHAfhga823VnChuZjg">
            Enligt de nationella riktlinjerna bör vården erbjuda gruppbaserade
            utbildnings­program till personer med såväl typ 1- som typ 2-diabetes
            men enligt en undersökning gjord av Netdoktor, i samarbete med
            Storstockholms Diabetesförening (SSDF) och Diabetesorganisationen
            i Sverige (DIOS), har åtta av tio patienter inte erbjudits patient­utbildning.
          </p>
          <p xml:id="i-SmecpcXW6u8BoPU47xjJq9">
            Samma undersökning visar att endast omkring 50 procent har genomgått
            en grundlig fotundersökning det senaste året. Detta trots att
            de nationella riktlinjerna är tydliga med att rutinmässig undersökning
            av fötter bör göras då det är en enkel, biverkningsfri åtgärd
            med sannolik låg kostnad.
          </p>
          <p xml:id="i-HFwsTFFRqyUJQ322hk4SR9">
            De stora regionala skillnaderna i vården är ett generellt problem
            för svensk hälso- och sjukvård men inte minst för diabetesvården.
            Regeringen bör därför ta initiativ till att kartlägga orsakerna
            till de stora regionala skillnaderna inom diabetesvården samt
            vidta åtgärder för att förbättra efterlevnaden av de nationella
            riktlinjerna.
          </p>
          <p xml:id="i-BpVo6X813xF6qRw2jX6PaU">
            Moderaterna föreslår att inrättandet av en särskild nationell
            samordnare för diabetes­vården utreds. Det övergripande syftet
            med en nationell diabetessamordnare skulle vara att bedriva till
            en bättre efterlevnad av de nationella riktlinjerna liksom till
            diabetes­vårdens utveckling i stort. En nationell diabetessamordnares
            uppdrag bör utgå från den kartläggning av skillnaderna i den svenska
            diabetesvården som vi moderater ovan före­slår att regeringen
            tar initiativ till. Vidare bör uppdraget utformas utifrån de erfarenheter
            som finns från den nationella cancersamordnarens, liksom andra
            nationella samordnares, uppdrag och arbete.
          </p>
          <head xml:id="i-SmkitTFkbd5Ysk3CUkcPbT" type="h3">
            Stärk det psykosociala stödet
          </head>
          <p xml:id="i-F5J2owVSZKYfyeovWnwWVz">
            I en webbundersökning gjord av Cegedim 2014, på uppdrag av Diabetesförbundets
            Ung Diabetes, bland unga vuxna (18–30 år) med diabetes svarade
            nära hälften av responden­terna att den största negativa inverkan
            på livet på grund av diabetes är att alltid vara tvungen att tänka
            på sjukdomen. Av undersökningens respondenter tänkte fyra av tio
            på sin diabetes minst en till tre gånger per timme.
          </p>
          <p xml:id="i-JqsdxR2tsFRDVP3PL7Jiy3">
            De omkring 50 000 svenskar som har typ 1-diabetes lever med en
            allvarlig och livs­lång sjukdom som kräver ständigt engagemang.
            För att blodsockret hos en diabetiker ska hållas på en bra nivå
            kräver det av den enskilde diabetikern kontinuerlig planering,
            uppföljning och regling dygnet runt årets alla dagar. Givet detta
            är det inte konstigt att många med diabetes, och då kanske särskilt
            personer med typ 1-diabetes som är en autoimmun sjukdom som oftast
            debuterar i ung ålder och som vare sig kan förebyggas eller botas,
            upplever livet med diabetes som mentalt krävande.
          </p>
          <p xml:id="i-MVEJo6CjbVLeT3ZxMZH1KP">
            En patientenkät från 2017 som IBM gjorde på uppdrag av Diabetesförbundet
            visade att många med diabetes har ett behov av psykosocialt stöd
            som inte har tillgodosetts. Totalt uppgav 27 procent av patienterna
            i undersökningen att de hade ett behov av psykosocialt stöd som
            inte har tillgodosetts. Bland patienter i åldern 18–35 var mot­svarade
            siffra hela 39 procent. Detta indikerar tydligt att diabetesvården
            idag brister rejält när det gäller psykosocialt stöd. Många patienter
            känner sig hjälpta av att komma i kontakt med andra i motsvarande
            situation. Det understryker vikten av att Socialstyrel­sens rekommendation
            om patientutbildning i grupp efterlevs.
          </p>
          <p xml:id="i-3otciu8GGw23iEBiwMTu6n">
            Hur behovet av psykosocialt stöd hos diabetiker i allmänhet och
            särskilt yngre personer kan tillgodoses behöver analyseras. Regeringen
            bör uppdra åt Socialstyrelsen att göra detta liksom att utreda
            om och i så fall hur de nationella riktlinjerna för diabetes­vård
            kan kompletteras med rekommendationer om psykosocialt stöd. Arbetet
            med att stärka det psykosociala stödet måste självfallet också
            syfta till att förbättra stödet till föräldrar som har barn med
            diabetes.
          </p>
          <p xml:id="i-WGdo1uFUksne1YCXtcNzgS">
            Föräldrar till barn med diabetes axlar ett mycket stort ansvar
            för vården av sina barn. Det tär, särskilt på mammor enligt avhandlingen
            Burnout in parents of chronically ill children från Örebro universitet.
            Den avhandlingen visade att mammor till barn med diabetes löper
            en kraftigt förhöjd risk för utbrändhet. Hela 44 procent av mammorna
            till barn med diabetes som studerades var utbrända. Det är en
            alarmerande hög siffra som understryker vikten av ett stärkt stöd
            till föräldrar till barn med diabetes. Diabetesvården ger redan
            idag mycket stöd till föräldrar vars barn har diabetes men det
            är uppenbart att stödet behöver utvecklas.
          </p>
          <head xml:id="i-Eaz9c887GAMVNVjiHG1buN" type="h3">
            Tillgång till stöd och rådgivning 24/7 för diabetiker
          </head>
          <p xml:id="i-4sa1BCnF5nvdyUqUCagnf8">
            Typ 1-diabetes är som sagt en obotlig sjukdom som alltid är närvarande
            i den drabbades liv, inte bara de timmar och dagar som landets
            diabetesmottagningar har öppet och kan erbjuda stöd och rådgivning.
            Hälso- och sjukvården behöver därför förbättra sin till­gänglighet
            så att diabetiker, särskilt barn och unga, kan få stöd och rådgivning
            i ökad utsträckning, helst när än de så behöver.
          </p>
          <p xml:id="i-HC4AgjZAe1gj9bR6aGzsHY">
            Det är givetvis varken praktiskt möjligt eller ekonomiskt försvarbart
            att varje region erbjuder tillgång till stöd och rådgivning från
            personal med specialkunskaper, så som diabetessjuksköterskor,
            dygnet runt årets alla dagar men möjligheten att inrätta en natio­nell
            funktion bör prövas. Rent praktiskt skulle det kunna lösas genom
            att det via 1177 alltid finns en diabetessjuksköterska tillgänglig.
            Det hade varit en resurseffektiv lösning då en diabetessjuksköterska
            givetvis hade kunnat ta samtal från fler än bara från diabetiker.
          </p>
          <p xml:id="i-Co3BfeLehyP7pSqAUzLwSa">
            Regeringen bör i samarbete med Sveriges Kommuner och Regioner
            (SKR) utreda och se över förutsättningarna för hur en nationell
            stöd- och rådgivningsfunktion kan utformas och finansieras i syfte
            att ge Sveriges diabetiker och då unga personer med typ 1-diabetes
            i synnerhet tillgång till stöd och rådgivning dygnet runt, året
            runt. Funktionen bör kunna nås både per telefon och digitalt.
            Inrättandet av en nationell stöd- och rådgiv­ningsfunktion hade
            varit en potentiellt viktig åtgärd för att förbättra stödet till
            diabetiker och minska oron hos denna patientgrupp.
          </p>
          <head xml:id="i-LtbthFe1Ui1rVdjmKjaoVb" type="h3">
            Insatser för tidigare upptäckt
          </head>
          <p xml:id="i-CJzzwGp5ygjMcAETUhxZSw">
            Typ 2-diabetes kan i stor utsträckning förebyggas genom hälsosamma
            levnadsvanor i form av framförallt bra kost och fysisk aktivitet.
            Därför är det viktigt att hälso- och sjuk­vården erbjuder stöd
            och andra insatser till personer med risk att utveckla typ 2-diabetes.
          </p>
          <p xml:id="i-CiHts497NXFaKz16yaeLzS">
            För att förebygga framtida komplikationer hos personer med typ
            2-diabetes är tidig upptäckt viktig. Idag kan dock så många som
            var tredje person med typ 2-diabetes vara odiagnostiserad och
            därmed utan adekvat behandling. Att sjukdomen inte upptäcks eller
            upptäcks sent beror på att symtomen ofta är diffusa. Och när sjukdomen
            väl upptäcks är det ofta av en slump. I tidigare refererad patientundersökning
            gjord av Netdoktor upp­gav över 65 procent att deras typ 2-diabetes
            hade upptäckts av en slump.
          </p>
          <p xml:id="i-LhFL8imYsQQVoRtZj2WFDe">
            De nationella riktlinjerna säger att riktad screening för diabetes
            bör göras av patienter med ökad risk att insjukna i sjukdomen.
            Följsamheten mot de nationella riktlinjerna för diabetesvård är
            dock som tidigare nämnts dålig och trots att screening av riskindivider
            kan göras genom ett enkelt kapillärt blodprov är det många mottagningar
            inom landets primärvård som inte gör detta. Därför upptäcks ofta
            typ 2-diabetes av en slump och onödigt sent.
          </p>
          <p xml:id="i-Deggmux2ppC7HzStWsez1x">
            Att regeringen, så som vi föreslår, vidtar åtgärder för att förbättra
            efterlevnaden av de nationella riktlinjerna är därför viktigt
            för att primärvården ska bli bättre på att i praktiken genomföra
            screening av riskindivider. Regeringen bör också överväga att
            ge uppdrag till Socialstyrelsen att utreda om och i så fall hur
            riktlinjerna för screening skulle kunna skärpas och förtydligas.
          </p>
          <p xml:id="i-UJzseBzykK6BDjhinFPwCx">
            Även tandvården skulle kunna bidra till att öka upptäckten av
            diabetes genom att rutinmässigt testa blodsockret hos patienter
            som lider av svåra tandlossningsproblem. Oupptäckt diabetes är
            nämligen kopplat till svår tandlossning enligt en studie vid Karolinska
            institutet (KI) där forskande hjärtläkare och tandläkare i samarbete
            analy­serade data från den tidigare PAROKRANK-studien. Regeringen
            bör därför överväga att ge Socialstyrelsen i uppdrag att utreda
            om och i så fall hur en rutinmässig kontroll av blodsockret hos
            patienter med svår tandlossning hade kunnat införas inom tandvården.
          </p>
          <head xml:id="i-FzNrMVQHHWa63HN2zLsx8V" type="h3">
            Stärk diabetesvården för äldre
          </head>
          <p xml:id="i-BGccEtfCDYxHFPf8wE8tCJ">
            Att ge vård och behandling till äldre personer med diabetes är
            utmanande och ställer höga krav på vården och omsorgen. Detta
            då många olika faktorer avgör vad som är en lämplig behandling.
            Inte minst spelar den äldres övriga sjukdomsbild stor roll. Var
            tredje äldre person med diabetes har vid sidan om sin diabetes
            tre eller fler andra kroniska sjuk­domar vilket naturligtvis gör
            behandlingen mycket komplex.
          </p>
          <p xml:id="i-TgorXQbNwTEvUGY4q8ThhH">
            En god diabetesvård till äldre bygger som all god vård på kunskap.
            Tyvärr finns det idag betydande kunskapsluckor hos berörd personal,
            inte minst inom äldreomsorgen där personalen sällan har någon
            särskilt omfattande vårdutbildning. För att höja kunskaps­nivån
            hos personalen i den kommunala omsorgen bedriver Sveriges Kommuner
            och Regioner (SKR) ett bra och viktigt arbete. Bland annat erbjuder
            man sedan 2004 en kostnadsfri webbutbildning. Men arbetet med
            att höja kunskapen om äldre med diabetes behöver intensifieras.
            Regeringen bör i dialog med SKR undersöka möjligheten till ett
            särskilt kunskapslyft avseende äldre och diabetes. Den primära
            målgruppen bör vara omsorgspersonal som arbetar inom hemtjänst
            eller på särskilda boenden. En personal­kategori med stor kunskap
            om diabetes är diabetessjuksköterskorna som finns inom primärvården.
            Många äldre förlorar kontakten med sin diabetessjuksköterska när
            de får plats på ett särskilt boende, vilket är olyckligt. Hur
            samverkan mellan primärvården och den kommunala omsorgen kan förbättras
            bör regeringen undersöka. Detta särskilt i syfte att säkerställa
            att äldre diabetiker inte förlorar kontakten med primärvårdens
            diabetes­sjuksköterskor när de flyttar in på särskilda boenden.
            Vidare bör undersökas hur primär­vårdens diabetessjuksköterskor
            kan bidra till att utveckla vården och omsorgen av omsorgstagare
            med diabetes. Diabetessjuksköterskorna är en resurs som i större
            utsträck­ning än idag bör kunna stötta omsorgspersonalen genom
            att exempelvis finnas tillgäng­liga för rådgivning eller genom
            att ge enklare utbildningsinsatser till omsorgspersonalen.
          </p>
          <head xml:id="i-QSGfEhmRUHu56iFZhkaXMe" type="h3">
            Förbättra diabetesvården – en nationell handlingsplan
          </head>
          <p xml:id="i-SZB3QXc6W5JGHpNTcF1MXP">
            Moderaterna föreslår att en nationell handlingsplan ska tas fram
            för att stärka diabetes­vården. Svensk diabetesvård håller generellt
            sett mycket god kvalitet. Men alltjämt finns stora brister samt
            oacceptabelt stora regionala skillnader. Med ovan föreslagna åtgärder
            och genom genomförandet av en bred nationell handlingsplan vill
            vi moderater skapa en diabetesvård i världsklass för Sveriges
            diabetiker, och det oavsett var i landet man bor. En nationell
            handlingsplan ska tas fram för att både förebygga typ 2-diabetes
            och förbättra diabetesvården. I en sådan plan kan med fördel ovan
            presenterade förslag ingå.
          </p>
          <p xml:id="i-FREo53cZjhq7whXKHKvkVX">
            Ett centralt syfte med den nationella planen är att minska skillnaderna
            mellan olika regioner vad avser diabetesvården såväl vid medicinkliniker
            som i primärvården. Därtill att förbättra kontinuitet och tillgänglighet
            inom diabetesvården. Kontinuitet är en fram­gångsfaktor inom diabetesvården
            och stärker den upplevda kvaliteten och tryggheten för patienterna.
          </p>
          <p xml:id="i-FCR4pkoh9Z3G5Kk1gjzoSk">
            Sverige ska sträva efter och pröva möjligheterna, genom såväl
            proaktiva som stöd­jande förslag, att öka andelen personer med
            diabetes som är fysiskt aktiva. Därutöver sträva efter och pröva
            möjligheterna att minska andelen rökare bland personer med diabetes.
            Folkhälsomyndigheten kan exempelvis ges i uppdrag att se över
            detta. Viktigt är som ovan nämnts också att hälso- och sjukvården,
            särskilt primärvården, blir bättre på att tidigt upptäcka diabetes.
          </p>
          <p xml:id="i-VWe5e9BMNtNQ4FXyy41bTT">
            Den nationella handlingsplanen för en stärkt diabetesvård bör
            innehålla både förebyg­gande strategier och strategier för att
            utveckla vården vad avser bland annat jämlikhet, tillgång till
            moderna medicinsktekniska produkter samt inte minst också psykosocialt
            stöd till såväl personer med diabetes som deras anhöriga.
          </p>
          <p xml:id="i-AUMjVMoLvvNKG1tVpdMRYN">
            Moderater vill att regeringen ger i uppdrag att kartlägga den
            psykosociala hälsan hos, och det psykosociala stödet till, diabetiker
            med särskilt fokus på barn och unga och deras familjer. Vi vill
            som tidigare beskrivit också ge Socialstyrelsen i uppdrag att
            analysera hur behovet av psykosocialt stöd hos diabetiker i allmänhet
            och särskilt yngre personer kan tillgodoses.
          </p>
          <p xml:id="i-6MddQu8kyBNkxLh9eHivkP">
            Moderaterna vill också att det kontinuerligt följs upp i vilken
            utsträckning barn och unga med diabetes får det stöd och den hjälp
            som de behöver i skola och barnomsorg. Detta är ett område präglat
            av mycket stora skillnader mellan olika kommuner och ibland även
            inom kommuner. Det kan därför finnas behov av exempelvis skärpta
            rikt­linjer liksom bättre uppföljning för att minska skillnaderna.
            Tillgången till hjälp och stöd skall inte avgöras i ett postkodlotteri.
          </p>
          <p xml:id="i-4FRTxbEMjYQyQQgEEaEEpf">
            En viktig konkret åtgärd som bör prövas för att åstadkomma delar
            av ovanstående är att erbjuda fler patientutbildningar i egenvård
            inom primärvården för patienter med diabetes. Först och främst
            måste utbildningar erbjudas i linje med Socialstyrelsens nationella
            riktlinjer. I handlingsplanen bör det även ingå insatser för att
            öka andelen personer med diabetes som har en god tandhälsa.
          </p>
          <p xml:id="i-XsvU9fxA96LSr5HSE1FBSL">
            Det nationella diabetesregistret ger goda kunskaper om hur behandling
            av diabetes ser ut i olika delar av landet. Därtill är det viktigt
            för att kunna identifiera riskfaktorer i syfte att kunna motverka
            en ytterligare ökning av antalet människor som drabbas av diabetes.
            Vi föreslår att arbetet med och uppföljningen av nationella riktlinjer
            för diabetesvård stärks och utvecklas. Detta ska vara ett särskilt
            fokus i den nationella handlingsplanen.
          </p>
          <p xml:id="i-9ev6yXFdVxBsVaXhovZyqQ">
            Moderaterna föreslår att regeringen ger Myndigheten för vård-
            och omsorgsanalys i uppdrag att särskilt analysera och ge förslag
            på hur ny teknik, distans- och telemedicin, den mobila nära vården
            och särskilda boenden kan utveckla en bättre diabetesvård. Det
            är viktigt att kunna ta tillvara på digitaliseringens möjligheter
            för patienter med diabetes.
          </p>
          <p xml:id="i-4MrHXUajSTi1gsfis1wadJ">
            Moderaterna föreslår, att det som alliansregeringen pekade ut
            riktningen mot, att koncentrera viss diabetesvård och forskning
            eftersträvas. Ett sådant uppdrag bör ges inom ramen för den nationella
            handlingsplanen. Forskningens utmaningar gällande diabetes är
            många och omfattande. Det handlar bland annat om att bättre förstå
            sambanden mellan å ena sidan diabetes och å andra sidan hjärt-kärlsjukdom
            liksom andra följdsjukdomar. Vidare handlar det om bättre diagnostik,
            utveckling av mer avancerade medicintekniska produkter samt om
            den grundläggande frågan om orsakerna till diabetes. Det är även
            av central betydelse att tillsyn och uppföljning av diabetesvården
            prioriteras. De brister som finns inom diabetesvården bör i alla
            fall delvis kunna åtgärdas metodiskt med hjälp av bland annat
            strukturerad tillsyn och uppföljning.
          </p>
        </div>
        <div xml:id="i-2SesUw91wgzzo5vDwkMzYP" type="signatureBlock">
          <list xml:id="i-izw6mSKjEN94MwrrFbopS">
            <item xml:id="i-SLVKcwRQw5mYstGfTBgdiz" who="i-Ws7TTEJpudwigKX5RjyhR4" type="signature">
              Camilla Waltersson Grönvall (M)
            </item>
            <item xml:id="i-Xg5wdYCzHdLKmea4UnhPah" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
            <item xml:id="i-W9WXcuvahgaBfuocGsBsHW" who="i-8xM6U2UEMYF2ek1xU2cetn" type="signature">
              Ulrika Heindorff (M)
            </item>
            <item xml:id="i-N1FN5N998ZpmPNPzmuzoHz" who="i-HVNurMXeCe8w9FG2WJ148E" type="signature">
              Ulrika Jörgensen (M)
            </item>
            <item xml:id="i-JNAmYMNAXmjnuF2TQ7e4KM" who="i-UwP5i3Nf2rsj5W3x9BMAEh" type="signature">
              John Weinerhall (M)
            </item>
            <item xml:id="i-Aiz2wkyuxj1dhqGKTtzGmN" who="i-J3vB7EYXWFGfYPGahysXrd" type="signature">
              Noria Manouchi (M)
            </item>
            <item xml:id="i-ASvAxuJ6tJzVESvusiNcv1" who="i-Apyf3DsrtN2zmshEtt35Qo" type="signature">
              Marie-Louise Hänel Sandström (M)
            </item>
          </list>
        </div>
        <div xml:id="i-Tdg3v56N2DBUePrC9Z2dLy" type="motNotes">
          <noteGrp xml:id="i-PzhXthYL2MWVZDU4rq6oQ7">
            <note xml:id="i-T1r2NWR3e2gnf3bcvU6839">
              [1] Diabetesförbundet, Diabetes i siffror, https://www.diabetes.se/diabetes/lar-om-diabetes/diabetes-i-siffror/.
            </note>
            <note xml:id="i-Sz8U74Up6p91JXWij466VH">
              [2] Nationella Diabetesregistret, Årsrapport 2019, https://www.ndr.nu/pdfs/Arsrapport_NDR_2019.pdf
            </note>
            <note xml:id="i-MMzaxzcFJrzNXZoUWrEQsw">
              [3] Ibid.
            </note>
            <note xml:id="i-M3yTXJTBmrqMoyiBkoY7P">
              [4] IDF DIABETES ATLAS, 9th edition 2019, https://www.diabetesatlas.org/en/sections/worldwide-toll-of-diabetes.html.
            </note>
            <note xml:id="i-8VHjF1noXaKVsvwViXJSDU">
              [5] IHE Rapport 2015:1, https://ihe.se/wp-content/uploads/2017/10/IHE-Rapport_2015_1.pdf.
            </note>
            <note xml:id="i-NmFLS8kYb83GBTSHReCYAa">
              [6] Barndiabetesfonden, https://www.barndiabetesfonden.se/om-typ-1-diabetes/Typ-1-diabetes/.
            </note>
            <note xml:id="i-5nNuND8N5scWdv14ctzcxe">
              [7] Hjärt-Lungfonden, https://www.hjart-lungfonden.se/sjukdomar/hjartsjukdomar/diabetes/.
            </note>
          </noteGrp>
        </div>
      </div>
    </body>
  </text>
</TEI>
