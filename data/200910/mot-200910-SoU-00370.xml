<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00370">
  <teiHeader>
    <fileDesc>
      <titleStmt>
        <title>Tillägg om psykisk sjukdom i LYHS</title>
        <author corresp="i-BZ7PcK8D1efvHXsafGEMKE i-ReHv93vu1syAgH8qzKxSu3">av Andreas Norlén och Gustav Nilsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillägg om psykisk sjukdom i LYHS</title>
          <idno type="rdwebb">GX02So370</idno>
          <rs type="number">So370</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So370/text</ref>
          <ref type="dokument_url_html">http://data.riksdagen.se/dokument/GX02So370</ref>
          <ref type="dokumentstatus_url_xml">http://data.riksdagen.se/dokumentstatus/GX02So370</ref>
          <ref type="doc">http://data.riksdagen.se/fil/5228E980-1EEC-458C-8A8D-40693D3F149B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-ReHv93vu1syAgH8qzKxSu3</idno>
            <name>Gustav Nilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R5SsVVNUJnSHiyqYPkdZx2" type="signed"/>
        <correspContext corresp="i-R5SsVVNUJnSHiyqYPkdZx2">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-ReHv93vu1syAgH8qzKxSu3"/>
        </correspContext>
        <correspAction xml:id="i-MXEcR2SguVXHZo688Vmef1" type="numbering">
          <date when="2009-10-06"/>
        </correspAction>
        <correspAction xml:id="i-frEHXuyjcYkEyN4ArZwCk" type="submission">
          <date when="2009-10-02"/>
        </correspAction>
        <correspAction xml:id="i-3KxrSGWawJ5xorgPSGkY2j" type="transfer">
          <date when="2009-10-02"/>
        </correspAction>
        <correspAction xml:id="i-E9FobGHqo2AEHSrX2TdQK7" type="assigned"/>
        <correspContext corresp="i-E9FobGHqo2AEHSrX2TdQK7">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-YY5k3PjAJrVmSn5CcxJoDf">
            Förslag till riksdagsbeslut
          </head>
          <p xml:id="i-VcK9CEHHiDsHa25Br5mFzj">
            Riksdagen tillkännager för regeringen som sin mening vad som
            anförs i motionen om tillägg av psykisk sjukdom i listan över
            sjukdomar i 4 kap. 2 § lagen (1998:531) om yrkesverksamhet på
            hälso- och sjukvårdens område.
          </p>
        </div>
        <div type="motContent">
          <head xml:id="i-SNkSUVwsDG4e1sKMBne7U8" type="h1">
            Motivering
          </head>
          <p xml:id="i-QQA19K1ENkeFGCVoBEme49">
            Sedan 1960 har vi en strikt lagstiftning, populärt kallad kvacksalverilagen,
            som förbjuder andra än dem som tillhör den legitimerade hälso-
            och sjukvården att behandla ett antal sjukdomsdiagnoser. Förbudet
            gäller cancer och andra elakartade tumörer, diabetes, epilepsi,
            sjukdomar eller komplikationer i samband med graviditet och förlossning
            samt utprovning och leverans av kontaktlinser. Det gäller även
            ett antal sjukdomar som enligt smittskyddslagen betraktas som
            samhällsfarliga. Det är också förbjudet att undersöka eller behandla
            barn som inte fyllt åtta år. Obegripligt nog är det däremot fritt
            fram ännu år 2009 för vem som helst att behandla allehanda slag
            av psykisk ohälsa, även sådana av potentiellt mycket allvarlig
            natur.
          </p>
          <p xml:id="i-8aT9fEtS7BehSTD9jjvBRM">
            Psykisk ohälsa har kommit att bli ett samlingsbegrepp för en
            lång rad olika typer av själsliga lidanden, alltifrån relativt
            lindriga enskilda symptom, som många gånger inte kräver professionell
            hjälp, till sammansatta och svåra symptombilder. De senare, exempelvis
            olika typer av allvarliga stämningslägesförändringar eller psykotiska
            tillstånd, kräver nästan alltid snabb tillgång till medicinsk
            psykiatrisk hjälp.
          </p>
          <p xml:id="i-TXubKv8kwDEp3AQqNiq7hx">
            På samma sätt som vävnaderna i våra inre organ, andnings- och
            kärlsystem, leder och muskulatur m.m. kan drabbas av medicinskt
            sjukliga processer, kan naturligtvis också hjärnan göra det. I
            de förra fallen finns en insikt hos den breda allmänheten om behovet
            av kompetenta medicinska konsultationer och åtgärder, där så behövs
            i kombination med åtgärder riktade mot problemens orsaker i vår
            miljö.
          </p>
          <p xml:id="i-XVHzR7aAa7U21L8veiyqQQ">
            För själsliga lidanden däremot stannar analysen hos lekmän ofta
            vid att det är miljön och endast miljön som orsakar problemen.
            Därmed kan behoven av nära kontakt med professionell psykiatri
            och psykologi underskattas, med uppenbara hälsorisker för den
            som drabbas av psykisk ohälsa av allvarligare slag. Vad värre
            är, denna enögda lekmannaanalys öppnar för allehanda terapiförslag
            från, i psykiatri och psykologi, oskolade personer som erbjuder
            unika, fantasifulla och vetenskapligt oprövade lösningar på den
            lidandes problem. För att stärka sin argumentation skapar utövarna
            ofta en medveten konflikt med den skolmedicinska psykiatrin och
            psykologin. Detta görs i syfte att ifrågasätta de senares kunskap
            och erfarenhet på området snarare än att objektivt belägga effekten
            av det som man själv har att erbjuda dem som lider av mental ohälsa.
          </p>
          <p xml:id="i-D12Ps4uiBL4JCj1a5LSY9q">
            Söker man på ordet terapeut på svenska Internetsidor finner man
            ett fyrtiotal olika företag som erbjuder de mest skiftande terapier,
            främst för psykiska problem. Till detta kommer erbjudanden om
            terapiutbildningar. Efter en kort utbildning, ibland bara ett
            par dagar, utlovas man en titel som certifierad, licensierad eller
            auktoriserad terapeut med exempelvis speciell inriktning som psykisk
            ohälsa och sorgeterapi. En del företag som ger kurser tar i sin
            reklam upp att de anlitas av myndigheter och landsting för att
            på så sätt få en kvalitetsstämpel på sin verksamhet. Inte konstigt
            då om många människor 2009 fortfarande söker sig till sådana vårdgivare
            ovetandes om att verksamheten faller utanför både Högskoleverkets
            kontroll för själva utbildningen och Socialstyrelsens tillsynsansvar
            för det vi förväntar oss av en yrkeslegitimation.
          </p>
          <p xml:id="i-KfFNAETbMGcZ3sqnEdMt45">
            Riskerna med att okritiskt anlita en sådan terapeut kan vara
            verkningslösa åtgärder som försenar både korrekt diagnos och verksam
            behandling. För många med potentiellt allvarlig psykisk sjukdom
            kan detta medföra en radikal försämring av prognosen för sjukdomen.
            Självförhärligande av den egna verksamheten, som en ideologiskt
            baserad terapi vanligen innebär, kan också leda till att direkt
            skadliga åtgärder bjuds ut till alla och envar.
          </p>
          <p xml:id="i-753D6ngZCmTcMS3ne1N9vs">
            Bristerna i kritisk analys hos sådana utövare medför också en
            ovilja till strukturerad uppföljning och utvärdering. Med oförstånd,
            och kanske en negativ inställning, mot redan etablerade, dokumenterade
            terapier och i kombination med ett tunnelseende avseende förträffligheten
            av den egna idén, är övergången till rent charlataneri nära. Kombineras
            det ovan nämnda med intresse för affärer och skicklighet i försäljning
            hos den som utövar en sådan irrlära ökar riskerna för dem av psykisk
            ohälsa drabbade i motsvarande grad.
          </p>
          <p xml:id="i-WLpY3dnmcTpeA4MBfzA4zZ">
            Det finns i dag många vittnesmål om hur människor fått försämrad
            psykisk hälsa och i vissa fall begått självmord i samband med
            den otillbörliga påverkan de utsatts för, efter att ha genomgått
            exempelvis personlighetsutvecklingskurser eller varit medlemmar
            i auktoritära eller manipulativa rörelser.
          </p>
          <head xml:id="i-9CjFwL8thXyEjVTwR8tjVr" type="h2">
            Förslag
          </head>
          <p xml:id="i-A31k8ozbKNMaHhn6mE8vs7">
            Vi anser att psykisk ohälsa kan vara lika allvarlig som t.ex.
            cancer eller diabetes, som ju kräver behandling av legitimerad
            hälso- och sjukvårdspersonal med metoder som bygger på vetenskap
            och beprövad erfarenhet. Nya och alternativa metoder även inom
            detta område måste naturligtvis ständigt föreslås och utprövas.
            Men sådana tester måste då också ske av eller i nära samarbete
            med dem som har legitimerade sjukvårdsyrken och är ställda under
            ansvarskontroll av våra myndigheter av ovan nämnda säkerhetsskäl
            för patienterna.
          </p>
          <p xml:id="i-QYZfxRsvcQ9NuzAfiE5vr">
            Vi är av den bestämda uppfattningen att det nu pågående patientsäkerhetsarbetet
            i alliansregeringen också måste komplettera lagen om yrkesverksamhet
            på hälso- och sjukvårdens område (LYHS) avseende rätten att behandla
            allehanda psykiska ohälsor. Även om riksdagen under senare år
            vid flera tillfällen tyvärr har avslagit motioner i frågan krävs
            ett fortsatt politiskt arbete tills vishet besegrar lättsinne
            eller vidskepelse på detta viktiga område.
          </p>
        </div>
        <div type="motSignatures">
          <list>
            <item xml:id="i-JgDfkEpY1J14RPPFLjfCdB" who="i-BZ7PcK8D1efvHXsafGEMKE">
              Andreas Norlén (m)
            </item>
            <item xml:id="i-A8RyZipvQZWX6vQQqy4PF1" who="i-ReHv93vu1syAgH8qzKxSu3">
              Gustav Nilsson (m)
            </item>
          </list>
        </div>
      </div>
    </body>
  </text>
</TEI>
