<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00244">
  <teiHeader>
    <fileDesc>
      <titleStmt>
        <title>Vanvård av djur</title>
        <author corresp="i-PyYxwdbw2KYpXyCWKWHmmT">av Johan Pehrson (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vanvård av djur</title>
          <idno type="rdwebb">GZ02K244</idno>
          <rs type="number">K244</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K244/text</ref>
          <ref type="dokument_url_html">http://data.riksdagen.se/dokument/GZ02K244</ref>
          <ref type="dokumentstatus_url_xml">http://data.riksdagen.se/dokumentstatus/GZ02K244</ref>
          <ref type="doc">http://data.riksdagen.se/fil/15F765C7-624B-4A24-A941-B13E72FFD2B3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RJn5VXsmRtpbbd7nZW6TTo" type="signed"/>
        <correspContext corresp="i-RJn5VXsmRtpbbd7nZW6TTo">
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction type="numbering" xml:id="i-6WvsEGtx8Ka2bfwTECYS2u">
          <date when="2011-10-04"/>
        </correspAction>
        <correspAction type="submission" xml:id="i-RVgMLyCE6Pu1pmWW7WYagJ">
          <date when="2011-09-30"/>
        </correspAction>
        <correspAction type="transfer" xml:id="i-QZ7h7CrvpXWrs6jDYutmZW">
          <date when="2011-09-30"/>
        </correspAction>
        <correspAction type="assigned" xml:id="i-5r687bUGiLPLz2MnNsAAzC"/>
        <correspContext corresp="i-5r687bUGiLPLz2MnNsAAzC">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-4ZttV9vEdT4o8ZaUg5ogBM">
            Förslag till riksdagsbeslut
          </head>
          <p xml:id="i-8tZJv9zi6zuBrhnZMa4pnM">
            Riksdagen tillkännager för regeringen som sin mening vad som
            anförs i motionen om att i offentlighets- och sekretesslagen införa
            en sekretessbrytande grund som möjliggör för personal inom hemtjänsten
            att anmäla vanvård och djurplågeri till den myndighet som har
            att agera till skydd för djuren.
          </p>
        </div>
        <div type="motContent">
          <head type="h1" xml:id="i-4mzfeTqJ4rpE8Hg3WzMVXH">
            Motivering
          </head>
          <p xml:id="i-5QQfXQgXHDRDkPLrTTNj6M">
            Sedan 2002 har kommunerna dragit ned på det särskilda boendet
            samtidigt som antalet personer som får hemtjänst ökat. Enligt
            1 kap. 1 § andra stycket socialtjänstlagen skall verksamheten
            bygga på respekt för människornas självbestämmanderätt och integritet.
            För verksamhet som faller in under socialtjänsten gäller mycket
            sträng sekretess enligt offentlighets- och sekretesslagen (2009:400).
            Ett utlämnande av en uppgift som röjer att den enskilde är föremål
            för insatser inom socialtjänsten är som huvudregel förbjudet och
            kan innebära ett straffrättligt ansvar för den person som lämnar
            ut en sådan uppgift. Förutom den uppgiftsskyldighet som föreligger
            till vissa i lagtexten angivna myndigheter finns också ett antal
            sekretessbrytande grunder. Sekretessbrytande grunder innebär situationer
            då man trots den stränga sekretessen har möjlighet att lämna ut
            uppgifter, t.ex. gäller detta då ett allvarligt brott har begåtts
            eller då ett brott har begåtts mot en underårig person. Vissa
            möjligheter finns också att lämna uppgifter mellan socialtjänsten
            och hälso- och sjukvården.
          </p>
          <p xml:id="i-FS6fi8TqDbKgJGmFKFGMTK">
            Det är inte ovanligt att personer som erhåller hemtjänst har
            husdjur som är svårt vanvårdade. Den primära lösningen då sådan
            problematik uppstår är naturligtvis att stödja brukaren och tillsammans
            med denna hitta rutiner för att på ett bättre sätt ta hand om
            djuren. Om denna väg inte är framkomlig uppstår ett behov av att
            se till att djuren tas om hand. För att anmäla missförhållanden
            eller vanvård av djur vänder man sig i första hand till länsstyrelsens
            djurskyddshandläggare. Man kan också vända sig direkt till polisen.
            Enligt gällande lagstiftning gör sig anmälaren i en sådan situation
            skyldig till brott mot tystnadsplikten.
          </p>
          <p xml:id="i-VHYzTYkrSpshrdDuevGrXA">
            Det är av yttersta vikt att sekretessen som gäller för socialtjänsten
            är sträng och att den personliga integriteten inom detta känsliga
            område respekteras. Regeringen bör dock överväga att i offentlighets-
            och sekretesslagen införa en sekretessbrytande grund som möjliggör
            för personal inom hemtjänsten att anmäla vanvård och djurplågeri
            till den myndighet som har att agera till skydd för djuren.
          </p>
        </div>
        <div type="motSignatures">
          <list>
            <item xml:id="i-AEHZrei7t2ASyMNaBWW9sU">
              Johan Pehrson (FP)
            </item>
          </list>
        </div>
      </div>
    </body>
  </text>
</TEI>
