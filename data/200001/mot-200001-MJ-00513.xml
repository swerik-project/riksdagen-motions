<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0513/mot_200001_MJ_0513-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            24
          </p>
          <p>
            2000/01 mnr: MJ513 pnr: m479
          </p>
          <p>
            Motion till riksdagen 2000/01:MJ513
          </p>
          <p>
            av Marietta de Pourbaix-Lundin (m)
          </p>
          <p>
            Burhållning av mink
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om förbud mot burhållning av minkar.
          </p>
          <p>
            Motiv till mitt förslag
          </p>
          <p>
            Enligt djurskyddslagen skall djur som föds upp för pälsproduktion
            hållas på ett sådant sätt att det främjar deras hälsa och ger
            dem möjlighet till naturligt beteende. Då det gäller uppfödning
            av rävar så har regeringen i mitten av 90- talet meddelat ändringar
            i djurskyddsförordningen som innebär att rävar endast får hållas
            på ett sådant sätt att de kan röra sig, umgås, sysselsätta sig
            och gräva. Ändringarna, som träder i kraft vid utgången av detta
            år, innebär en precisering av de krav som stadgas i djurskyddslagen.
            Ändringarna innebär samtidigt att samtliga idag befintliga rävfarmer
            kommer att läggas ned, då de inte uppfyller djurskyddslagens krav.
            Även om rävhållningen stått i fokus för den kritik som riktats
            mot pälsdjursuppfödning ur etologisk synvinkel så har även minkuppfödningen
            kritiserats kraftigt. Redan i början av 90-talet riktade Svenska
            veterinärsällskapet allvarlig kritik mot hur minkar hölls i svenska
            pälsfarmer. Veterinärerna slog fast att minkhållningen måste förändras
            för att uppfylla djurskyddslagens krav. Veterinärsällskapet riktade
            förnyad kritik mot minkhållningen i en rapport som utkom 1996.
            Rapporten slår fast att åtgärder måste vidtas för att man skall
            få bukt med de stereotypproblem som råder. Dessutom har minkarna
            blivit utsatta för en direkt osund avel. Rapporten visar också
            att det saknas vetenskapligt underlag för att hålla minkar utan
            tillgång till stora vattenmängder att sysselsätta sig med. Under
            de senaste åren har minkars behov av vatten att vistas i diskuterats
            intensivt. I England har man påvisat att minkar är beredda att
            arbeta lika hårt för att få tillgång till stora vattenmängder
            som för att få tillgång till föda.
          </p>
          <pb facs="riksdagen-motions-pdf/data/200001/mot_200001_MJ_0513/mot_200001_MJ_0513-0002.pdf"/>
          <p>
            2000/01:MJ513
          </p>
          <p>
            25
          </p>
          <p>
            Studien visar tydligt att tillgång till vattenmängder är väsentlig
            för minkarnas möjligheter till naturligt beteende. Det har snart
            gått tretton år sedan riksdagen fattade beslut om vår nuvarande
            djurskyddslag. Enligt min uppfattning är det totalt oacceptabelt
            att nuvarande burhållning av minkar tillåts fortsätta. Det finns
            ingen som helst anledning till fortsatt tummande på djurskyddslagen
            då det gäller pälsdjursuppfödning. Det är i stället av största
            vikt att den nuvarande burhållningen avvecklas och att djurskyddslagen
            äntligen genomförs fullt ut då det gäller pälsdjursuppfödning.
            Därför bör burhållning av mink förbjudas.
          </p>
          <p>
            Stockholm den 3 oktober 2000
          </p>
          <p>
            Marietta de Pourbaix-Lundin (m)
          </p>
        </div>
      </div>
    </body>
  </text>
</TEI>
