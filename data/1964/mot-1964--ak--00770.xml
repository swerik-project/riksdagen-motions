<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1964--ak--00770">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__770/mot_1964__ak__770-001.pdf"/>
      <fw xml:id="i-2tXvF7HsY95E4KpCz1XdJw">
        4 Motioner i Andra kammaren, nr 770 år 1964
      </fw>
      <div xml:id="i-5exaL6iimHAs61eT6oMvKM" type="motHeader">
        <div xml:id="i-2o6yPwZpU6jaELJzhwFth9" type="motTitle"/>
        <div xml:id="i-75H6VGvxTk4jd24dkGA46t" type="motSubmissionInfo"/>
      </div>
      <div xml:id="i-7n5vn6EvGcodtUucg7yrNm" type="motBody">
        <div xml:id="i-7U7J9jkGW3Mcm3HeF91WDi">
          <p xml:id="i-DYD2ayP93exCUHjK4SuuZa">
            Nr 770
          </p>
          <p xml:id="i-9ur7gQ5GsFgQorys6igxCz">
            Av herr Hedlund m. fl., om forskning rörande ungdomens situa-
            tion i dagens samhälle.
          </p>
          <p xml:id="i-5ctz9L7vrMa1jmYfA6Ja92">
            (Lika lydande med motion nr 625 i Första kammaren)
          </p>
          <p xml:id="i-QS9JDsnJ2F5Ta4WHVyRak3">
            De senaste tio, femton åren har kännetecknats av en snabb utveckling
            på alla områden. Det finns knappast någon period i vår historia
            som kan upp- visa motsvarigheten. Givetvis måste detta även påverka
            samhällsmedbor- garna. | I det gamla statiska samhället var exempelvis
            uppfostringsfrågorna av en helt annan natur. Den äldre generationen
            kunde på grund av sin erfarenhet dela med sig till den uppväxande
            generationen. Erfarenheterna från den egna pubertets- och ungdomsperioden
            var till stor hjälp då det gällde de egna barnens: uppfostran
            och anpassning till samhällets normmönster. Dagens situation är
            en annan. Den snabba utvecklingen medför att den erfarenhet som
            föräldrarna har från sin uppväxttid hör hemma i en mo- dell av
            normmönster, som ligger ett par tre årtionden tillbaka. Under
            tiden har mycket av värderingar och normer förändrats. Svårigheterna
            för föräldra- generationen att anpassa sig till den nya tiden
            är påtaglig. Slitningar mellan generationerna uppstår. Detta har
            lett till att ungdomen själv befinner sig i en helt ny situation.
            Jämfört med föräldrarnas tonårssamhälle lever dagens tonåringar
            i ett nytt samhälle med nya förhållanden, valmöjligheter och problem
            som föräld- rarna inte har erfarenhet av. Vid 1800-talets slut
            levde 8/; av landets befolkning på landsbygden. I dag är ca !/4
            av landets befolkning koncentrerad till städerna Stockholm, Göte-
            borg och Malmö. Detta visar på en omflyttningsprocess av oerhörda
            mått. En omflyttningsprocess medför problem. Ett byte av bostadsområde
            medför oftast även ett byte av beteendemönster-område. Ett sådant
            byte medför all- tid en mer eller mindre svår individuell anpassning.
            Genom koncentrationen av arbets- och utkomstmöjligheter till de
            större tätortscentra som skapats i vårt land tvingas åtskilliga
            människor att lämna sin ursprungsmiljö och söka anpassning i en
            ny miljö. Även de gamla städerna karaktäriseras av en markant
            innevånar-rörlig- het. Bostadsområdena i de gamla stadskärnorna
            försvinner. Stadskärnan blir mer och mer enbart en arbetsplats.
            Nya stadsmiljöer skapas. Denna miljö
          </p>
          <pb facs="riksdagen-motions-pdf/data/1964/mot_1964__ak__770/mot_1964__ak__770-002.pdf"/>
          <fw xml:id="i-P7tuEdB491jaHbuWLv7But">
            Motioner i Andra kammaren, nr 770 år 1964 5
          </fw>
          <p xml:id="i-3s6XjzDrhn3JZaxyMkGBUP">
            karaktäriseras av hastigt uppväxande förortscentra av sovstadstyp.
            Man vet mycket litet hur den miljön fungerar rent sociologiskt.
            Den ungdom som växer upp i denna miljö — och vars föräldrar är
            upp- växta i en annan miljö (sovstadsmiljön existerade inte för
            en generation tillbaka) — kan ofta av givna skäl inte på tillfredsställande
            sätt från för- äldrarna få de råd och det stöd som skulle kunna
            vara berättigat. Föräld- rarna i sin tur vet mycket litet om de
            problem som möter en ung människa i den nya miljön. Mer än var
            tredje svensk i åldern 15—19 år går för närvarande i skolor med
            heldagsundervisning. För ca 30 år sedan gällde detta bara var
            sjut- tonde ungdom. I de flesta fall erhåller ungdomarna i dag
            högre utbildning än sina föräldrar. Ungdomar, vars föräldrar har
            ringa erfarenhet av skol- gång utöver folkskolan, går i allt större
            utsträckning i skolor med högre ut- bildning. Även här är det
            självklart att föräldrarnas erfarenheter i många fall inte räcker
            till då det gäller att kunna förstå och bistå. Vilka önsk- ningar
            och behov har de ungdomar som tillbringar sin dag vid skolbänken,
            och vilka krav ställer de på sin fritid? Vad är avgörande för
            deras norm- och åsiktsbildning? Kunskaperna härom är otillräckliga.
            Massmedia intar en betydande plats i dagens samhälle. De flesta
            ungdo- mar i vårt land i dag utgör exempelvis den första ungdomsgeneration
            som upplevt TV och dess förändringar av familjevanorna. I boken
            »Den ensam- ma massan&gt; påvisar Reisman m. fl. att dagens ungdom
            (i Amerika) i allt större utsträckning får sina värderingar och
            åsikter från källor som ligger utanför hemmet. Den unga människan
            blir mer och mer fjärrdirigerad. Den moderna reklamen, med tillvaratagande
            av forskningens senaste rön då det gäller påverkan och beteende,
            skapande av behov etc., möter den unga män- niskan i en tid då
            denna är som mest mottaglig. Vilka konfliktsituationer skapar
            detta då den gamla familjens normer och beteende bryts mot den
            moderna fjärrdirigeringens norm- och idolbildning? Dagens omflyttningssamhälle
            medför även att kontakten mellan perso- ner från olika beteendemönster-områden
            ökar. Giftermål mellan individer med olika beteendemönster ökar.
            Vad innebär detta i fråga om den nya ge- nerationens uppfostran?
            Vilka konfliktsituationer kan makars grundläg- gande skiljaktigheter
            i uppfattning om exempelvis normer, baserade på en uppfostran
            i skilda beteendemönster, förorsaka hos den uppväxande indi- viden?
            Detta är några exempel på den inom många områden snabbt föränder-
            liga situation ungdomen upplever just nu. Föränderligheten ställer
            natur- ligtvis större krav på den fostran till goda samhällsmedborgare
            som måste vara målet för hem, skola och föreningsliv. Detta är
            en målsättning som också är giltig för socialvård och rättsväsende.
            Från samhällets sida göres stora insatser för att korrigera och
            återan- passa och för att förebygga brott. Erfarenheten visar
            att den mot brott och
          </p>
          <pb facs="riksdagen-motions-pdf/data/1964/mot_1964__ak__770/mot_1964__ak__770-003.pdf"/>
          <fw xml:id="i-RrYV4Necd3aYtKSzDwKjh5">
            6 Motioner i Andra kammaren, nr 770 år 1964
          </fw>
          <p xml:id="i-SLkNyBXu1Y3wrQ7DF5gsUp">
            asocialitet förebyggande verksamheten är både effektiv och billig.
            Stöd åt den förebyggande verksamheten har tidigare betraktats
            med stark skepsis av en del människor men har efter hand accepterats
            av allt fler. I utredningar under 1940-talet föreslogs att stöd
            skulle ges åt de frivilliga ungdomsorga- nisationerna. Därigenom
            avsågs att ungdomsorganisationerna skulle få bättre möjligheter
            att engagera fler i positiv ungdomsverksamhet. Begreppet ung-
            domsvård kom att betraktas som en del av socialvården. Denna motivering
            för samhällsinsatsen är även i dag den bärande för samhällets
            stöd åt ung- domsverksamheten. Inför hot att avvikningar kan uppkomma
            göres insat- ser varierande efter de förväntade avvikningarna.
            Motivet för stöd åt ung- domsverksamheten är även i direktiven
            till 1962 års ungdomsutredning i princip de ovan nämnda. Att motivera
            stödet åt ungdomsverksamheten enbart med att denna skall motverka
            asocialitet anser vi vara alltför snävt och förlegat. Samhällets
            stöd måste ha en betydligt bredare motivering. I dagens situation
            med mycket starka påverkansmedia och därmed förknippade möjligheter
            till kollektiv styrning framstår det mer betydelsefullt än någonsin
            att ungdomen ges en fostran till kritiskt värderande, självständigt
            tänkande individer. Denna fost- ran skall naturligtvis ske inom
            hem, skola och föreningsliv. Speciellt inom och genom föreningslivet
            ges tillfällen till den träning i ansvarstagande, hänsynstagande,
            självverksamhet och parlamentarisk funk- tion som är grundläggande
            för samhället i övrigt. Det förutsätter naturligt- vis att den
            verksamhet ungdomsorganisationerna bedriver skall syfta till självverksamhet
            byggd på personligt initiativ och personligt ansvarstagande. Genom
            organisationernas skilda idéinnehåll skapas också förutsättningarna
            för en tävlan mellan idéer. Därigenom utgör en aktiv frivillig
            ungdomsverk- samhet en mycket värdefull fostrare i demokratiens
            spelregler samtidigt som den utgör en grund för demokratiens utveckling
            och fortbestånd. Troligen är samhällets insatser och stöd i detta
            sammanhang alltför ringa. Detta i sin tur beror snarast på begränsningen
            till förebyggandemo- tivet. Enligt vår uppfattning bör samhället
            se ungdomsfostran som en frisk- vård. I detta ligger både förebyggandemotivet
            och motivet att ge ungdomen en fostran till aktiva medborgare
            i det demokratiska samhället. Det ovan sagda visar att motiven
            för samhällsinsatser inom ungdoms- fostran kan variera starkt
            och skifta från tid till annan. Det är nu närmast den »tro» som
            är den dominerande och vad som anses politiskt möjligt som blir
            avgörande för i vilken form och i vilken omfattning samhällsstöd
            ges åt ungdomsverksamhet. De beslut som fattas vilar därmed på
            en relativt osäker grund — man vet inte säkert var insatsen skulle
            behövas — och man vet inte om de vidtagna åtgärderna får den avsedda
            verkan. Detta måste an- ses vara synnerligen otillfredsställande.
            En forskning om ungdomens situa- tion i dagens samhälle borde
            avsevärt underlätta ställningstagandena och utgöra en garanti
            för att bättre än nu kunna ge samhällsinsatserna den rik- tiga
            nivåriktningen och omfattningen.
          </p>
          <pb facs="riksdagen-motions-pdf/data/1964/mot_1964__ak__770/mot_1964__ak__770-004.pdf"/>
          <fw xml:id="i-GFgnt9RRRbvG6rT1m9DZF5">
            Motioner i Andra kammaren, nr 770 år 1964 7
          </fw>
          <p xml:id="i-2M21HHQ34Gg1kuZe6vFR8g">
            Med hänvisning till vad ovan anförts hemställes, att riksdagen
            i skrivelse till Kungl. Maj:t måtte begära att Kungl. Maj :t må
            föranstalta om åtgärder för en grundläg- gande och kontinuerlig
            forskning om ungdomens situation i dagens samhälle i det syfte
            som angivits i motionen.
          </p>
          <p xml:id="i-9tTyhXDHZRJAK1wFgPVbU8">
            Stockholm den 26 januari 1964
          </p>
          <p xml:id="i-MMC9JjpRvcfxQEGoRJmCwp">
            Gunnar Hedlund Lars Eliasson Nils G. Hansson i Sundborn i Skegrie
            Sten G. W. Wahlund Sven Vigelsbo Per Svensson i Stenkyrka Gustaf
            Svensson Harald Larsson Gunnar Larsson
          </p>
          <p xml:id="i-52XxVLpPd9yVwi68WejLmP">
            i Vä i Hedenäset i Luttra
          </p>
        </div>
      </div>
    </body>
  </text>
</TEI>
