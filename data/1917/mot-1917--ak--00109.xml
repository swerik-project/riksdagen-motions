<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--ak--00109">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__109/mot_1917__ak__109-001.pdf"/>
      <div xml:id="i-7mJ8JT3ESUAzZCP31qTcFe" type="motHeader">
        <div xml:id="i-DC7Vh6fVgQ1bqJHhyt6c4C" type="motTitle"/>
        <div xml:id="i-LRhKZoWtCR1J95NQ8v527r" type="motSubmissionInfo"/>
      </div>
      <div xml:id="i-Qag9CFgBuL22Tk4nMUr1Zr" type="motBody">
        <div xml:id="i-VdRtydRDSaTwam6qdn35L5">
          <p xml:id="i-CeA765kuvTyuKWmv9DAico">
            Motioner i Andra kammaren, Nr 109. 7
          </p>
          <p xml:id="i-NqSHQUjtwEs8zuccTv2mg">
            Nr 109.
          </p>
          <p xml:id="i-TxMWUyZPKpHZM1ewNDf9TE">
            Av herr Henrikson m. fl., om skrivelse till Kungl. Maj:t angående
            vissa lärares och lärarinnors vid folk- och småskolor pensionering.
          </p>
          <p xml:id="i-HBGdnfCdij7W7N7LWrqFzq">
            Sedan flere år tillbaka har frågan om lönereglering för lärarkåren
            vid våra folk- och småskolor stått på dagordningen, men ännu väntar
            den på sin lösning. I årets statsverksproposition lämnas under
            åttonde huvud- titeln en redogörelse för frågans läge, utmynnande
            i att det förberedande arbetet ännu ej fortskridit så långt, att
            proposition i ämnet kan förväntas hinna bli framlagd vid innevarande
            års riksdag. Och i anslutning därtill föreslås, att nu liksom
            under de senaste åren ett extra lönetillägg skall tillerkännas
            lärarpersonalen. Men om ej exceptionella förhållanden under de
            senaste åren varit rådande, hade väl denna fråga redan nu varit
            löst. I en alldeles särskild ställning befinna sig de gamla folk-
            och små- skolans trotjänare, som nu uppnå och under den närmast
            föregående tiden uppnått den ålder, att de enligt bestämmelserna
            skola avgå med pension. I förhoppningen att löneregleringen omedelbart
            skulle ha blivit genomförd ha åtskilliga av dessa anhållit att
            få kvarstå i skolans tjänst ett år utöver den stadgade tiden för
            att sålunda kunna komma med i den nya lönestaten och få del av
            därmed följande högre pension. Och många skolråd ha icke ansett
            sig kunna förmena dem att få denna begäran uppfylld. Men året
            har gått, utan att löneregleringsfrågan fått sin lösning, och
            så ha de åter stått inför samma situation att antingen avgå och
            taga den gällande pen- sionsrätten i anspråk eller anhålla att
            få utföra ännu ett års strävsamt arbete i skolans tjänst i förväntan
            att genom löneregleringsfrågans lösning under året få en något
            bättre ställning efter avskedstagandet. Det synes oss, att det
            vore synnerligen lyckligt, om det kunde så
          </p>
          <pb facs="riksdagen-motions-pdf/data/1917/mot_1917__ak__109/mot_1917__ak__109-002.pdf"/>
          <p xml:id="i-RE4pF4MWhSGWVW9ZZpLft">
            8 Motioner i Andra kammaren, Nr 109.
          </p>
          <p xml:id="i-5Up7Uok6ZshpqKkKJPMWpw">
            ordnas, att dessa lärare och lärarinnor, varom vi här talat,
            kunde komma i åtnjutande av den högre pension, som kommer att
            fastställas i samband med den omedelbart förestående löneregleringen
            för folk- och småskolans lärarepersonal, och att de sålunda icke
            behövde bli lidande på det förhål- landet, att en sedan länge
            berättigad lönereglering på grund av särskilda förhållanden blivit
            undanskjuten. Det behjärtansvärda i detta önskemål framstår så
            mycket starkare, då man erinrar sig, att på grund av den rådande
            svåra dyrtiden, vars slut ej nu låter sig skönjas, Kungl. Maj:t
            funnit sig böra till årets riksdag föreslå en genomgående höjning
            av förut fastställda statspensioner. På grund av vad sålunda anförts,
            få vi vördsamt hemställa,
          </p>
          <p xml:id="i-8ETWCysRLa48qVKfuCy8CY">
            att riksdagen ville i skrivelse till Kungl. Maj:t an- hålla,
            det Kungl. Maj:t, i samband med utarbetande av förslag till lönereglering
            för lärare och lärarinnor vid folk- och småskolor, täcktes taga
            under övervägande, huru- vida icke de lärare och lärarinnor, som
            under år 1916 och därefter uppfyllt villkoren för erhållande av
            pen- sion, må kunna bli delaktiga av den pension, som skulle ha
            tillkommit dem, därest de på grund av särskilt till- stånd kvarstått
            i tjänsten vid tiden för nämnda förslags genomförande.
          </p>
          <p xml:id="i-XcfqCjWJABBsd9MB3ddYPP" type="date">
            Stockholm den 25 januari 1917.
          </p>
          <div xml:id="i-6t2Mu9uWn39p8CDH7k3aMn" type="signatureBlock">
            <list xml:id="i-PzTiqv4BDRvKGLNU1MR45h">
              <item xml:id="i-EMJnXfU5yAvxeGE2Vh9fsr" who="unknown" type="signature">
                Å. Henrikson
              </item>
              <item xml:id="i-G8UGXdEngR8dmCtdhPT9FN" who="i-EFyqMDPjj4sV5q6Rf11dnj" type="signature">
                Anders Elisson
              </item>
              <item xml:id="i-A81P7Jos1TBLCN5f5xP7HJ" who="i-YLYgwWkay3eTxx2S1Y9nQY" type="signature">
                Arthur Gustafson
              </item>
              <item xml:id="i-HM7GerYC9oGVzwD8zEgt3n" who="unknown" type="signature">
                Kasenberg
              </item>
              <item xml:id="i-88i7xX8txJuiQawM3mN9MT" who="i-KPgHiCpDTEBreRuX86nE67" type="signature">
                Carl Lorentzon
              </item>
              <item xml:id="i-M1WBQK6qdYk9wrfGcUwbkr" who="unknown" type="signature">
                Nils Johansson
              </item>
            </list>
          </div>
          <p xml:id="i-UsebeAdZPdAEQPTdF4un9A">
            Stockholm 1917. Kungl. Hofboktr. Iduns Tryckeri-A.-B.
          </p>
        </div>
      </div>
    </body>
  </text>
</TEI>
