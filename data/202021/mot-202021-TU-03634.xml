<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-03634">
  <teiHeader>
    <fileDesc>
      <titleStmt>
        <title>Förbättrade möjligheter för den svenska sjöfartens konkurrenskraft</title>
        <author corresp="i-J6HemNwzcYVLs5m9EZ9Tmt">av Hans Rothenberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3634 av Hans Rothenberg (M)</title>
          <idno type="rdwebb">H8023634</idno>
          <rs type="number">3634</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H8023634/text</ref>
          <ref type="dokument_url_html">http://data.riksdagen.se/dokument/H8023634</ref>
          <ref type="dokumentstatus_url_xml">http://data.riksdagen.se/dokumentstatus/H8023634</ref>
          <ref type="docx">http://data.riksdagen.se/fil/87ABD164-9FC3-4E05-BAF6-ED30AFD05E93</ref>
          <ref type="pdf">http://data.riksdagen.se/fil/7B3DE3AE-A2D2-481F-8FDF-6EE5E240EE50</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LpzAFgsyLq5vPfKW7mVv1Z" type="signed"/>
        <correspContext corresp="i-LpzAFgsyLq5vPfKW7mVv1Z">
          <note type="signatory" corresp="i-J6HemNwzcYVLs5m9EZ9Tmt"/>
        </correspContext>
        <correspAction xml:id="i-LFVmuJTJQRvucaDnySLJnE" type="submitted">
          <date when="2020-10-06"/>
          <time when="16:13:15"/>
        </correspAction>
        <correspAction xml:id="i-PMHk9Rt1R3NRfx2y6f5CvB" type="reviewed">
          <date when="2020-10-06"/>
          <time when="20:38:49"/>
        </correspAction>
        <correspAction xml:id="i-7va9BkK7jwk3CsD5BAVpbU" type="referred">
          <date when="2020-10-14"/>
        </correspAction>
        <correspAction xml:id="i-UEJcGq15udhSQMgkuARMYX" type="assigned">
          <date when="2021-11-05"/>
          <time when="09:32:07"/>
        </correspAction>
        <correspContext corresp="i-UEJcGq15udhSQMgkuARMYX">
          <ref type="assignedTo">Trafikutskottet</ref>
        </correspContext>
        <correspAction xml:id="i-YG26RhwW9thqx7N8gYXNpg" type="behandlas_i"/>
        <correspContext corresp="i-YG26RhwW9thqx7N8gYXNpg">
          <ref type="uppgift">2020/21:TU7</ref>
          <ref type="ref_dok_id">H801TU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU7</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-H3DLnpD5ZUcwsSLibSCyvB" type="motHeader">
        <div xml:id="i-2fhJ8F5rdy9mCygQnrfYKo" type="motTitle">
          Motion till riksdagen 2020/21:3634 av Hans Rothenberg (M) Förbättrade
          möjligheter för den svenska sjöfartens konkurrenskraft
        </div>
      </div>
      <div xml:id="i-VnHSJpbdWReWFDmhMobdTs" type="motBody">
        <div xml:id="i-BEkH3zxC2qfKcGgJBiSYrd" type="motProposal" subtype="förslag">
          <head xml:id="i-Gs33C5iXPwpb87tHEY91W1">
            Förslag till riksdagsbeslut
          </head>
          <list xml:id="i-U4U29hhcHDAzCsu6wpTqW7">
            <item xml:id="i-JB3L5BmfHFcmMX3kLcW6B9" sortKey="Yrkande 1">
              Riksdagen ställer sig bakom det som anförs i motionen om att
              se över de ekonomiska förutsättningarna för den svenska sjöfartsnäringen
              och tillkännager detta för regeringen.
            </item>
          </list>
        </div>
        <div xml:id="i-41kRMYrXVBCFWmbLxwYbjJ" type="motContent">
          <head xml:id="i-WPgLMHq9nNmd8nqqqesgzM" type="h1">
            Motivering
          </head>
          <p xml:id="i-QwPfQCYbqX3xVmeHULSUQZ">
            Svensk sjönäring behöver få till rimligare förutsättningar för
            svenskflaggade fartyg. Den inflaggning som skett de senaste åren
            har nu vänt till en minskning och är nere på 98 fartyg vilket
            är otillräckligt i en situation som inte präglas av fred. Det
            innebär att Sverige saknar möjlighet att säkra distribution av
            drivmedel, att sända trupper eller hålla uppe behovet av förnödenheter
            till det militära eller civila samhället. Läget kring en begränsad
            svenskflaggad handelsflotta är ytterst otillfredsställande.
          </p>
          <p xml:id="i-WZe5iWxaxEwtPFYWEmkZQy">
            Branschen har genom samarbete parterna emellan presenterat en
            handfull punkter vilka skulle kunna bidra till att vända den nedåtgående
            trenden och öka inflaggningen. Det handlar om att utveckla den
            befintliga tonnageskatten, införa en stämpelavgift istället för
            stämpelskatt samt att nettomodellen återinförs och fredas. Dessa
            åtgärder som start skulle kunna innebära skillnaden mellan stabila
            eller instabila förutsättningar för den svenska sjöfarten. Betydelsen
            av att en större andel av den svenska handels­flottan ges möjligheter
            att bära svensk flagg är högst påtaglig men idag finns de näringspolitiska
            förutsättningarna helt enkelt inte på plats. Den svenska flaggans
            konkurrenskraft står sig dessvärre inte ens mot länder i Sveriges
            omedelbara närhet.
          </p>
          <p xml:id="i-VGoZPVVcS5V7mW3fJ4HgCd">
            Utan en tillräckligt omfattande svenskflaggad handelsflotta står
            sig det svenska totalförsvaret tämligen slätt vilket även Försvarsberedningen
            anger i sin rapport. Utan handelsflottan kan varken materiel,
            förnödenheter eller bränsle transporteras till, från eller inom
            Sverige i tillräcklig omfattning vid en förändrad hotbild. En
            stats förmåga att i kristid använda fartygsresurserna är beroende
            av fartygens flagg.
          </p>
          <p xml:id="i-XiZURYjLQ1ymzse7Bnot9G">
            Fartygsinvesteringar innebär i sig stora kapitalinvesteringar,
            och att i tillägg till detta utrusta fartyg med miljöteknik som
            går utöver minimikraven innebär att dessa investeringar ökar.
            För investeringar av denna typ krävs att lån tas upp i lämpliga
            kreditinstitut, vilka i sin tur kräver en säkerhet. Intäkterna
            från den samlade svenska stämpelskatten uppgick enligt uppgifter
            från Transportstyrelsen i genomsnitt till beskedliga 4,1 miljoner
            kronor per år under perioden 2014–2018 beroende på att få fartyg
            flaggade in till Sverige. Ett flertal länder har avvecklat stämpelskatten
            i syfte att öka inflaggningen, då man i dessa länder noterat att
            stämpelskatten motverkar att fartyg kommer in under deras tonnageskattesystem
            och därmed minskar de samlade skatte­intäkterna. Att ersätta stämpelskatten
            med en stämpelavgift som täcker den faktiska administrativa kostnaden
            för myndighetens arbete skulle vara en förbättring jämfört med
            nuvarande ordning.
          </p>
          <p xml:id="i-DNoQhQb5w36rDo9uCLcjBP">
            2001 infördes den så kallade nettomodellen för sjöfartsstödet.
            Nettomodellen togs fram som en del i ett system anpassat enligt
            principerna för svensk arbetsmarknad. Den 1 januari 2020 genomfördes
            en ändring av modellen då regeringen bestämde sig för att frångå
            nettomodellen som princip. Ändringen innebar att rederier får
            tillbaka 99 procent av inbetalda skatter och arbetsgivaravgifter,
            istället för tidigare 100 procent. En uppen­bar negativ effekt
            är att villkoren i Sverige försämras och att det blir mindre attraktivt
            att flagga fartyg i Sverige samt att kostnaderna för att anställa
            svensk sjöpersonal ökar. Ändringarna påverkar således både förutsättningarna
            för investeringar och att bedriva sjöfart i Sverige och möjligheten
            att anställa svensk personal. Därför bör nettomodellen återinföras
            och gälla under en fastställd och långsiktig period då sjöfartsnäringen
            behöver ett förutsägbart och stabilt system för de investeringsbeslut
            som rederierna gör.
          </p>
          <p xml:id="i-2gjLq9mNiJiHoZDpnNF4Sd">
            När tonnageskattesystemet infördes i Sverige år 2017 var Sverige
            ett av de sista länderna i Europa att införa ett sådant system.
            Antalet svenskflaggade fartyg hade i avsaknad av en tonnageskatt
            minskat drastiskt, från över 200 fartyg till 83 vilket påverkat
            kompetensförsörjningen inom hela den maritima sektorn. Sedan systemet
            infördes vände utvecklingen och antalet fartyg under svensk flagg
            ökade temporärt med drygt 20 procent.
          </p>
          <p xml:id="i-3QT6fva5E4veKZnMiqju1U">
            För att bredda rekryteringsbasen för tonnageskattesystemet och
            öka Sveriges skatte­intäkter från näringen och därmed göra det
            möjligt för fler rederier att betala skatt genom att ansluta sig
            till tonnageskattesystemet, bör detta harmoniseras så att sjö­inkomst,
            sjöfartsstöd och tonnagebeskattning får samma bedömningsgrunder.
            Detta kan ske genom att det ska vara möjligt för fartyg som är
            utsatta för internationell konkurrens och bedriver trafik på Sverige
            att ingå i systemet. Vidare bör verksamhetsområdena och fartygsstorleken
            anpassas samt möjligheten till utbefraktning utökas. Det innebär
            större möjligheter för ett tonnagebeskattat kvalificerat företag
            inom tonnageskattesystemet att frakta ut ett kvalificerat fartyg
            på bareboat (utan besättning). Därutöver bör systemet kring obeskattade
            reserver ses över.
          </p>
          <p xml:id="i-YLjyR8JUp5D9J5qUT7q5Tc">
            Sammantaget skulle dessa förändringar innebära förbättrade villkor
            för sjöfarten samt ge denna för Sverige strategiskt viktiga näring
            kraft att också bidra till en för­stärkning av det svenska totalförsvaret
            vilket bör ges regeringen till känna.
          </p>
        </div>
        <div xml:id="i-92fYJ9Bcxm6dhtnThYqvKX" type="signatureBlock">
          <list xml:id="i-4E8BJinyKZaZ12q9f6qZnE">
            <item xml:id="i-QYbbmqQVStbq2T3C7w3NUt" type="signature">
              Hans Rothenberg (M)
            </item>
          </list>
        </div>
      </div>
    </body>
  </text>
</TEI>
