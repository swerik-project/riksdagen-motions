<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-AU-00385">
  <teiHeader>
    <fileDesc>
      <titleStmt>
        <title>Intensifierat arbete mot svenskfientlighet</title>
        <author corresp="i-4sEtGRPnuog5ACjegAtakj i-CDKhUdmb1S9QFH6sC7PTmi">av Mattias Karlsson och Erik Almqvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Intensifierat arbete mot svenskfientlighet</title>
          <idno type="rdwebb">H002A385</idno>
          <rs type="number">A385</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H002A385/text</ref>
          <ref type="dokument_url_html">http://data.riksdagen.se/dokument/H002A385</ref>
          <ref type="dokumentstatus_url_xml">http://data.riksdagen.se/dokumentstatus/H002A385</ref>
          <ref type="doc">http://data.riksdagen.se/fil/FF496D65-55AC-4E38-8EAE-A894AB483FCC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-CDKhUdmb1S9QFH6sC7PTmi</idno>
            <name>Erik Almqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NG5be5eqYzyCGvBLnpyQXY" type="signed"/>
        <correspContext corresp="i-NG5be5eqYzyCGvBLnpyQXY">
          <note type="signatory" corresp="i-4sEtGRPnuog5ACjegAtakj"/>
          <note type="signatory" corresp="i-CDKhUdmb1S9QFH6sC7PTmi"/>
        </correspContext>
        <correspAction xml:id="i-6QDr3fAUGeGexuKxBK3isb" type="numbering">
          <date when="2012-10-09"/>
        </correspAction>
        <correspAction xml:id="i-L7cKu7LwFg4CGywe34d2z9" type="submission">
          <date when="2012-10-05"/>
        </correspAction>
        <correspAction xml:id="i-7gsQE5Fvtx4QsNtCbLajvy" type="transfer">
          <date when="2012-10-05"/>
        </correspAction>
        <correspAction xml:id="i-8PGTcptaYXbCmSvdjSgwCz" type="assigned"/>
        <correspContext corresp="i-8PGTcptaYXbCmSvdjSgwCz">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Fb6Tgib7n2X6jkEHvQXzAF">
            Förslag till riksdagsbeslut
          </head>
          <list style="ol">
            <item xml:id="i-7N7Jt8DZTDv4fa3ZAzae25">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdraget
              att kartlägga svenskfientlighetens utbredning och karaktär samt
              att föreslå åtgärder i syfte att motverka svenskfientligheten.
            </item>
            <item xml:id="i-JhriCpUBtMdBHJjgSqUb9E">
              Riksdagen tillkännager för regeringen som sin mening vad som
              anförs i motionen om att se över och ändra de lagtexter som medger
              negativ särbehandling av infödda svenskar.
            </item>
            <item xml:id="i-4ZffqoBy7tpJoqVz4SAq1c">
              Riksdagen tillkännager för regeringen som sin mening vad som
              anförs i motionen om att statligt stöd till antirasistiska organisationer
              endast ska ges till sådana organisationer som också förbinder
              sig att motverka svenskfientlighet.
            </item>
            <item xml:id="i-DTzALqaWC3Me7U2t11mV29">
              Riksdagen tillkännager för regeringen som sin mening vad som
              anförs i motionen om att ge direktiv till landets skolor om att
              belysande och motverkande av svenskfientlighet ska ingå som en
              naturlig del i skolornas värdegrundsarbete. 1
            </item>
          </list>
          <p xml:id="i-7j99p94NtMtwqJsNCfQzPK">
            1 Yrkande 4 hänvisat till UbU.
          </p>
        </div>
        <div type="motContent">
          <head xml:id="i-8WKhSB1qdvCmGPBGSUJmr4" type="h1">
            Motivering
          </head>
          <p xml:id="i-ETUFCAhyhQfkBKG9t6WLHM">
            Staten har under de senaste decennierna lagt ned stora resurser
            på att motverka, forska och sprida medvetenhet kring de negativa
            attityder, den diskriminering och det våld som infödda svenskar
            utsätter invandrare för. Mycket av detta arbete har varit bra
            och nödvändigt.
          </p>
          <p xml:id="i-7jcob3aejK4URgEe1ugHHg">
            Tyvärr har dock nästan ingen uppmärksamhet riktats mot den diskriminering,
            de negativa attityder och det våld som infödda svenskar utsätts
            för på grund av sin härkomst trots att svenskfientlighet av allt
            att döma är ett allvarligt och vanligt förekommande problem.
          </p>
          <p xml:id="i-CEQrDYoSwC3HyPCYjnysQk">
            Svenskfientligheten kan ta sig uttryck på många olika sätt. Ett
            exempel är att svenskar blir offer för diskriminerande lagstiftning,
            vilket bland annat belyses av den nuvarande tillämpningen av lagen
            om hets mot folkgrupp.
          </p>
          <p xml:id="i-PoC2VNqhNYEZmw8U91oiYw">
            Med anledning av en anmälan mot en insändare i tidningen Mitt
            i Södermalm, innehållande grovt nedsättande påståenden om så kallade
            ursvenskar, skrev Justitiekanslern följande i ett utlåtande från
            2003-11-05:
          </p>
          <p xml:id="i-AUP2mB9vt7SAjtLfsdZZ4f">
            Syftet vid tillkomsten av straffstadgandet om hets mot folkgrupp
            var att tillförsäkra minoritetsgrupper av skilda sammansättningar
            och bekännare av olika trosuppfattningar ett rättsskydd. Det fallet
            att någon uttrycker kritik mot svenskar torde inte ha varit avsett
            att träffas av straffstadgandet. Redan på grund av vad som nu
            har sagts kan innehållet i insändaren inte anses utgöra hets mot
            folkgrupp.
          </p>
          <p xml:id="i-UNy7z2XAAR3CNwVBGEzAFs">
            Infödda svenskar omfattas alltså inte av det skydd som lagen
            om hets mot folkgrupp är tänkt att utgöra. Tyvärr finns det fler
            exempel på lagstiftning som medger negativ särbehandling av infödda
            svenskar.
          </p>
          <p xml:id="i-YVL2mN9vHXGN59aVTTAUj1">
            Svenskfientligheten kan också ta sig uttryck i form av trakasserier,
            kränkningar och nedsättande attityder kopplade till svenskarnas
            härkomst eller utseende.
          </p>
          <p xml:id="i-LJjEKLXuQAEcGzV9pAispt">
            I en artikel i Uppsala Nya Tidning 2006-05-06 berättade en flicka
            att hon efter en längre tids svenskfientliga trakasserier inte
            längre vågar gå till skolan:
          </p>
          <p xml:id="i-RSNCdbjydpoqRYWwEaE6RB">
            De slår mig, spottar mig i ansiktet och kallar mig för svennehora.
            De hotar mig på internet och säger att de ska förstöra mitt liv.
            De skriker åt mig och hånar mig på lektionerna och rasterna. Lärarna
            struntar fullständigt i det fastän det sker helt öppet på lektionerna
            och i korridorerna.
          </p>
          <p xml:id="i-KULGeum4gWWyKsGdyBxRxh">
            I en lång rad av mediainslag från hela landet berättas det om
            liknande händelser. I en artikel i Helsingborgs Dagblad kunde
            man 2006-05-11 läsa följande:
          </p>
          <p xml:id="i-54EaZ8DTzxK6UaSeUPJubm">
            Flera killar sparkade på mig när jag låg ned. Allt jag tänkte
            på var att skydda mitt huvud.
          </p>
          <p xml:id="i-LNkd7zTSKUe8nYJxgHn8kr">
            Den brutala misshandeln inträffade i vintras och blev kulmen
            på ett par år av trakasserier, hot och våld som Jesper och tiotalet
            kompisar säger sig ha blivit utsatta för av ett gäng killar med
            invandrarbakgrund.
          </p>
          <p xml:id="i-J8jQuZHAhrLL5nWDZHYRk">
            Dagligen försöker de provocera fram bråk genom att skrika saker
            som svennejävlar. Det känns som att det aldrig tar slut, säger
            Erik. De är övertygade om varför just de råkar illa ut.
          </p>
          <p xml:id="i-6RtikiAMBBUJHxXT3QqAer">
            För att vi är svenskar. Omvänd rasism är vad det är, men att
            även det förekommer är något som sällan uppmärksammas, säger Anders.
          </p>
          <p xml:id="i-XGEkjzTf98zRpc6tM6SXdz">
            I etablerade massmedier har det vid flera tillfällen förekommit
            kränkande omdömen om svenskar som näppeligen hade släppts igenom
            om det handlat om någon annan folkgrupp. I en artikel i Expressen
            skrev författarinnan Linda Skugge 2002-06-26 till exempel följande:
          </p>
          <p xml:id="i-WVifLDqq8kD8f2CeqDxDuB">
            Jag hatar allt genuint typiskt svenskt. De flesta svenskar är
            fula. Tunt blont hår som är för tunt att sätta upp i en tofs,
            blekfet blåvit hud med röda utslag som blir pionröd i solen, asugly
            helt enkelt.
          </p>
          <p xml:id="i-CAsLpP9KzWxDHzvtvCW71E">
            Etnologen Maria Bäckman har i flera studier rapporterat om svenska
            flickors utsatthet i invandrartäta förorter. I en intervju med
            det norska vetenskapsmagasinet Forskning.no 2005-05-31 berättar
            hon bland annat om hur blonda, svenska flickor färgar håret för
            att se mindre svenska ut och därmed slippa sexuella trakasserier.
            Bäckman förklarar bakgrunden på följande sätt:
          </p>
          <p xml:id="i-H5HPvM3746doFzUPxjK3ma">
            Att vara en blond flicka innebär att man blir tillskriven en
            identitet som är full av nedsättande fördomar om könshierarkier
            och kvinnlig sexualitet. Det innebär en plågsam synlighet; bilar
            som tutar, gubbar som stirrar och pojkar som kallar en för hora.
          </p>
          <p xml:id="i-5shY6BPJT7MQ1jX4sZjUPp">
            En tredje form av svenskfientlighet, som också är den allvarligaste,
            är det våld och den brottslighet som svenskar utsätts för på grund
            av sin härkomst. Brottsförebyggande rådet har i flera studier
            (1996:2, 2000:6, 2005:17) visat att invandrare inom de flesta
            brottskategorier är överrepresenterade som gärningsmän och att
            infödda svenskar är överrepresenterade som offer. Det finns också
            skäl att anta att det åtminstone i en del av dessa fall finns
            ett underliggande svenskfientligt motiv.
          </p>
          <p xml:id="i-31V3PKTR9gvnfvbEkCnheo">
            Av Brås rapport 2000:6 framgår det att ca 90 % av ungdomsrånarna
            i Malmö hade utländsk bakgrund och en nästan lika stor andel av
            offren var infödda svenskar. När sociologistudenten Petra Åkesson
            några år senare genomförde en studie där hon intervjuade unga
            ungdomsrånare i Malmö angående motiven bakom deras brott så fick
            hon enligt Dagens Nyheter 2006-03-25 följande svar:
          </p>
          <p xml:id="i-TMXfbbpV7Ac1JDpDVHYAoV">
            När vi är ute på stan och rånar så krigar vi, vi krigar mot svenskarna.
          </p>
          <p xml:id="i-GniDGxgbS81zSyneCoquUJ">
            På frågan om vad begreppet makt innebar för en av rånarna så
            fick hon svaret:
          </p>
          <p xml:id="i-LdCTPYRuS9zCFABE6hbp5A">
            För mig är det att svenskarna ska lägga sig ner på marken och
            pussa mina fötter.
          </p>
          <p xml:id="i-WfQDm749t8T1cRXjTSjf2A">
            Sexualbrott är den brottskategori där invandrarnas överrepresentation
            är som störst och även här finns det skäl att anta att svenskfientliga
            grundmotiv kan vara en del av förklaringen.
          </p>
          <p xml:id="i-E6nUSniZwWnfpcnugrVFZe">
            Med anledning av en uppmärksammad gruppvåldtäkt i Rissne genomförde
            Dagens Nyheter en reportageserie där man intervjuade ungdomar
            om händelsen. I en intervju 2000-02-11 hävdade en invandrarpojke
            att:
          </p>
          <p xml:id="i-15KYV9LZEXGmMrwiRceRjr">
            Det är inte lika fel att våldta en svensk tjej som en arabisk
          </p>
          <p xml:id="i-8vXeLs7uWJYkxm3JhK2cio">
            ()
          </p>
          <p xml:id="i-NZ3iaZ3rMraJU6jaPJV7Li">
            Jag har inte så mycket respekt för svenska tjejer. Man kan säga
            att de blir sönderknullade.
          </p>
          <p xml:id="i-NTgNZFanYta81FfPH6HtWJ">
            Denna bild bekräftades i en intervju med en grupp svenska flickor
            2000-02-18:
          </p>
          <p xml:id="i-DNKxukk13vVFmDd6QPGUi6">
            Jävla svenne, så säger de, berättar Jessica ... Och det är de
            svenska tjejerna som drabbas hårdast. För de är ju dessutom horor.
            Svennehoror.
          </p>
          <p xml:id="i-AgQK7bp6cCzxNUg4wD8rqq">
            ()
          </p>
          <p xml:id="i-5ta5p4HRHGB8oVrxagL3H8">
            Spelar den omvända rasismen in när svenska tjejer skändas av
            invandrare?
          </p>
          <p xml:id="i-AJmwUceB1qVBUedhzBBktm">
            Ja, jag tror det, säger Jessica.
          </p>
          <p xml:id="i-F3XjgqqF4ZurWQuZReNR3f">
            Invandrarkillar har inte så stor respekt för svenska tjejer,
            särskilt inte sådana som är utmanande klädda, säger Malin.
          </p>
          <p xml:id="i-TXG4Mm6NKeC3SSnrwnVL1C">
            Med anledning av vad som ovan anförts anser vi det vara hög tid
            att regeringen vidtar åtgärder för att kartlägga och stävja svenskfientligheten.
            Som första åtgärder föreslår vi att en utredning skall tillsättas
            med uppdrag att kartlägga svenskfientlighetens utbredning och
            karaktär samt att föreslå åtgärder i syfte att motverka svenskfientligheten.
            Parallellt med detta bör även de befintliga lagtexter som medger
            negativ särbehandling av infödda svenskar ses över och ändras.
            Vidare föreslår vi att statligt stöd till antirasistiska organisationer
            endast skall ges till sådana organisationer som också förbinder
            sig att motverka svenskfientlighet samt att direktiv skall utfärdas
            till landets skolor om att belysande och motverkande av svenskfientlighet
            skall ingå som en naturlig del i skolornas värdegrundsarbete.
          </p>
        </div>
        <div type="motSignatures">
          <list>
            <item xml:id="i-Kia9sR4Y2YAPWxEBYGADwS">
              Mattias Karlsson (SD)
            </item>
            <item xml:id="i-RESfgRBmFz3EFcpWDNPSEV">
              Erik Almqvist (SD)
            </item>
          </list>
        </div>
      </div>
    </body>
  </text>
</TEI>
