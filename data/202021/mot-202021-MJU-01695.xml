<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-01695">
  <teiHeader>
    <fileDesc>
      <titleStmt>
        <title>Vissa frågor om jakt och viltvård</title>
        <author corresp="i-KGa34znP4SNkFTbwiVao8N">av Erik Ottoson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1695 av Erik Ottoson (M)</title>
          <idno type="rdwebb">H8021695</idno>
          <rs type="number">1695</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8021695/text</ref>
          <ref type="dokument_url_html">http://data.riksdagen.se/dokument/H8021695</ref>
          <ref type="dokumentstatus_url_xml">http://data.riksdagen.se/dokumentstatus/H8021695</ref>
          <ref type="docx">http://data.riksdagen.se/fil/EEE538AC-E405-49D0-98F6-8D4E2627F605</ref>
          <ref type="pdf">http://data.riksdagen.se/fil/15929CCD-F671-4606-A536-2326755A7BC5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KGa34znP4SNkFTbwiVao8N</idno>
            <name>Erik Ottoson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-A1J3Z7vhUJ4fiMyr53teEd" type="signed"/>
        <correspContext corresp="i-A1J3Z7vhUJ4fiMyr53teEd">
          <note type="signatory" corresp="i-KGa34znP4SNkFTbwiVao8N"/>
        </correspContext>
        <correspAction xml:id="i-DQKH39v2S3MeVJnvB5QGJH" type="submitted">
          <date when="2020-10-02"/>
          <time when="15:51:45"/>
        </correspAction>
        <correspAction xml:id="i-VLA56wBD4bfGBZ5ns1SLip" type="reviewed">
          <date when="2020-10-02"/>
          <time when="16:26:24"/>
        </correspAction>
        <correspAction xml:id="i-R4W5LXHzfYpR4CAerj9C89" type="referred">
          <date when="2020-10-14"/>
        </correspAction>
        <correspAction xml:id="i-PsgNTvHVbUgTudWLGtFnek" type="assigned">
          <date when="2021-06-22"/>
          <time when="17:08:53"/>
        </correspAction>
        <correspContext corresp="i-PsgNTvHVbUgTudWLGtFnek">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-6KznLqWQ4CurmuXoZLnh4u" type="behandlas_i"/>
        <correspContext corresp="i-6KznLqWQ4CurmuXoZLnh4u">
          <ref type="uppgift">2020/21:MJU16</ref>
          <ref type="ref_dok_id">H801MJU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU16</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R6RxUojEvxQKKUEmhTptZH" type="behandlas_i"/>
        <correspContext corresp="i-R6RxUojEvxQKKUEmhTptZH">
          <ref type="uppgift">2020/21:JuU25</ref>
          <ref type="ref_dok_id">H801JuU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU25</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NxS1RvdHz4cHndV2NGTTSW" type="behandlas_i"/>
        <correspContext corresp="i-NxS1RvdHz4cHndV2NGTTSW">
          <ref type="uppgift">2020/21:MJU22</ref>
          <ref type="ref_dok_id">H801MJU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU22</ref>
          <ref type="ref_dok_titel">Utfodring av vilt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6TmYyDCXWxeNWQ4LPAhcjz" type="motHeader">
        <div xml:id="i-RsgiGZTnqy1Lr8G9x17qm7" type="motTitle">
          Motion till riksdagen 2020/21:1695 av Erik Ottoson (M) Vissa
          frågor om jakt och viltvård
        </div>
      </div>
      <div xml:id="i-WRymvtT8rEkpYKKwALFihP" type="motBody">
        <div xml:id="i-GK1DZJPfLcsGpXAbfASgQY" type="motProposal" subtype="förslag">
          <head xml:id="i-YDGvjQUH1SwjRTrTnPkDQf">
            Förslag till riksdagsbeslut
          </head>
          <list xml:id="i-5Bxwo8vfWtGJ5wdidqyZnp" style="ol">
            <item xml:id="i-7wiZgGeyKzroeNvNq4y9Pm">
              Riksdagen ställer sig bakom det som anförs i motionen om att
              vidta nödvändiga åtgärder för att riksdagens beslut avseende vargstammens
              storlek även ska tillämpas av ansvariga myndigheter och tillkännager
              detta för regeringen.
            </item>
            <item xml:id="i-Qe7wZDbyj2u7SqzjsWGZJF">
              Riksdagen ställer sig bakom det som anförs i motionen om att
              regeringen bör vidta åtgärder för att de län som är särskilt hårt
              drabbade av koncentrerade vargstammar ska få en ökad möjlighet
              till licensjakt i syfte att begränsa vargskadorna och tillkännager
              detta för regeringen.
            </item>
            <item xml:id="i-S5vkYpDXt4825rCExKzSdc">
              Riksdagen ställer sig bakom det som anförs i motionen om att
              regeringen bör ta initiativ till att länsstyrelserna får i uppdrag
              att besluta om skyddsjakt på oskygga vargindivider i syfte att
              minska framtida skador från varg och tillkännager detta för regeringen.
            </item>
            <item xml:id="i-JrmAd5FYnygLUohU85WC39">
              Riksdagen ställer sig bakom det som anförs i motionen om förslag
              som gör det möjligt att märka viltkameror med endast Naturvårdsverkets
              jägar-id för att anse kravet inom upplysningsplikten tillgodosett
              och tillkännager detta för regeringen.
            </item>
            <item xml:id="i-AhRs7Hb4feiGufbyLJLYE8">
              Riksdagen ställer sig bakom det som anförs i motionen om förslag
              för hur viltfällor ska kunna märkas endast med Naturvårdsverkets
              jägar-id för att tillgodose kravet på kontaktuppgifter till ansvarig
              fångstman och tillkännager detta för regeringen.
            </item>
            <item xml:id="i-5T3a3BG7UU1ioHZVQGjhBJ">
              Riksdagen ställer sig bakom det som anförs i motionen om att
              regeringen bör ta initiativ till en förordningsändring som möjliggör
              jakt nattetid med såväl fast som rörlig belysning, även i anslutning
              till jaktvapnet samt elektronisk bildförstärkare, elektronisk
              bildomvandlare och värmekamera efter rödräv, grävling, skogsmård,
              mink, mårdhund och tvättbjörn samt annat jämförbart vilt, och
              detta tillkännager riksdagen för regeringen.
            </item>
          </list>
        </div>
        <div xml:id="i-Bjuo8rY8zJxSrWFzjMHRVM" type="motContent">
          <head xml:id="i-3sgcgtXf8ieeKB3t1B5u8u" type="h1">
            Motivering
          </head>
          <p xml:id="i-17iHfnwJdJrmWv4kaLspGJ">
            Jakten är en omistlig del av vårt svenska kulturarv, vår svenska
            viltförvaltning och en verksamhet som hundratusentals svenskar
            lägger miljontals obetalda timmar på för att vidmakthålla. Jakten
            bidrar till att bibehålla vår biologiska mångfald, förvalta vilt­stammarna,
            förebygga viltskador, ger en miljövänlig och nyttig naturresurs
            i form av kött och andra viltprodukter samt ger en fantastisk
            möjlighet till rekreation för jaktens utövare. Jakten bidrar även
            till ökad kunskap om viltet samt en god viltvård genom biotopförbättrande
            åtgärder, utfodring vintertid och predatorkontroll. Sverige har
            på detta sätt skapat en av världens mest liberala jaktlagstiftningar
            som matchas av en av världens mest ansvarstagande jägarkårer.
          </p>
          <p xml:id="i-Gp27JLGzK3jRvFgFkfc3j9">
            I Sverige idag pågår många intressanta och ofta livliga debatter
            om olika aspekter av den svenska jaktlagstiftningen, vilket är
            viktigt och bra för jaktens fortsatta utveckling. En fråga som
            ofta berörs är frågan om förvaltningen av den svenska vargstammen.
            I detta har riksdagen tidigare uttalat sig om vilket antal vargindivider
            som är lämpligt i Sverige, och regeringen bör vidta de nödvändiga
            åtgärder som krävs för att riksdagens beslut och mening även ska
            tillämpas av ansvariga myndigheter. I dagsläget finns en tydlig
            diskrepans mellan vad riksdagen har beslutat och vilket antal
            vargindivider som eftersträvas av ansvariga myndigheter, vilket
            är problematiskt ur ett demokrati­perspektiv.
          </p>
          <p xml:id="i-4rjoCz9grrMdcqE377PPnf">
            Även koncentrationen av vargar är en fråga som diskuteras flitigt
            i den allmänna debatten. Det är orimligt att ett fåtal län får
            ta en alltför stor andel av bördan för den nationella vargförvaltningen.
            Värmland och Dalarna men även Örebro län får ta en alltför stor
            del av bördan som det innebär med en för koncentrerad vargstam.
            Det påverkar skötsel av tamboskap, hundägare och jägare på ett
            alltför menligt sätt, vilket regeringen genom sin styrning av
            myndigheterna ansvarar för att åtgärda.
          </p>
          <p xml:id="i-FHAUy6iHRUeDLCrkGkbvYM">
            Jakten på varg är en viktig del av arbetet med att förvalta stammen
            och minska skadorna från varg. Detta rör till stor del hur storleken
            på stammen regleras men måste även handla om vilka vargar det
            är som fälls. Det är ett oomstritt faktum att ett viltslag som
            jagas ändrar sitt beteende så att det blir skyggt för människan.
            Detta gör att vi, för att minska skadorna från varg, även bör
            bedriva en förvaltning av vargstammen som inriktar sig på att
            skapa denna skygghet hos vargen. Vargar som uppvisar ett oskyggt
            beteende bör skyddsjagas i den mån licensjakten på varg inte fullgör
            syftet i detta avseende. Därför bör regeringen ta initiativ till
            att länsstyrelserna får i uppdrag att besluta om skyddsjakt på
            oskygga vargar i syfte att minska framtida skador från varg.
          </p>
          <p xml:id="i-J9srzCsUPu6fswVK4kUhu9">
            Jag har tidigare motionerat om att tillåta jägar-id som identifiering
            på åtelkameror och fällor men så långt har regeringen inte vidtagit
            de nödvändiga åtgärderna för att möjliggöra detta. Jag fortsätter
            därför arbetet med att åter motionera i ärendet.
          </p>
          <p xml:id="i-VEDNHv1fjZfHm3zvzgdSrC">
            Sedan införandet av GDPR och införlivningen av detta i svensk
            lagstiftning så har regelverket kring så kallade åtelkameror förenklats
            och förbättrats. Detta har inneburit att de som bedriver viltvård
            och använder kameror i detta syfte endast har en upplys­ningsplikt
            kring verksamheten för att allmänhet som rör sig i området ska
            känna till att kameraövervakning förekommer. Detta är rimligt
            ur ett integritetsperspektiv men kan medföra risker för den enskilde
            jägaren som ska stå som ansvarig för den aktuella kameran. Hot
            och våld mot jägare har ökat och innebär idag att riskerna att
            vara jägare blivit än mer påtagliga. Detta måste därför vägas
            in i hur märkning ska gå till vid exempelvis viltkameror. Regeringen
            bör därför återkomma till riksdagen med ett lagförslag som möjliggör
            att jägar-id används som märkning av åtelkameror till­sammans
            med exempelvis ett telefonnummer till den som är ansvarig för
            kamera­övervakningen.
          </p>
          <p xml:id="i-8rb8nV3oRh2KJq4D8wgAod">
            Även fällor som placeras i naturen måste i Sverige vara märkta
            med namn och kontaktuppgifter till den fångstman som har placerat
            ut fällan och som är ansvarig för att vittja fällan vid bestämda
            tidpunkter. Även i dessa fall finns en stor risk för hot och våld
            gentemot dem som bedriver viltvård på detta vis, vilket gör att
            det borde räcka med att även fällor märks med jägar-id ur Naturvårdsverkets
            databas.
          </p>
          <p xml:id="i-pZZpKJRJodpTpn9pykgcA">
            En viktig del av viltvården är predatorkontroll, alltså begränsning
            av antalet rovdjur som påverkar andra viltslag negativt. Den vanligaste
            formen av detta är jakt på exempelvis räv och grävling men även
            flertalet andra viltslag förekommer. Denna jakt är en avgörande
            del i att gynna andra viltslag och den biologiska mångfalden i
            ett område men den kräver mycket arbete. En försvårande omständighet
            är att den inte helt får bedrivas nattetid med belysning uppsatt
            för jaktliga ändamål. Detta innebär att en jägare som jagar vildsvin
            vid en åtel med åtelbelysning inte får fälla en räv som går förbi
            om inte jägaren först släcker belysningen. Om ett vildsvin däremot
            går förbi är det tillåtet att fälla detta. Anläggs en rävåtel
            för att locka räv till denna plats så kommer räven dit i huvudsak
            nattetid men jägare är hänvisade till att lossa skott i månsken
            snarare än i ljuset från elektronisk belysning. Detta är ett onödigt
            risktagande som riskerar att leda till onödiga skadeskjutningar
            med onödigt lidande som följd för räven samt även en ökad ineffektivitet
            i viltförvaltningen. Mot bakgrund av bland annat detta bör regeringen
            ta initiativ till en förordningsändring som möjliggör jakt nattetid
            med såväl fast som rörlig belysning, även i anslutning till jaktvapnet,
            efter rödräv, grävling, skogsmård, mink, mårdhund och tvättbjörn
            samt annat jämförbart vilt. Även möjlig­heten att använda elektronisk
            bildförstärkare, elektronisk bildomvandlare och värme­kamera bör
            övervägas för samma viltslag och samma syften som ovan.
          </p>
        </div>
        <div xml:id="i-A4meBmqwpCUZCAMR79kLEC" type="signatureBlock">
          <list xml:id="i-5HaxFBt7ufJg6oeqNnNd2m">
            <item xml:id="i-7y1SSrV7mjoMCeXVQ1oBFh" who="i-KGa34znP4SNkFTbwiVao8N" type="signature">
              Erik Ottoson (M)
            </item>
          </list>
        </div>
      </div>
    </body>
  </text>
</TEI>
