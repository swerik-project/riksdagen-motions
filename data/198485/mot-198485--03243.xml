<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03243">
  <teiHeader>
    <fileDesc>
      <titleStmt>
        <title>Datapolitik (prop. 1984/85:220)</title>
        <author>Rune Rydén och Lennart Blom </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Datapolitik (prop. 1984/85:220)</title>
          <idno type="rdwebb">G8023243</idno>
          <rs type="number">3243</rs>
          <ref type="dokument_url_text">http://data.riksdagen.se/dokument/G8023243/text</ref>
          <ref type="dokument_url_html">http://data.riksdagen.se/dokument/G8023243</ref>
          <ref type="dokumentstatus_url_xml">http://data.riksdagen.se/dokumentstatus/G8023243</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>RUNE RYDEN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>LENNART BLOM</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RSRFPHZYQVYsyabk3HcV4X" type="signed"/>
        <correspContext corresp="i-RSRFPHZYQVYsyabk3HcV4X">
          <note type="signatory" corresp="r-0"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3243/mot_198485__3243-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1984/85:3243
          </p>
          <p>
            Rune Rydén och Lennart Blom Datapolitik (prop. 1984/85:220)
          </p>
          <p>
            Inledning
          </p>
          <p>
            Under den borgerliga regeringsperioden lämnades två datapolitiska
            propositioner som kritiserades starkt av socialdemokraterna. Enligt
            denna kritik var de alltför övergripande och innehållslösa. Socialdemokraterna
            har därefter i regeringsställning vid upprepade tillfällen antytt
            att man mycket snart skulle redovisa en kraftfull datapolitik.
            Regeringen har nu äntligen, efter många annonseringar och tidsförskjut-
            ningar, lämnat sina förslag till inriktning av datapolitiken.
            Det blev inte en, i en samlande proposition, uttryckt politik.
            Det blev inte mindre än fyra olika dokument som behandlar olika
            delar av datapolitiken och som därutöver getts olika form, vilket
            försvårar riksdagens behandling av dem. Enligt vår mening berör
            följande av regeringen på senare tid lämnade dokument väsentliga
            frågeområden av datapolitisk karaktär: 1. Skrivelse 1984/85:202
            om den offentliga sektorns förnyelse 2. Skrivelse 1984/85:218
            om ett informationsteknologiskt program 3. Proposition 1984/85:220
            om datapolitik 4. Proposition 1984/85:225 om statsförvaltningens
            användning av ADB m.m. Anledningarna till att även dokument 1
            i väsentliga delar bör betraktas som ett datapolitiskt dokument
            har regeringen själv angivit bl. a. genom att man i propositionerna
            1984/85:220 om datapolitik och 1984/85:225 om statsförvaltningens
            användning av ADB m.m. angivit att ADB är det väsentligaste instrumentet
            för att genomföra programmet om statsförvalt- ningens förnyelse.
            I själva verket förutsätter detta program en kraftigt utökad användning
            av ADB inom den offentliga sektorn. Vad gäller dokument 2 t. o.
            m. 4 framgår direkt att de omfattar delar av datapolitiken. Mot
            denna bakgrund är det anmärkningsvärt att regeringen valt att
            ge riksdagen till känna stora delar av sin politik genom skrivelser
            som inte medger en riksdagsbehandling av sedvanligt slag. De har
            dessutom lämnats till riksdagen alltför sent för att de skall
            kunna behandlas före sommaruppe- hållet. I denna motion behandlar
            vi i ett inledande skede de nämnda fyra dokumenten som ett paket.
            Vi återkommer till olika sakfrågor inom datapolitikens område
            i början av höstens riksmöte.
          </p>
          <p>
            1 Riksdagen 1984/85. 3 saml. Nr 3243-3245
          </p>
          <p>
            Mot. 1984/85 3243-3245
          </p>
          <pb facs="riksdagen-motions-pdf/data/198485/mot_198485__3243/mot_198485__3243-002.pdf"/>
          <p>
            Mot. 1984/85:3243 2
          </p>
          <p>
            Allmänt
          </p>
          <p>
            Sverige är i likhet med de flesta andra västländer mitt uppe
            i ”datarevolu- tionen”. Men vårt samhällssystem är delvis annorlunda.
            I vårt land är den offentliga sektorn långt större än annorstädes
            i väst. Skattetrycket är högst i den fria världen. Påfrestningarna
            på medborgarnas lojalitet mot det allmän- na är stora. Datatekniken,
            eller informationsteknologin som den numera kallas i en vidare
            mening, medför en närmast revolutionerande förändring av samhället
            och av förutsättningarna för verksamheter och individer. Den nya
            tekniken återfinns i snart sagt varje sektor av samhällslivet:
            inom t. ex. sjukvård, industri, undervisning, trafik, kontor,
            myndigheter, handel, banker och i hemmen. Enligt vår uppfattning
            förändrar den nya tekniken inte bara de tekniska förutsättningarna
            för informationsöverföring inom och mellan länder, näringsliv,
            förvaltningar, organisationer och enskilda. De tekniska förändringarna
            påverkar också vår livsstil, vårt språk, vår föreställnings- värld,
            vårt sätt att umgås och ger oss nya kulturmönster. Vissa formuleringar
            i de nu av regeringen redovisade datapolitiska dokumenten ger
            ett intryck av att man uppfattat detta. Detta synes dock främst
            vara en läpparnas bekännelse, då ingenting av de förslag som redovisas
            innebär att man tar konsekvenserna av detta genom att föreslå
            ett samlat datapolitiskt program av det slag som riksdagen begärt.
            Enligt vår mening är det i och för sig lika naturligt att ha en
            ”datapolitik” som det är att ha en trafikpolitik, en energipolitik,
            en kulturpolitik, en industripolitik, en massmediapolitik, en
            socialpolitik, en utbildningspolitik etc. Vi har också gett uttryck
            för våra uppfattningar om vad en ”datapolitik” bör innehålla i
            en lång rad motioner under årens lopp: den senaste var 1984/85:2232.
            Ett överordnat krav är att en ”datapolitik” måste innehålla en
            samlad bedömning av datafrågor oaktat att — eller snarare därför
            att — dessa ingår i eller berör snart sagt alla områden i samhället.
            Givetvis är många datafrågor av sådant slag att de bör behandlas
            av resp. fackdepartement inom regeringskansliet. Eftersom datatekniken
            griper in överallt i samhället är dock många datafrågor — och
            de tyngsta av dem -— till sin karaktär departementsövergripande
            och ”tvärfunktionella”. En för oss moderater självklar utgångspunkt
            är att en samlad och samordnad ”datapolitik” inte får leda till
            centralstyrning och rigid övergri- pande planering eller ökad
            kontroll och övervakning av medborgarna. I stället skall naturligtvis
            de möjligheter till decentralisering, förenklingar och besparingar
            som finns tas till vara. En sådan politik skall inriktas mot att
            skydda den enskilde mot missbruk och stimulera till en ändamålsenlig
            användning av datatekniken/informationsteknologin inom samhället
            i dess helhet men främst inom den offentliga sektorn. Utvecklingen
            av datatekni- ken inom den enskilda varu- och tjänstesektorn sker
            bäst utan statlig inblandning. Staten bör däremot stimulera denna
            med lämpliga åtgärder och med hjälp av en för ändamålet anpassad
            organisation av de statliga organ som
          </p>
          <pb facs="riksdagen-motions-pdf/data/198485/mot_198485__3243/mot_198485__3243-003.pdf"/>
          <p>
            Mot. 1984/85:3243 3
          </p>
          <p>
            skall ge denna stimulans. Vi motsätter oss bestämt monopoliserade
            verk- samheter i statlig regi och att statliga myndigheter i allt
            större omfattning med datateknikens hjälp antar verksamheter av
            kommersiellt slag. Den lagliga grunden för ett flertal av dessa
            kan ifrågasättas. Vi har i det föregående stycket satt ordet datapolitik
            inom citationstecken för att därmed markera att det ordet dels
            inte är tillräckligt för att täcka hela det område som en samlad
            ”datapolitik” bör täcka, dels för att det på ett olyckligt sätt
            associerar till ordet ”dator”. En datapolitik bör förvisso vara
            mer än en datorpolitik — den borde rättare kallas informationspolitik.
            Mot denna bakgrund finner vi att betydande delar av den datapolitik
            som nu framläggs av regeringen inte kan godtas. Därtill finner
            betydande brister och underlåtenheter att behandla väsentliga
            områden. Exempel på detta är: — Den innehåller inga förslag till
            lösningar av de många allvarliga problem vi står inför, t. ex.
            i form av hot mot medborgarnas personliga integritet, den ökade
            sårbarheten i samhället och den allt större inverkan på verksamheter
            utanför den statliga sektorn som de statliga datasystemen har.
            —- Den medför en ökning av den offentliga sektorns storlek i strid
            mot de nedskärningsmål som riksdagen ställt upp. — Den främjar
            inte kostnadssänkningar inom den statliga sektorn genom förbättrad
            användning av ADB och stimulering av den administrativa utvecklingen.
            — Den behandlar inte annat än ytligt den omfattande verksamhet
            som staten bedriver inom datatjänsteområdet, bl. a. i form av
            en utförsäljning av uppgifter som är känsliga för individer och,
            i vissa fall, även för rikets säkerhet. Den ger i stället ett
            klart intryck av att den socialdemokratiska regeringen vill underlätta
            och öka denna verksamhet. — Den tar inte upp några som helst förslag
            till hur man skall genomföra de oundgängligen erforderliga förändringarna
            av de stora, centraliserade statli- ga datasystemen. — Den berör
            knappast med ett ord behovet av en kraftfull rekonstruktion av
            och ”strukturrationalisering” bland de statliga myndigheter som
            finns inom området. Listan på brister kan göras mycket längre.
            Den vänligaste sammanfattande bedömning som kan göras av de fyra
            dokumenten är att de är mångordiga och substanslösa. Innehållet
            leder dessutom tankarna till ett uttalande av den socialdemokratiska
            ordföranden i datadelegationen som efter ett studiebe- sök kännetecknade
            vissa leverantörer av dataprodukter som ”okunniga, aningslösa
            och cyniska”. Detta omdöme synes vara tillämpligt även på leverantörerna
            av dessa dokument. Eftersom vi haft så kort tid på oss vill vi
            nu endast göra några markeringar inom vissa områden och återkommer
            med mer utförliga förslag vid ett senare tillfälle.
          </p>
          <p>
            1" Riksdagen 1984/85.3 saml. Nr 3243-3245
          </p>
          <pb facs="riksdagen-motions-pdf/data/198485/mot_198485__3243/mot_198485__3243-004.pdf"/>
          <p>
            Mot. 1984/85:3243
          </p>
          <p>
            Kontrollsamhället och den personliga integriteten
          </p>
          <p>
            Fria medborgare är det demokratiska samhällets grundval. Demokratin
            förhindrar att ett fåtal förtrycker flertalet, men den syftar
            för den skull inte till att ge flertalet en total bestämmanderätt
            över fåtalet. Ett demokratiskt samhälle måste därför bygga på
            respekt för den enskilde medborgarens integritet och frihet. I
            ett fritt och demokratiskt samhälle får heller inte stat och myndigheter
            tillåtas att med datateknikens hjälp utöva en genomgripan- de
            kontroll av medborgarna med samhällets bästa som motivering. I
            Sverige finns sedan 1973 en datalag. Datalagen utgör ett legalt
            skydd mot att med hjälp av datorer genomföra otillbörligt intrång
            i den enskildes integritet. Begreppet ”otillbörligt intrång” har
            under de senast få åren fått en allt snävare innebörd. Allt fler
            och allt kraftigare intrång blir i myndigheter- nas tolkning ”tillbörliga”.
            Den enskildes ställning och rättssäkerhet har blivit allvarligt
            hotad under den senaste socialdemokratiska regeringsperioden.
            Detta har skett dels genom att myndigheterna tillåtits samla in
            alltmer information om medborgarna och lägga upp allt större dataregister,
            dels genom att regeringen tillåter alltmer omfattande och besvärande
            samkör- ningar. De föreliggande propositionerna om datapolitiken
            och om användningen av ADB inom det statliga området ger, trots
            det på sina ställen vackra talet om betydelsen av den personliga
            integriteten, ett skrämmande intryck. Den enda personliga integritet
            som enligt propositionerna skall skyddas synes vara arbetstagares
            gentemot arbetsgivares system, medan myndigheters kontroll av
            den enskilde är berättigad och skall utbyggas. Vi delar regering-
            ens uppfattning att den enskilde arbetstagarens krav på skydd
            för sin integritet är väsentliga och berättigade. Vi delar däremot
            inte uppfattningen att samhällets behov av kontroll i alla lägen
            skall ta över den enskilde medborgarens krav på skydd för sin
            integritet. Mot den bakgrunden avstyrker vi hela det avsnitt om
            s. k. aktiv informa- tionsförmedling som finns i propositionen
            om användningen av ADB inom den statliga sektorn. De förslag som
            finns där är illa underbyggda och innebär ett allvarligt hot mot
            den personliga integriteten. De frågor som behandlas där är dessutom
            till stor del föremål för utredning av data- och offentlighets-
            kommittén (DOK). Vi föreslår i stället att DOK erhåller tilläggsdirektiv
            att utarbeta ett förslag till hur rätten till den personliga integriteten
            skall grundlagsfästas. Den i samma avsnitt föreslagna nya myndigheten,
            registernämnden, bör inte inrättas. Dess tilltänkta arbetsuppgifter
            kan, i avvaktan på att DOK:s utredningsarbete slutförs, tilldelas
            en befintlig myndighet.
          </p>
          <pb facs="riksdagen-motions-pdf/data/198485/mot_198485__3243/mot_198485__3243-005.pdf"/>
          <p>
            Mot. 1984/85:3243 5
          </p>
          <p>
            Hemställan
          </p>
          <p>
            Med stöd av vad ovan anförts hemställer vi 1. att riksdagen som
            sin mening ger regeringen till känna att systemet med särskilda
            registerlagar väsentligt utvidgas i syfte att ytterligare begränsa
            utrymmet för samkörningar, 2.att riksdagen som sin mening ger
            regeringen till känna att myndigheternas rätt att insamla, registrera,
            lagra och vidarebe- fordra personuppgifter begränsas, 3. att riksdagen
            begär att regeringen tillsätter en delegation med uppgift att
            föreslå minskningar i medborgarnas uppgiftsskyldighe- ter och
            därigenom stärka den enskildes integritetsskydd och rättssäkerhet,
            4. att riksdagen beslutar att regeringsrätten och icke regeringen
            skall vara besvärsinstans i frågor rörande datalagen, kreditupplysnings-
            lagen och inkassolagen i enlighet med motiveringar och detaljför-
            slag i motion 1984/85:2232.
          </p>
          <p>
            Stockholm den 11 juni 1985
          </p>
          <p>
            RUNE RYDEN (m) LENNART BLOM (m)
          </p>
        </div>
      </div>
    </body>
  </text>
</TEI>
