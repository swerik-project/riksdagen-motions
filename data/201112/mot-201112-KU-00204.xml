<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-KU-00204">
  <teiHeader>
    <fileDesc>
      <titleStmt>
        <title>Stärkt meddelarfrihet och meddelarskydd för anställda i offentligt finansierad verksamhet</title>
        <author corresp="i-RnWtNUQCpycyMXbuRLTXcR">av Josefin Brink m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärkt meddelarfrihet och meddelarskydd för anställda i offentligt finansierad verksamhet</title>
          <idno type="rdwebb">GZ02K204</idno>
          <rs type="number">K204</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GZ02K204/text</ref>
          <ref type="dokument_url_html">http://data.riksdagen.se/dokument/GZ02K204</ref>
          <ref type="dokumentstatus_url_xml">http://data.riksdagen.se/dokumentstatus/GZ02K204</ref>
          <ref type="doc">http://data.riksdagen.se/fil/848B878E-5B83-4DF1-920D-57CA20474ECB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GZvhWJuoNyDhDkFcnSbEdu" type="signed"/>
        <correspContext corresp="i-GZvhWJuoNyDhDkFcnSbEdu">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-UhKXyeGqJBzFW5wSyeoGMt"/>
        </correspContext>
        <correspAction xml:id="i-9BdPb34hBw58aTMnVLD8SC" type="numbering">
          <date when="2011-09-27"/>
        </correspAction>
        <correspAction xml:id="i-2s7nF4tSULoiuH22cosH8p" type="submission">
          <date when="2011-09-20"/>
        </correspAction>
        <correspAction xml:id="i-KVXMszDcgWuHpAVvXsU5VL" type="transfer">
          <date when="2011-09-20"/>
        </correspAction>
        <correspAction xml:id="i-Qcfm5bWUuAzZUa2MhQGGqC" type="assigned"/>
        <correspContext corresp="i-Qcfm5bWUuAzZUa2MhQGGqC">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UHYgciEFFnxfVeoLASUMtk">
            1 Förslag till riksdagsbeslut
          </head>
          <list style="ol">
            <item xml:id="i-CWaciqMjXWLkDATNwjuLyZ">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdrag att
              återkomma med lagförslag som garanterar alla arbetstagare hos
              utförare av offentligt finansierad verksamhet meddelarfrihet och
              meddelarskydd.
            </item>
            <item xml:id="i-J5nQRwCdRA6j99FfZVv9pn">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på föreskrifter om obligatorisk information om meddelarfriheten
              inklusive efterforskningsförbudet.
            </item>
          </list>
        </div>
        <div type="motContent">
          <head xml:id="i-qkeppY6Anw4bgBHvm1LcG" type="h1">
            2 Meddelarfrihet och meddelarskydd för alla anställda i offentligt
            finansierade verksamheter
          </head>
          <p xml:id="i-SvFHYqwojmBiPEEh1roRu7">
            I Sverige har alla offentliganställda en grundlagskyddad rätt
            att meddela uppgifter med syfte att sprida dessa i tryckta skrifter
            eller i etermedier. Myndigheter och andra offentliga organ får
            inte efterforska källan till ett sådant meddelande.
          </p>
          <p xml:id="i-WZkLjm9KrYVPKcjGBUbkaU">
            Vid missförhållanden på arbetsplatsen har varje offentligt anställd
            arbetstagare rätt att offentliggöra uppgifter om detta. Undantaget
            är endast uppgifter om enskildas ekonomiska och personliga förhållanden,
            där tystnadsplikt råder.
          </p>
          <p xml:id="i-DcEdGcS5SJSaKz5D9J9Wvv">
            Denna yttrande- och meddelarfrihet är väsentliga inslag i ett
            öppet demokratiskt samhälle. Det är medborgarnas garanti för att
            skattemedel används i enlighet med lagar och förordningar och
            att medborgare och anställda behandlas värdigt och korrekt av
            stat, kommuner och landsting.
          </p>
          <p xml:id="i-26z9KkJPpLbaJzm5psJXS2">
            På senare år har tusentals anställda i skattefinansierad verksamhet
            inom t.ex. vård, skola och omsorg bytt arbetsgivare från kommuner,
            landsting och stat till privata företag. En ofta förbisedd konsekvens
            av detta är att anställda som går över från offentlig till privat
            anställning mister sin meddelarfrihet och skyddet mot efterforskning
            och repressalier. I stället gäller en långtgående tystnads- och
            lojalitetsplikt gentemot arbetsgivaren. Bristande lojalitet kan
            utgöra saklig grund för uppsägning. Ur de anställdas synvinkel
            är det ett stort och växande problem.
          </p>
          <p xml:id="i-MyXvTVac8sCj6XitrPfL6m">
            I dag är t.ex. mer än en fjärdedel av Kommunals medlemmar privatanställda.
            Trots att de har samma arbetsuppgifter och trots att verksamheten
            är helt finansierad av skattemedel saknar de det meddelarskydd
            som deras offentliganställda kollegor har. Privatiseringarna medför
            på så sätt ett hårdare klimat på arbetsplatsen, där rädsla för
            repressalier sätter munkavle på de anställda.
          </p>
          <p xml:id="i-Lur5RW7Vi7F47soMkfAzfH">
            Inskränkningen av meddelarfriheten för de privatanställda i offentligfinansierad
            verksamhet innebär också ett demokratiskt underskott. Mediernas
            och allmänhetens möjligheter att få insyn i hur skattepengar används
            och hur väl sociala rättigheter som utbildning, vård och omsorg
            tillgodoses urholkas. Det är en utveckling som måste brytas. Medborgarna
            har rätt att ställa krav på insyn i gemensamt finansierade verksamheter.
            De anställdas civilkurage och ansvarskänsla för de många gånger
            livsviktiga arbeten de utför ska inte kväsas av företagsekonomiska
            hänsyn.
          </p>
          <p xml:id="i-NJsrFoMg61yL96QHwT7tYL">
            Det förekommer att kommuner och landsting beslutar om ett visst
            skydd för personalens meddelarfrihet hos privata entreprenörer
            som villkor för upphandlingen. Det finns också privata vårdföretag
            som erbjuder ett visst meddelarskydd för sina anställda. Graden
            av meddelarfrihet och insyn varierar alltså över landet och mellan
            olika arbetsgivare. Helt olika regelverk kan till och med gälla
            inom en och samma kommun eller ett och samma landsting.
          </p>
          <p xml:id="i-TQu1jwJ8TraVMrMPLZX1RH">
            Det är, ur både arbetsrättslig och medborgerlig synvinkel, ohållbart
            att personalens möjlighet att utan risk för repressalier berätta
            om missförhållanden i skattefinansierade välfärdsverksamheter
            inte garanteras på lika villkor överallt. Det är dessutom oklart
            vilken juridisk status lokalt tecknade avtal om meddelarfrihet
            och efterforskningsförbud har.
          </p>
          <p xml:id="i-VbFwLcBgdn5QzLhvJKVHZm">
            Vänsterpartiet anser att en enhetlig lagstiftning som säkerställer
            samma regler för personalens meddelarfrihet och skydd mot efterforskning
            och repressalier bör införas i alla verksamheter som finansieras
            med skattemedel, oavsett om driften är offentlig eller privat.
            Avgränsningen mot vad som får anses som företagshemligheter måste
            regleras så att det utrymme för godtycke som i dag finns för arbetsgivaren
            att själv bestämma vad som är en sådan hemlighet täpps igen.
          </p>
          <p xml:id="i-KF6QVTnDJ7GBtRGD1NtLHX">
            Regeringen bör snarast tillsätta en utredning med uppdrag att
            återkomma med lagförslag som garanterar alla arbetstagare hos
            utförare av offentligt finansierad verksamhet meddelarfrihet och
            meddelarskydd. Utgångspunkten bör vara att skyddet så långt det
            är möjligt ska vara detsamma som för offentliganställda. Detta
            bör riksdagen som sin mening ge regeringen till känna.
          </p>
          <head xml:id="i-AoC9o2PeK8FoWMpf489iMq" type="h1">
            3 Obligatorisk information om meddelarfriheten
          </head>
          <p xml:id="i-KtqqUzbhsozuP7CsyGUXCt">
            Trots att det i dag råder meddelarfrihet i offentliga verksamheter
            förekommer det att arbetsgivare sätter munkavle på arbetstagare
            genom att hänvisa till såväl sekretesslagen som lojalitetskrav.
            Det finns exempel på offentliga arbetsgivare som förbjudit arbetstagare
            att tala med medierna och som har som rutin att arbetstagare ska
            rapportera mediekontakter till sin chef. Det finns också offentliga
            arbetsgivare som inte är medvetna om förbudet mot att eftersöka
            källor.
          </p>
          <p xml:id="i-CxMyx9Bmnt5rEL2JyEuZmq">
            Detta är en allvarlig inskränkning av grundläggande demokratiska
            rättigheter som inte ska få förekomma. Vänsterpartiet anser därför
            att kraven på offentliga arbetsgivare att informera samtliga anställda
            om meddelarfriheten ska skärpas. Skyldigheten bör också gälla
            för privata utförare av skattefinansierad verksamhet så snart
            en lagstiftning om meddelarfrihet i dessa verksamheter införts.
          </p>
          <p xml:id="i-RL7Hvum9EC4PpbHbrmRkrR">
            Regeringen bör återkomma med förslag på föreskrifter om obligatorisk
            information om meddelarfriheten inklusive efterforskningsförbudet
            enligt ovan. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-SUE2xJU7UyDBNxWdpE8He7" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-55Qdk6JmDknmei9YZHDy8q" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-Pm4FHdWnjDC28XkoaavU3v" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-2csZgDFcBzoNB9thnLuEZF" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-G4hGRbcn9qvprUxh5CRakG" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-8EcdJspTg6QF2RAXLbyVkE" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
