<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-MJU-02386">
  <teiHeader>
    <fileDesc>
      <titleStmt>
        <title>Ny bekämpningsmetod i kampen mot översvämningsmygg</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2386 av Mikael Oscarsson (KD)</title>
          <idno type="rdwebb">H2022386</idno>
          <rs type="number">2386</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H2022386/text</ref>
          <ref type="dokument_url_html">http://data.riksdagen.se/dokument/H2022386</ref>
          <ref type="dokumentstatus_url_xml">http://data.riksdagen.se/dokumentstatus/H2022386</ref>
          <ref type="docx">http://data.riksdagen.se/fil/44E3D537-B31B-4174-A905-63660FDDD853</ref>
          <ref type="pdf">http://data.riksdagen.se/fil/751A04BE-390E-45DE-AA27-E286F0A8DDA9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JKhaHrm2NiyxwDamreJqqe" type="signed"/>
        <correspContext corresp="i-JKhaHrm2NiyxwDamreJqqe">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-EDRn8RgFbsvfZmUKDwNx2H" type="submitted">
          <date when="2014-11-10"/>
          <time when="15:31:16"/>
        </correspAction>
        <correspAction xml:id="i-UvTAkxfmr9TjcJXni1QNo7" type="referred">
          <date when="2014-11-12"/>
        </correspAction>
        <correspAction xml:id="i-W28zfzarJfxdoNRrBZV3rF" type="assigned">
          <date when="2016-04-27"/>
          <time when="15:09:38"/>
        </correspAction>
        <correspContext corresp="i-W28zfzarJfxdoNRrBZV3rF">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-P8sBaxfFsyzHd2tttdD4hP" type="behandlas_i"/>
        <correspContext corresp="i-P8sBaxfFsyzHd2tttdD4hP">
          <ref type="uppgift">2014/15:MJU2</ref>
          <ref type="ref_dok_id">H201MJU2</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ftsp8Gsd8r2Pmf8WS7seRK" type="motHeader">
        <div xml:id="i-8YCdibHSZtd36BLWg4rXcz" type="motTitle">
          Motion till riksdagen 2014/15:2386 av Mikael Oscarsson (KD) Ny
          bekämpningsmetod i kampen mot översvämningsmygg
        </div>
      </div>
      <div xml:id="i-LopVMmfBWCXQepF8kKESQX" type="motBody">
        <div xml:id="i-WoyzoXB3CtPa7mAihZQEnx" type="motProposal" subtype="förslag">
          <head xml:id="i-TaHCjEjFBQmd2GccqfJ9Sw">
            Förslag till riksdagsbeslut
          </head>
          <list xml:id="i-3Ew2mmSAJioh7zuHoH8u7C" style="ol">
            <item xml:id="i-LzNKxREbMeH9QG5A9DH4is">
              Riksdagen tillkännager för regeringen som sin mening vad som
              anförs i motionen om att inrätta en nationell organisation för
              myggbekämpning.
            </item>
            <item xml:id="i-RUJc7mFcik9ypNbNFcfb47">
              Riksdagen tillkännager för regeringen som sin mening vad som
              anförs i motionen om forskning om s.k. sterile insect technique
              (SIT).
            </item>
          </list>
        </div>
        <div xml:id="i-VRFHG1CtYvtRKU6ECC8NRq" type="motContent">
          <head xml:id="i-Qgqyr4j3ADKXPtEnApctHY" type="h1">
            Motivering
          </head>
          <p xml:id="i-BVczks1x4kVMPg1qXsF6Lv">
            Det är bra att regeringen uttalat att bekämpning av översvämningsmyggor
            är ”ett betydande allmänintresse”. Problemet är att regeringen
            inte vidtar de åtgärder i form av beslut om långsiktig finansiering
            och organisation som krävs. Dessutom behövs forskning för att
            kunna använda den lovande tekniken Sterile Insect Technique (SIT)
            i kampen mot dessa fruktade myggor.
          </p>
          <p xml:id="i-4tN2ry8LcYTvn4ZPV4j57m">
            Översvämningsmyggan Aedes sticticus blev rikskändis när det blev
            klart att den orsakade de olidliga myggproblemen vid nedre Dalälven
            under sommaren 2000. Nu 14 år senare vet vi att detta område drabbas
            av 1–4 myggproducerande översvämningar per år och att befolkningen
            endast under tre av dessa 14 år inte drabbats av översvämningsmyggor.
          </p>
          <p xml:id="i-62RzQikHNfeGSA2e6HCygt">
            När det gäller bekämpningen gör de ekologiska skillnaderna mellan
            stickmyggarter att det inte finns någon bekämpningsmetod som fungerar
            mot alla arter, speciellt när man tar miljöhänsyn. Även om det
            finns ett stort antal mer eller mindre effektiva bekämpningsmetoder
            är det bara ett fåtal metoder som är effektiva för exempelvis
            bekämpning av översvämningsmyggan Aedes sticticus i översvämningsområden.
            Denna art flyger mycket långt och därför krävs dels att bekämpningen
            ger en mycket kraftig reduktion i områden där bekämpning utförs,
            dels att det inte flyger in stora mängder från närbelägna områden
            utan bekämpning. Långtflygande översvämningsmyggor bryr sig varken
            om kommungränser eller länsgränser.
          </p>
          <p xml:id="i-XgMLJWPtjmiSyWLtpDSvHn">
            Omfattande problem med stickmyggor förekommer i stora delar av
            världen och de kan vara mycket svåra att bekämpa. Sedan 1950-talet
            finns det därför tre specialiserade myggbekämpningsorganisationer
            i Frankrike. De har hundratals anställda och förfogar över en
            mängd bilar, båtar och även egna flygplan och helikoptrar. Även
            Tyskland, Grekland, Schweiz, Spanien, Italien, Tjeckien, Polen,
            Kroatien, Serbien, Turkiet och Israel har sedan länge etablerade
            organisationer som specifikt arbetar med bekämpning av stickmyggor.
            Under det senaste decenniet har även Holland, Belgien och Österrike
            etablerat myggbekämpning. Den nordamerikanska kontinenten har
            ett oerhört stort antal specialiserade myggbekämpningsorganisationer
            inom samtliga stater i USA samt i Kanada och Mexiko. Även ett
            flertal länder i Sydamerika, Afrika och Asien har myggbekämpningsorganisationer.
            Omfattande bekämpning av stickmyggor utförs också av flera myggbekämpningsorganisationer
            i olika delar av Australien.
          </p>
          <p xml:id="i-84Wsd98PY1mcgFumJKYfSH">
            Stickmyggor är ett oerhört omfattande hälsoproblem över stora
            delar av världen och de orsakar mycket omfattande ekonomiska förluster
            för främst turistverksamhet. Utan myggbekämpning skulle inte många
            svenskar vilja besöka franska Rivieran, den grekiska övärlden,
            Thailand, norra och östra Australien, Florida, etc.
          </p>
          <p xml:id="i-SmPaYw24SbGTpzaG9KCpjH">
            I Sverige ligger vi alltså långt efter när det gäller att lösa
            ett problem som inte kommer att minska redan om de mildaste klimatförändringarna
            blir verklighet.
          </p>
          <p xml:id="i-PCwsbhhJWYMmCfyMd4itCq">
            För att sköta detta uppdrag, på såväl kort som lång sikt, krävs
            att organisationen har kompetens och kapacitet att genomföra hela
            processen från förberedelser via ansökningar och myndighetskontakter
            via genomförande av såväl bekämpning som egenkontroll till avrapportering
            för olika instanser. I likhet med de specialiserade organisationer
            för myggbekämpning som finns i andra länder behövs också forsknings-
            och utvecklingsverksamhet för att långsiktigt utveckla metoder
            och strategier samt hålla en hög miljökvalitet.
          </p>
          <p xml:id="i-9VdeoZpjHsaBooMa7V7dSW">
            För bekämpning av översvämningsmyggor är det främst Bti spridd
            från helikopter som är en fungerande, effektiv och mycket miljövänlig
            metod. Kossor, fågelholkar, fladdermusholkar och slyröjning är
            inga bekämpningsmetoder mot just översvämningsmyggor. Gasolfällor
            är en mekanisk bekämpningsmetod mot vissa arter av stickmyggor,
            men fungerar inte mot just översvämningsmyggor. Ett exempel på
            det är Deje i Forshaga, som köpte in ett stort antal gasolfällor
            under 2012 och 2113. Ändå kvarstå enorma myggproblem trots att
            man 2014 fått över 20 miljoner mygg i fällorna.
          </p>
          <p xml:id="i-nPYirWnjWc9xR35zAS2wq">
            Ett av FN:s forskningsorgan, IAEA:s laboratorium för insektsbekämpning
            i Siebersdorf i Österrike, har efter 10 års arbete nu nått väldigt
            långt i sitt arbete med att utveckla en mycket artspecifik bekämpningsmetod
            mot ett par Anopheles-arter som sprider malaria och ett par Aedes-arter
            som sprider dengue och andra virusinfektioner. Metoden som benämns
            SIT (Sterile Insect Technique) bygger på att stickmygghonor bara
            parar sig en gång, men om hon parat sig med en steril hanne så
            kläcks inga larver från hennes ägg. Genom att släppa ut stora
            mängder sterila hanar i ett område så reduceras honornas faktiska
            fertilitet till en nivå där myggpopulationen reduceras mycket
            kraftigt. SIT är den i särklass miljövänligaste av bekämpningsmetoder,
            har visats vara extremt effektiv mot ett par arter av flugor,
            och är nu på god väg att bli en realitet även för bekämpning av
            vissa arter stickmyggor. Experiment i full skala pågår eller kommer
            att startas i flera länder inom det närmaste året.
          </p>
          <p xml:id="i-NCuFKjPUNhWMuoAAbv6gcL">
            Bekämpningsmetoder som bygger på födselkontroll, Sterile Insect
            Technique (SIT), utvecklades under 1950 talet och effektiv bekämpning
            har genomförts mot enstaka arter av insekter. Det främsta exemplet
            är den effektiva bekämpningen av en parasitfluga, Cochliomyia
            hominivorax, vars larver utvecklas i levande vävnad hos både djur
            och människor och som tidigare förekom i stora delar av Nord-,
            Mellan och Sydamerika. Under 1960- till 1980-talet gjordes försök
            att utveckla SIT även mot några arter av stickmyggor men tyvärr
            kom man inte ända fram till fungerande bekämpning för någon dessa
            arter.
          </p>
          <p xml:id="i-SrhPTBNAFL43nrftrMA67X">
            Först en bit in på 2000-talet började SIT återigen diskuteras
            som en potentiellt effektiv, långsiktig och miljövänlig bekämpningsmetod
            mot arter av stickmyggor. International Atomic Energy Agency (IAEA),
            ett organ inom FN, tog åter upp SIT på agendan och nu efter 10
            år av forskning och utveckling (FoU) så närmar vi oss fullskaleförsök
            mot ett par arter av tropiska stickmyggor. Dessa framsteg innebär
            att det nu kan vara möjligt att utveckla metoden också för andra
            arter av stickmyggor. Med utgångspunkt från de 10 år av erfarenheter
            som finns inom den internationella forskargruppen, så bedöms det
            nu vara möjligt att utveckla SIT mot översvämningsmyggan Aedes
            sticticus. FoU för att lösa de biologiska och tekniska problemen
            med kolonisering av målarten, odling, sterilisering, sortering
            av tidiga stadier till kön, spridning av steriliserade hanar och
            utveckling av populationsanalysmetoder beräknas ta ca 5 år och
            kräva kvalificerad handledning samt två doktorander med kringresurser.
            Ytterligare ca 5 år beräknas behövas för att skala upp den nya
            bekämpningsmetoden till industriell skala samt att genomföra fullskaligt
            test inom ett lämpligt översvämningsområde där denna översvämningsmygga
            utvecklas och orsakar stora problem.
          </p>
          <p xml:id="i-MTMU83SxHLZEaJ2qTwqJqh">
            När metoden fungerar fullt ut så blir det en utsläckning av målartens
            lokala population. Detta är en mycket högre grad av kontroll än
            vad som normalt kan uppnås med andra former av biologiska och
            miljövänliga bekämpningsmetoder. SIT är dessutom långsiktig då
            metoden inte leder till resistens och inte har några negativa
            miljöeffekter. Även ekonomiskt finns fördelar då de stora kostnaderna
            ligger under FoU-fasen och de första åren av bekämpningsinsatsen,
            för att sedan minska och stabiliseras på lägre nivå när man når
            till den vidmakthållande fasen.
          </p>
          <p xml:id="i-XWsy3Gqctbme5SwqNrxFTj">
            Om vi i Sverige utvecklar SIT-metoden för bekämpning av översvämningsmyggan
            Aedes sticticus så ger det också erfarenheter som underlättar
            metodutvecklingen mot andra arter av översvämningsmyggor. På längre
            sikt skulle alltså utveckling av SIT mot Aedes sticticus kunna
            öppna för en utveckling mot minskande behov av biologiskt bekämpningsmedel
            i Europa.
          </p>
        </div>
        <div xml:id="i-9DSLBTmbKPuNjB5Y1naE4u" type="motSignatures">
          <list xml:id="i-2sLYnBpGhbDBmQazhQ1fUt">
            <item xml:id="i-VD3uCTnptKWYnwrpAcvHpf" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
