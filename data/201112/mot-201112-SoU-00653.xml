<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00653">
  <teiHeader>
    <fileDesc>
      <titleStmt>
        <title>En modern hiv-prevention</title>
        <author corresp="i-Wy2PicSNE32mpPkdNvVhLm">av Fredrick Federley (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En modern hiv-prevention</title>
          <idno type="rdwebb">GZ02So653</idno>
          <rs type="number">So653</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So653/text</ref>
          <ref type="dokument_url_html">http://data.riksdagen.se/dokument/GZ02So653</ref>
          <ref type="dokumentstatus_url_xml">http://data.riksdagen.se/dokumentstatus/GZ02So653</ref>
          <ref type="doc">http://data.riksdagen.se/fil/87A4E64D-F93C-4043-8F5B-58DB0E89E0B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Wy2PicSNE32mpPkdNvVhLm</idno>
            <name>Fredrick Federley</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BF98RQxzpZ9NHCwsYdhPCD" type="signed"/>
        <correspContext corresp="i-BF98RQxzpZ9NHCwsYdhPCD">
          <note type="signatory" corresp="i-Wy2PicSNE32mpPkdNvVhLm"/>
        </correspContext>
        <correspAction xml:id="i-S1iiHScEYTiF41JVYoS4x4" type="numbering">
          <date when="2011-10-10"/>
        </correspAction>
        <correspAction xml:id="i-k6wrnNfacHffdyq7GyS4q" type="submission">
          <date when="2011-10-05"/>
        </correspAction>
        <correspAction xml:id="i-LBANBUctT3EGjC8rULM2tK" type="transfer">
          <date when="2011-10-05"/>
        </correspAction>
        <correspAction xml:id="i-KiXJqpjWM9Eukfbkd6Uuh4" type="assigned"/>
        <correspContext corresp="i-KiXJqpjWM9Eukfbkd6Uuh4">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Am5sMLrMS2JkvntKNELp31" type="motBody">
        <div xml:id="i-WMrz5eu9az5V2QEqELFsvy" type="motProposal" subtype="förslag">
          <head xml:id="i-8Yy4REUxqGt6PPJCNwSbFv">
            Förslag till riksdagsbeslut
          </head>
          <p xml:id="i-MXxoBAtnddWFkEsKWBhKAV">
            Riksdagen tillkännager för regeringen som sin mening vad som
            anförs i motionen om ett ökat anslag till hiv-prevention, om att
            den hiv-prevention som bedrivs i Sverige i högre utsträckning
            än nu bör inriktas på särskilt utsatta grupper och om att pröva
            frågan om att bevilja mer pengar till forskning som kan bidra
            till att vi på ett bättre sätt når ut till högriskgrupper när
            det gäller överföring av hiv-viruset.
          </p>
        </div>
        <div xml:id="i-AhuqZvoHH5opUAvtHE8j3" type="motContent">
          <head xml:id="i-EwTeNS1kodvcX6QyuMdE34" type="h1">
            Motivering
          </head>
          <p xml:id="i-7DKjsm2cYFsfN9qsyQwoHN">
            2010 anmäldes totalt 465 nya hiv-fall i Sverige. Enligt Smittskyddsinstitutets
            statistik sker merparten, cirka 50 procent, av den inhemska överföringen
            av hiv-viruset i Sverige bland män som har sex med män. Detta
            beror till stor del på att prevalensen, förekomsten, av hiv-viruset
            i gruppen är långt högre än bland befolkningen i stort, men också
            på att hiv-preventionen inte i tillräckligt hög grad når gruppen.
            Den rådande situationen måste leda till att en betydande del av
            det hiv-preventiva arbetet i Sverige bör inriktas på speciellt
            utsatta grupper, såsom män som har sex med män, och till att ändra
            beteendet inom gruppen. För att uppnå detta behövs mer forskning
            och en behovsanpassad prevention.
          </p>
          <p xml:id="i-EQsgPstq1xGQo6ELKhRbHh">
            En förbättrad, mer fokuserad, hiv-prevention är en förutsättning
            för att Sverige ska nå det i den nationella strategin uppsatta
            målet om en halvering av den inhemska överföringen av hiv-viruset
            till 2016.
          </p>
          <p xml:id="i-8FtPkCgkMxu2gj31mfLPZr">
            Anslaget till hiv-preventionen har legat still i faktiska tal
            i runt 15 år. De resurser som används till hiv-prevention har
            därmed i realiteten alltså minskat kraftigt. Antalet nyupptäckta
            fall av hiv har däremot inte minskat. Smittskyddsinstitutets statistik
            visar på en långsam, men konstant, ökning. Detta är oroväckande.
            Trenden med det minskade anslaget till hiv-preventionen behöver
            brytas och mer pengar anslås.
          </p>
          <p xml:id="i-A2sidaExdhEgoSL6eEKJG7">
            Mycket av hiv-preventionen riktad mot särskilda grupper, som
            gruppen män som har sex med män, utförs idag av organisationer,
            som till exempel RFSL, Riksförbundet för homosexuellas, bisexuellas
            och transpersoners rättigheter. Organisationerna får sina anslag
            för hiv-prevention från Smittskyddsinstitutet när det gäller insatserna
            på nationell nivå, och från landstingen/regionerna när det gäller
            insatser regionalt och lokalt.
          </p>
          <p xml:id="i-HHKawGAPVxRs3nkFkkmxc">
            Lokalt och regionalt har under de senaste åren flera av bland
            annat RFSL:s avdelningar upplevt nedskärningar i de hiv-preventiva
            anslagen, bland annat med hänvisning till att hiv-preventionspengar
            inte får användas till psykoterapeutisk behandling. Detta är en
            uppgift som landstingen fått från Smittskyddsinstitutet, och som
            bland annat resulterat i att såväl RFSL Stockholm som RFSL Göteborg
            fått lägga ner eller kraftigt skära ner på sina kuratorsmottagningar
            som tidigare kunnat bedriva stödjande samtal riktat mot bland
            annat män som har sex med män. Det är ett välkänt faktum från
            forskning internationellt att människor som har problem med till
            exempel sviktande självkänsla har svårare att sätta gränser när
            det gäller till exempel den egna sexuella hälsan. Risken för att
            en människa inte tar ansvar för att praktisera säkrare sex ökar
            med dåligt självförtroende och en dålig självbild. Därför är stödjande
            verksamheter med till exempel samtalskontakter också en del av
            den långsiktiga hiv-preventionen. Det behövs mer forskning också
            i Sverige för att bland annat tydligare kunna visa på hur till
            exempel en god allmän självkänsla hänger ihop med säkrare sexbeteende
            och sedan bedriva en hiv-prevention som har sin grund i vetenskap
            och beprövad erfarenhet.
          </p>
          <p xml:id="i-Sa95pd9uQ6Y47GfMupcBYv">
            Alliansen har under sin regeringsperiod genomfört flera strukturella
            ändringar inom hiv-preventionen. Bland annat har man beslutat
            att samla allt smittskyddsarbete på Smittskyddsinstitutet alltså
            också hiv-preventionen och Socialdepartementet har gjort årliga
            överenskommelser med Sveriges Kommuner och Landsting för att tydliggöra
            vilka grupper som ska prioriteras i hiv-preventionen.
          </p>
          <p xml:id="i-WHbERW1fPR8scSQMdPHibg">
            Det är eftersträvansvärt att strukturera upp hiv-preventionsarbetet
            på ett tydligare och mer genomskinligt sätt. Men hittills har
            dessa strukturförändringar inte haft någon påvisad positiv effekt
            på antalet nyupptäckta fall. Nu har vi möjlighet att ändra det.
            Överenskommelserna mellan departementet och SKL måste i högre
            utsträckning kommunicera samma budskap som den nationella strategin
            och tydliggöra för landstingen att särskilt utsatta grupper ska
            prioriteras.
          </p>
        </div>
        <div xml:id="i-BupB8tPVL4LmADvwGfM9to" type="signatureBlock">
          <list xml:id="i-6MLCPPvLRTszoNZx4sHrVE">
            <item xml:id="i-NNmrpCgV1sQbpiu62jfmcx" who="i-Wy2PicSNE32mpPkdNvVhLm" type="signature">
              Fredrick Federley (C)
            </item>
          </list>
        </div>
      </div>
    </body>
  </text>
</TEI>
