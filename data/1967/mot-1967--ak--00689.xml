<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00689">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__689/mot_1967__ak__689-001.pdf"/>
      <fw xml:id="i-QPM1SRBktUjjQHsyExSCcb">
        Motioner i Andra kammaren, nr 689 år 1967 15
      </fw>
      <div xml:id="i-ProA6sPVPy5BxrKoPuwzvA" type="motHeader">
        <div xml:id="i-9NCtnowPMm3YPcJheMT4b9" type="motTitle"/>
        <div xml:id="i-XfXCcYQwGQz48RBLy38K4r" type="motSubmissionInfo"/>
      </div>
      <div xml:id="i-RSpfTEoMnnUz7Who26hUh9" type="motBody">
        <div xml:id="i-8si3kUwjEm1NmmzFufVYCE">
          <p xml:id="i-48zG8QqLK7KdWfTzGpEcoA">
            Nr 689
          </p>
          <p xml:id="i-TXRczQWLqSe82Vc94DUB2i">
            Av herrar Lindkvist och Arvidson, om litterär uppläsningsverk-
            samhet i skolor och bildningsorganisationer.
          </p>
          <p xml:id="i-8eTzdZUJQsSWvN8Sc9geQx">
            Sedan slutet av 1950-talet har statsmakterna planenligt strävat
            efter att skapa bättre villkor för den konstnärliga verksamheten.
            Utbildningen på det konstnärliga området har utbyggts och fått
            större resurser. De estetiska institutionerna — bibliotek, museer,
            teatrar, orkestrar — har upprustats. Landsorten har tillgodosetts
            genom att riksteatern fått större resurser, en rikskonsertbyrå
            inlett sin verksamhet och riksutställningar av konst börjat organiseras.
            Anslag utgår till inköp av konst för statens byggnader, och sär-
            skilda lån beviljas för konstnärlig utsmyckning av bostadsområden.
            Det statliga stipendiesystemet för konstnärliga yrkesutövare har
            kraftigt ut- byggts. Ett viktigt led i denna kulturellt-konstnärliga
            verksamhet är försöken att skapa ett levande intresse för konst
            och litteratur bland de breda massorna av vårt folk. De ovannämnda
            konstnärliga institutionerna har därvid en vik- tig uppgift att
            fylla. Folkbildningsorganisationerna ansvarar härvidlag för ett
            betydelsefullt avsnitt. Viktigast torde emellertid skolan vara.
            Den nio- årliga grundskolan skulle enligt de ursprungliga planerna
            ge en systematisk estetisk fostran. I detta avseende har man noterat
            en besvikelse. Estetiska ämnen har inte fått den plats på skolschemat
            som hade varit önskvärd, och estetisk fostran har inte blivit
            en uppgift för samtliga skolämnen såsom man från början hade tänkt.
            Emellertid pågår en revision av grundskolans kursplaner, och det
            uppges att denna revision bl. a. går ut på att skapa för- utsättningar
            för en planenlig estetisk fostran i skolan. De unga bör tidigt
            komma i kontakt med det konstnärliga livet i alla dess yttringar.
            Resurser härför finns som inte tillvaratagits. Vi vill peka på
            en möjlighet som vi anser bör tillvaratas. Inom ämnet svenska
            ingår undervisning om svensk litteratur. Värdet av denna undervisning
            skulle säkerligen öka om främst yngre skådespelare finge tas i
            anspråk för uppläsningar, avsedda att medverka till ett fördjupat
            in- tresse för prosa och lyrik. Det lyckosamma utfallet av riksteater-,
            rikskonsert- och riksutställnings- verksamheten ger vid handen,
            att det skulle vara möjligt att ordna uppläs- ningsturnéer. De
            kan kompletteras med enskilda framträdanden. I första rummet skulle
            grundskolans högstadium och de gymnasiala skolformerna (gymnasium,
            fackskola, yrkesskola) komma i fråga, men av vikt är att ock-
            så bildningsorganisationerna på berörda orter tillgodoses.
          </p>
          <pb facs="riksdagen-motions-pdf/data/1967/mot_1967__ak__689/mot_1967__ak__689-002.pdf"/>
          <fw xml:id="i-EQEBgU8csVRvmZaXLWd4Wg">
            16 Motioner i Andra kammaren, nr 689 år 1967
          </fw>
          <p xml:id="i-X6K3RxQiK7i4TyX2k3ofxe">
            Verksamheten bör stå under skolöverstyrelsens ledning. Överstyrelsen
            bör ansvara för turnéernas uppläggning och för verksamhetens samordning
            med skolornas estetiska fostringsarbete. Samverkan bör emellertid
            ske med Svenska teaterförbundet och med riksteatern liksom med
            stadsteatrarna. Som uppläsare kan i första rummet ifrågakomma
            premiärelever vid landets stadsteatrar liksom skådespelare ur
            turnéteatrarnas ensembler. Man kan också tänka sig en eller flera
            separata lyrikensembler bestående av unga skådespelare i enskild
            produktion. Ett alternativ till en verksamhet under skolöverstyrelsens
            ledning vore en fristående lyrikturnéverksamhet i likhet med rikskonsertverksamheten
            med anslag från stat och kommuner. Samverkan med skolöverstyrelsen
            och bild- ningsförbunden förutsätts. Bakom tanken på en riksomfattande
            uppläsningsverksamhet ligger över- tygelsen, att intresset för
            konst och litteratur och för andliga värden över huvud grundläggs
            under skolåren. Det vore värdefullt om skolan kunde er- hålla
            resurser att ge eleverna en direkt kontakt med den konstnärliga
            verk- samheten och om detta kunde ske på det levande sätt som
            konstnärliga upp- läsningar innebär. Men därtill kommer att unga
            skådespelare härigenom får tillfälle att framträda inför ung publik,
            vilket kan få stor betydelse för deras litteratur- och teaterintresse
            i fortsättningen. Detsamma gäller om kontakten mellan skådespelare-uppläsare
            och studiecirklarnas folk. Med hänvisning till ovanstående föreslår
            vi, att riksdagen i skrivelse till Kungl. Maj:t måtte anhålla
            om utredning i fråga om litterär uppläsningsverksamhet i våra
            skolor och bildningsorganisationer i överensstämmelse med i motionen
            anförda synpunkter.
          </p>
          <p type="date" id="i-V56T7vhq25vsnPueMxQkTU">
            Stockholm den 26 januari 1967
          </p>
          <p xml:id="i-CNjz8qE8mAZeZaZLF6T6aU" type="signatureBlock">
            Oskar Lindkvist (s) Stellan Arvidson (s)
          </p>
          <p xml:id="i-JZu2PhtkpFXbypHJ8g2XsB">
            ESSELTE AB, STHLM 67 714551
          </p>
        </div>
      </div>
    </body>
  </text>
</TEI>
