<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0788/mot_199900_MJ_0788-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ788 pnr: mp560
          </p>
          <p>
            Motion till riksdagen
          </p>
          <p>
            1999/2000:MJ788
          </p>
          <p>
            av Gudrun Lindvall (mp) Gamla träd och jätteträd
          </p>
          <p>
            Inledning
          </p>
          <p>
            Två saker ligger bakom denna motion. För det första den rapport,
            som kom från Skogsstyrelsen i år och har titeln Inventering av
            jätteträd och för det andra Fastighetsverkets avverkning av tallar
            från 1400-talet.
          </p>
          <p>
            Om gamla träd kunde tala
          </p>
          <p>
            Många hyser respekt och känner vördnad för gamla träd. Man hör
            historiens vingslag och inser att varje människas tid på jorden
            är kort. 1400-talet känns avlägset, men träden levde redan då.
            Träden har sett släktled komma och gå. Det visar sig att man inte
            vet så mycket om våra jätteträd i dag. Inga inventeringar har
            gjorts och inga medel finns anslagna för ändamålet. Ett jätteträd
            ska ha en stamdiameter av minst en meter i brösthöjd. Man finner
            sådana stora träd i södra Sverige t.ex. ekar i inägomark, som
            vårdträd på gården, som alléträd, vägträd eller som hamlade träd
            i betesmark. Rumskulla-eken, Europas största ek, är exempel på
            ett jätteträd. Undersökningar visar att många rödlistade arter
            lever i jätteträden. Samtidigt vet man att många av dessa jätteträd
            är i behov av åtgärder och i vissa fall av akut vård för att överleva.
            De drabbas hårt av igenväxning eller oförståndig plantering av
            gran i gamla odlingsmarker.
          </p>
          <p>
            Fastighetsverket avverkar gamla träd
          </p>
          <p>
            Så mycket mer upprörande är det när man avverkar gamla träd när
            man finner dem, såsom Fastighetsverket just gjort. Avverkningen
            av 500-åriga tallar är en skam för staten och aktualiserar frågan
            om såväl Fastighets- verkets skogsinnehav som avkastningskrav.
            Idag förvaltar verket totalt 6 miljoner hektar mark varav merparten
            i fjällkedjan. 1,1 miljoner hektar är skogsmark, varav 375 000
            produktiv skog i fjällnära området. Fastighets- verket har idag
            ett avkastningskrav på skogen som ligger på 3,5 96. Vinsten ska
            finansiera byggnadsunderhåll. Verkets huvuduppgift är nämligen
            att förvalta regeringsbyggnader, ambassader och residens. Man
            har även hand om 31 slott, 28 kungsgårdar, 25 fästningar, 22 museer
            och 4 universitet.
          </p>
          <pb facs="riksdagen-motions-pdf/data/199900/mot_199900_MJ_0788/mot_199900_MJ_0788-0002.pdf"/>
          <p>
            När Assi Domän bildades lades marken ovanför odlingsgränsen i
            Lappland Mot. 1999/2000 samt renbetesfjällen i Jämtland under
            Fastighetsverket. Det är uppenbart att MJ788 den här marken, som
            ofta är skyddsvärd, har hamnat på fel myndighet. Avverkningen
            av de gamla tallarna är inte Fastighetsverkets första skogs- skandal.
            Det är inte rimligt att skyddsvärd skog, som i detta fall med
            de 500- åriga tallarna, ska bekosta Fastighetsverkets underhåll
            av byggnader.
          </p>
          <p>
            Spara gamla träd och jätteträd
          </p>
          <p>
            Jätteträd måste ses som en resurs med högt natur- och kulturmiljövärde.
            De utgör ett biologiskt kulturarv och hyser 100-tals rödlistade
            arter. I många fall krävs åtgärder och även vård för att jätteträden
            skall överleva. De ska absolut inte avverkas! Det behövs en nationell
            kartläggning av jätteträden och också en kart- läggning av vilka
            insatser som behöver göras för att skydda dem för framtiden. Vad
            beträffar Fastighetsverket är det dags att flytta skogen därifrån
            och placera den på en myndighet som kan och vill ta ett större
            miljöansvar.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            jätteträd, 2. att riksdagen som sin mening ger regeringen till
            känna vad i motionen anförts om Fastighetsverkets skogsinnehav.
          </p>
          <p>
            Stockholm den 5 oktober 1999
          </p>
          <p>
            Gudrun Lindvall (mp)
          </p>
        </div>
      </div>
    </body>
  </text>
</TEI>
