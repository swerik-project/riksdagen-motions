<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1907/mot_1907__ak__3/mot_1907__ak__3-001.pdf"/>
      <div type="motHeader" xml:id="i-T9Mx1VxFnmfaEWpH8a2zTa">
        <div type="motTitle" xml:id="i-CUDwQdZHdKyxUA5Mrbkr8f"/>
        <div type="motSubmissionInfo" xml:id="i-4vkH4CgPRTAQBQP2XTpS4E"/>
      </div>
      <div type="motBody" xml:id="i-HQxMeZ81cpWx3Ps9FjqQbX">
        <div xml:id="i-Cwe4b4q8KVP51XtcBW9n3x">
          <p xml:id="i-D5neF9N8MFu1SWATZ9PwpT">
            Motioner 1 Andra Kammaren, N:o 3. 1
          </p>
          <p xml:id="i-6PX79g9fNLpCKVqgzH3bve">
            Af herr J. J. Byström, om inrättande vid universitetet i Upp-
            sala af en professur i alkohologi.
          </p>
          <p xml:id="i-2MHz4Y7xdLiujd3hLyX9bh">
            Nykterhetsfrågan tilldrager sig allt större och större uppmärksamhet
            i alla länder och icke minst i vårt fädernesland. Det är hundratals
            tusen inbyggare i Sverige, hvilka offra tid, krafter och penningar
            för att verka för denna frågas lyckliga lösning. De söka sprida
            kunskap bland folket dels om farorna af att hängifva sig åt dryckenskap
            och supsed och dels om fördelarna af att föra ett nyktert och
            sedligt lefverne, under det de likaledes sträfva att med sitt
            exempel besanna denna sin lära. Men med nykterhetsundervisningen
            är det som med annan god undervisning, den måste utvecklas och
            gå framåt. Det ställes också oupphörligen nya och stora kraf på
            densamma, och om dessa ligga inom det rimligas område, måste man
            söka fylla dem. Nykterhetssamfunden hafva med ej små kostnader
            dels hvar för sig och dels gemensamt sökt anordna speciella lärokurser
            för att utreda frågor som röra nykterhetsspörsmålet. I dessa gemensamma
            kurser, som väl skulle kunna kallas ett slags »university extension»,
            hafva flere af landets professorer och andra mera betydande lärare
            deltagit i under- visningen. På sista tiden hafva dessa upplysningssträfvanden
            fått åtskilligt eko- nomiskt stöd såväl af staten som af en del
            kommuner. Sedan flere år tillbaka har emellertid bland nykterhetsvänner
            äfven den åsikten gjort sig gällande, att för att med ännu större
            kraft kunna Bih. till Riksd. Prot. 1907. 1 Saml. 2 Afd. 2 Band.
            2 Häft. (N:is 3 och 4). 1
          </p>
          <pb facs="riksdagen-motions-pdf/data/1907/mot_1907__ak__3/mot_1907__ak__3-002.pdf"/>
          <p xml:id="i-WYio8NN6hDQmBVin7AEhbA">
            2 Motioner i Andra Kammaren, N:o 3.
          </p>
          <p xml:id="i-Ktjwr6LGJohyKLmLE7WWoN">
            motverka alkoholismen och främja nykterheten bland folket borde
            åt- minstone en lärostol vid någon af högskolorna upprättas. Så
            uttalade sig ett af landets större nykterhetssällskap vid sin
            årskonferens 1902 för att en professur i alkohologi [= alkoholologi]
            måtte upprättas vid något af våra universitet. Föranledd af bland
            annat det beslut, som nyssnämnda konferens fattade, väckte jag
            motion om upprättande af en här åsyftad professur vid universitetet
            i Uppsala. Riksdagen fäste visserligen då ej så synnerligen stort
            afseende vid min framställning, men åtskilliga motiv finnas, som
            gjort, att jag åter vågar komma med motion i ärendet, och jag
            hoppas mitt förslag skall anses hafva goda skäl för sig. Kungl.
            Maj:t har för flere år sedan utfärdat en förordning om att i skolorna
            skall undervisas äfven i alkoholspörsmålet. Skola lärarna kunna
            efterkomma detta, borde det helt naturligt finnas större möjlighet,
            än nu är fallet, för dem att kunna få säkert och bearbetadt materiel
            för denna undervisning. Vid förbundskongressen 1905 var, bland
            andra ärenden, äfven nyk- terhetsundervisningen i skolorna föremål
            för öfverläggning. Kongressen beslöt att genom nykterhetsfolkets
            samarbetskommitté ingå till regeringen med framställning i frågan,
            och som exempel på huru representanterna för de organiserade nykterhetssällskapen
            här i landet uppfatta vikten af denna undervisning anföres följande
            skrifvelse, som af vederbörande in- lämnades till statsrådet och
            chefen för kungl. ecklesiastikdepartementet: »Ehuru nykterhetsrörelsen
            under det senaste kvartseklet omfattats med lifligt intresse af
            flere bland de civiliserade folken och vunnit — särskildt i vårt
            land — en ganska stark tillslutning, visar dock statistiken, att
            alkoholkonsumtionen och den däraf följande alkoholförgiftningen
            för närvarande är större i hela Europa än den förut på hundra
            år varit. Främst är det ölförbrukningen, som stigit i oroväckande
            grad. Och hejdas ej den progressivt tillväxande alkoholkonsumtionen
            och alkoholismen, skall den otvifvelaktigt leda till den västerländska
            kulturens undergång. Genom restriktiva lagbestämmelser kan visserligen
            rusdrycksförbrukningen i någon mån begränsas, och 1905 års lagtima
            Riksdag har — enligt vår mening — i detta afseende tagit ett godt
            steg på lagstiftningsreformernas väg ge- nom de beslut, som fattats
            på grund af de af Eders Kungl. Maj:t fram- lagda förslagen till
            nya lagar rörande försäljningen af brännvin och malt- drycker;
            men erfarenheten har alltför tydligt gifvit vid handen, att man
            ej uteslutande på lagstiftningens väg kan föra ett folk fram till
            ett nyktert
          </p>
          <pb facs="riksdagen-motions-pdf/data/1907/mot_1907__ak__3/mot_1907__ak__3-003.pdf"/>
          <p xml:id="i-SyAeGLfdC8ACvvxBNMAici">
            Motioner i Andra Kammaren, N:o 3. 3
          </p>
          <p xml:id="i-9fGARtYAusYpggjixEiX8R">
            och människovärdigt lif. Därtill fordras, att den anda, som genomgår
            lag- stiftningsarbetet i fråga, äfven skall besjäla den stora
            massan af folket och blifva så att säga djupt inpräglad i folkmedvetandet.
            Vårt folk måste alltifrån barndomen fostras till nykterhet, och
            nykterhetens sanningar böra redan på skolbänken blifva inpräntade
            i folkets medvetande, därest det skall blifva möjligt att utrota
            en på tusenårig häfd grundad osed, hvilken därjämte stödes icke
            blott af de ekonomiska intressen, som äro förbundna med den i
            vårt land så mäktiga rusdryckshandteringen, utan ock af gamla
            fördomar, som — trots den stigande upplysningen — bibehållit sig
            kvar ej blott bland folkets bredare lager, utan ock bland de mer
            bildade folk- klasserna. Dessa intressen och fördomar hafva samverkat
            till att de af Eders Kungl. Maj:t tid efter annan utfärdade föreskrifterna
            rörande under- visningen om de rusgifvande ämnenas natur och verkningar
            ej medfört de resultat, man af desamma förväntat. Lärare, skolråd
            och inspektörer ha i allmänhet ej ägt tillräckligt öppen blick
            för nödvändigheten af en effektiv undervisning på detta område,
            och mångfalden af läroämnen i skolorna har ofta förorsakat, att
            detta ämne, som icke erhållit någon be- stämd plats åt sig anvisad
            på skolornas läroplaner, blifvit undanträngd till lämpligt tillfälle,
            hvilket tillfälle sedermera sällan eller aldrig erbjudit sig.
            Därtill kommer, att för detta undervisningsämne saknats såväl
            lämp- liga läroböcker som ock — hvad som är af ännu större betydelse
            — intresserade och för en sådan undervisning lämpligt utbildade
            lärarekrafter. Lärarne vid de allmänna läroverken ha icke alls
            fått någon sådan ut- bildning, och den utbildning i ämnet, som
            meddelats i seminarierna, har varit ytterst ringa och otillräcklig.
            Och äfven om vi helt snart skulle kunna få denna olägenhet afhjälpt
            vid de anstalter, där våra barna- och ungdomslärare utbildas,
            så dröjer det dock alltför länge, innan de så- lunda utbildade
            lärarne komma att öfverallt ersätta de nu verkande och i detta
            afseende inkompetenta lärarkrafterna. Men det är med fara för-
            bundet att dröja. Rusdrycksintressenterna och särskildt ölproducenterna
            sträfva att vinna ny och ökad afsättning för sina tillverkningar,
            och kapitalet står framför allt till rusdrycksindustriens tjänst,
            enär dennas industri be- funnits i ekonomiskt afseende vara bland
            de mest gifvande. Därför måste det ligga hvarje fosterlandsvän
            om hjärtat, att kraftiga mått och steg snarast möjligt vidtagas
            för att sätta den nu verkande lärarkåren i till- fälle att förvärfva
            nödig kompetens för meddelande af en effektiv under- visning rörande
            de rusgifvande ämnenas natur och verkningar, samt att lämplig
            materiel må ställas till dessa lärares förfogande, så att den
            af
          </p>
          <pb facs="riksdagen-motions-pdf/data/1907/mot_1907__ak__3/mot_1907__ak__3-004.pdf"/>
          <p xml:id="i-VfdEWCeKtrs1bh9HogB5ro">
            4 Motioner i Andra Kammaren, N:o 3.
          </p>
          <p xml:id="i-jT4cN498egWKdwPn86wsw">
            dem meddelade undervisningen i ämnet må kunna göras så lefvande,
            in- tressant och åskådlig som möjligt. Med hänvisning till hvad
            sålunda anförts och på uppdrag af den här i februari månad 1905
            hållna, af ombud från de skilda nykterhets- sällskapen i vårt
            land bestående fjärde förbundskongressen, få vi vörd- sammast
            anhålla, att Eders Kungl. Maj:t täcktes snarast möjligt vidtaga
            lämpliga åtgärder, dels för att kunskap i alkohologi hädanefter
            måtte blifva ett nödvän- digt villkor för lärareanställning vid
            folkskola samt för vederbörande ämneslärare vid öfriga offentliga
            skolor; dels för att kungl. kungörelsen af den 4 november 1892
            rörande undervisning om de rusgifvande ämnenas natur och verkningar
            utvidgas sålunda, att den undervisning, som skall meddelas från
            naturvetenskaplig synpunkt, skall lämnas å särskild tid i samband
            med ämnet hälsolära; dels att för ämnet lämplig åskådningsmateriel
            må i största möjliga omfattning och till billigaste pris tillhandahållas
            skolorna genom statens försorg; och dels att kraftiga åtgärder
            måtte från stadens sida vidtagas för att göra de vid de offentliga
            skolorna redan anställda lärarne kompetenta att un- dervisa i
            alkohologi.» Men de, som skola undervisa i alkohologi i våra skolor,
            måste, såsom jag redan antydt, komma i besittning af de förutsättningar,
            som kunna öka deras duglighet för sitt kall. Och härtill fordras,
            synes mig, första- hands-forskare i det vidtomfattande ämnet.
            Jag tror ock, att det skall blifva svårt för någon att kunna uppleta
            ett ämne, i hvilket lärare vid våra allmänna skolor, lägre såväl
            som högre, äro ålagda att under- visa, utan att det finnes någon
            som helst målsman för forskningen just i det ämnet vid någon af
            våra högskolor. En lärare vid allmänt läroverk, nämligen lektor
            J. Bergman, säger också på tal om efterkommandet af nyss nämnda
            kungl. förordning följande: »Med skäl kan göras gällande den synpunkten,
            att den skyldighet, som blifvit skolornas och läroverkens lärare
            ålagd att undervisa ungdomen i alkoholfrågan, förutsätter, att
            dessa lärare själfva under sin utbildning erhålla tillfälle att
            af en första-hands- forskare och icke blott af en, som själf måste
            lita på andras auktoritet, få den för en tidsenlig undervisning
            nödiga insikten i saken». Vid behandlingen af denna fråga i riksdagen
            1903 yttrade professorn vid Karolinska mediko-kirurgiska institutet
            i Stockholm, doktor Curt Wallis, bland annat följande, som jag
            tager mig friheten anföra:
          </p>
          <pb facs="riksdagen-motions-pdf/data/1907/mot_1907__ak__3/mot_1907__ak__3-005.pdf"/>
          <p xml:id="i-HdnhsTPtyJb3jdURYVeH5Q">
            Motioner i Andra Kammaren, N:o 3. 5
          </p>
          <p xml:id="i-EmspA2ga3fmaMzy5hQzgcp">
            » Alkohologi är, såsom herrarne väl veta, den vetenskap, som
            har att behandla det oerhördt stora vetenskapliga materiel, hvilket
            i synnerhet under de sista femtio åren samlats angående alkoholens
            inverkan såväl på individen som på samhället i dess helhet. Det
            begynner på att blifva oerhördt stort, nästan oöfverskådligt,
            detta materiel, som samlats på en mängd olika områden, dock hufvudsakligen
            på det medicinska. Och det ligger ju också i sakens natur, att
            detta materiel växer oerhördt snabbt. Detta beror otvifvelaktigt
            i första rummet därpå, att detta forskningsområde är så intressant,
            att det därför lockar så mycket till forskning, men det beror
            tvifvelsutan framför allt därpå, att man särskildt uti utlandet
            kom- mit till den insikten, att alkoholens inverkan på samhället
            är stadd i en ganska hastig progression. Det visar sig nämligen
            af de statistiska siff- rorna, att ölkonsumtionen i nästan alla
            kulturländer stiger hastigare än hvad i afseende å befolkningsförökningen
            äger rum. Och då nu alla undersökningar visa, att alhoholkonsumtionen
            är en fara, så är det klart, att här föreligger en ständigt sig
            ökande fara, och den åsikt torde vara fullständigt gemensam för
            alla dessa forskare, att man här har att göra med en ytterst stor
            samhällsfara för kultursamhällena. Det är nu under sådana förhållanden
            gifvet -— då en vetenskap begynner på att utveckla sig mycket
            snabbt och mycket lifligt, att den får önskan att blifva själf-
            ständig. Så har det gått med en mängd vetenskaper. Det pågår en
            ständig utbrytning ur befintliga vetenskaper, och vi hafva under
            de sista 20 åren varit vittne till, huru den ena medicinska vetenskapen
            efter den andra utbrutits ur förutvarande vetenskaper. Alkohologien
            är en del af en annan långt större vetenskap, för hvilken finnes
            särskild målsman här i Sverige, nämligen hygienen. Hygienen är
            vetenskapen om huru man skall förebygga sjukdomar; alkohologien
            är framför allt en vetenskap om huru man skall förebygga en stor
            samhällsfara, uppkommen genom alkohol- förgiftning. Det är icke
            mer än bortåt 30 år sedan vi fingo en särskild lärostol för hygien
            här i landet. Nu begynner redan en del af denna vetenskap att
            begära en särskild för sig afsedd lärostol. Det är icke tvifvel
            om, att statsutskottet har liksom häpnat öfver dessa önskningar,
            och jag finner detta icke vara så särdeles anmärknings- värdt.
            Ty det egendomliga har inträffat, att dessa önskningar först fram-
            ställts här i landet. Jag vet nämligen icke, att det finnes något
            enda land, där förut någon lärostol finnes särskildt för alkohologi.
            Och vi äro här i Sverige vana vid att i alla dessa frågor gå i
            släptåg efter andra nationer. Jag vet icke, att en enda ny medicinisk
            lärostol i vårt land
          </p>
          <pb facs="riksdagen-motions-pdf/data/1907/mot_1907__ak__3/mot_1907__ak__3-006.pdf"/>
          <p xml:id="i-WShLpbfvPDnfHnEyX8aoox">
            6 Motioner i Andra Kammaren, N:o 3.
          </p>
          <p xml:id="i-F6XpWj9UKMzbFHpngE1kUp">
            inrättats, som icke alltid har kunnat för sitt inrättande åberopa
            exempel från utlandet. Så har alltid skett. Här är emellertid
            ett undantag. Hvad kan orsaken härtill vara? Jo, jag kan icke
            se mer än ett skäl, som kan förklara detta, och det är, att Sverige
            otvifvelaktigt i afseende å det prak- tiska ordnandet af alkoholsfrågan
            är ett föregångsland. På de stora in- ternationella kongresserna,
            som nu för tiden dryfta denna stora samhälls- fråga, framställes
            också Sverige alltid såsom ett föregångsland. TI själfva verket
            är det statistiskt påvisbart, att Sverige är ett bland de ytterst
            få länder, som i sina bemödanden att mota denna samhällsfara har
            varit en verklig föregångare. Att nationerna och utlänningarna
            i allmänhet med aktning och vördnad se upp till oss i denna fråga,
            det är naturligt- vis just till följd däraf, att vi hafva tagit
            initiativet i arbete vid den fram- gångsrika behandlingen af denna
            sambhällsfara. Det är just därför, som jag finner, att vi äfven
            på detta teoretiska område kunna önska att vara ett föregångsland.
            Jag kan heller icke annat än instämma med den före- gående talaren,
            att detta skulle vara till heder för Sverige, på samma gång som
            jag för min del anser, att det skulle vara af särdeles stor nytta.
            Ty det är icke tvifvel om, att om vi finge en sådan ny lärostol,
            som nu föreslagits, så skulle vi därigenom kunna åstadkomma någonting
            af det allra största värde, nämligen att den uppväxande medicinska
            generationen, de blifvande läkarne skulle få en verklig insikt
            i alkohologien. Det kunna de nu icke få af det enkla skälet, att
            vi icke kunna begära af de nuva- rande lärarne i medicinska ämnen,
            att de skola behärska ett så stort och vidlyftigt ämne som detta».
            Med anledning af att motion förra gången väcktes i riksdagen om
            upprättandet af en professur i alkohologi vid universitet gjordes
            af flere betydelsefulla och inflytelserika personer uttalanden,
            hvilka antingen stödde förslaget eller instämde i syftet med detsamma.
            Bland dem voro provin- sialläkaren Hj. Selldén i Hedemora, med.
            doktor P. Silfversköld i Göte- borg, provinsialläkaren Emil Mithander
            i Fällinge, med. doktor G. Sten- hoff, Sundsvall, hospitalsläkaren
            doktor Herman Sundborg, asylläkaren doktor Alfred Petrén och med.
            doktor Carl Hedbom, Uppsala, stadsläkaren doktor K. J. Tingvall,
            Västerås, järnvägsläkaren doktor G. Ribbing och med. doktor A.
            E. Lidström, Örebro samt med. och fil. doktor Henrik Berg, Stockholm.
            Professor J. A. Lundell i Uppsala afslöt en skrifvelse i ärendet
            med följande ord: »Mesta gagnet skulle förmodligen en vetenskapsidkare
            göra, om han
          </p>
          <pb facs="riksdagen-motions-pdf/data/1907/mot_1907__ak__3/mot_1907__ak__3-007.pdf"/>
          <p xml:id="i-6LJNRSBXoWeF2DJTLNEav7">
            Motioner i Andra Kammaren, N:o 3. 7
          </p>
          <p xml:id="i-KWn8ukNawe7BYyLbwdEzW5">
            fästades vid någon institution sådan som till exempel medicinalstyrelsen,
            vetenskapsakademien, statistiska byrån, något sjukhus eller en
            vårdanstalt och därjämte finge i uppdrag att på olika orter gifva
            kortare undervis- ningskurser i olika delar af ämnet. Skulle någon
            lärostol med ifrågavarande syfte inrättas vid ett uni- versitet
            (som ju alltid skall vara en läroanstalt), bör den ha vidsträcktare
            omfattning, låt oss säga blifva en lärostol i socialhygien eller
            dylikt.» Till detta vill jag foga följande ord af rektor magnificus
            vid vårt syd- svenska universitet, professor Seved Ribbing: »
            Alkohologi eller kunskapen om alkoholens inverkan på den mänsk-
            liga organismen och samhället är af en ganska mångsidig art. Den
            in- rymmer frågor om fysiologi, patologi och terapi, den inrymmer
            frågor af Juridisk, etisk och sociologisk natur. Något centrum
            måste dock sökas för detta studium, och det synes mig ligga inom
            det medicinska området. Professorn i ämnet borde sålunda äga fullständig
            läkareutbildning. Har en man erhållit en sådan och vinnlagt sig
            om studiet af alkoholfrågan, kan man likväl aldrig föreställa
            sig, att en sådan man skulle finna ett fullt tillfredsställande
            arbetsfält uti rent teoretiska föredrag öfver alkohol- frågan.
            Äfven om han emellanåt kunde göra fysiologiska djurexperiment
            i ämnet, kunde han icke blifva tillfredsställd af sitt arbetes
            uppgift. För att en sådan professor i alkohologi icke skall andligen
            förtvina, är det alldeles nödvändigt att förse honom med en klinik,
            och därtill synes mig en tillräckligt omfattande drinkareasyl
            eller vårdanstalt, helst offentlig, vara lämpligast. Med verksamheten
            där såsom kärna kan han kring den- samma gruppera studier i fysiologi,
            sociologi, statistik m. m. och blifva till stor nytta för sitt
            lands kultur». Alkoholfrågan är stor och mångsidig och den tarfvar
            grundliga veten- skapliga studier. Den griper djupt in i vårt
            nationella lif. Den har sin religiösa sida, den har sin moraliska
            sida, den har sin medicinska sida, den har sin statistiska sida
            och den har äfven sin historiska sida. Den ingår i en hel del
            förhållanden i samhällslifvet. Läkaren vid den af staten delvis
            understödda anstalten Eolshäll eller Stockholms alkoholisthem,
            och hvilken med stöd af statsmedel studerat frågan i utlandet,
            säger också: » Alkohologi är af vikt för prästen, för domaren,
            för läkaren, för lära- ren, för föräldrar, för barn, för individer,
            för samhället, för ännu ofödda släkten. Vetenskaplig behandling
            af alkoholfrågan är en oafvislig nöd- vändighet i våra dagar.»
          </p>
          <pb facs="riksdagen-motions-pdf/data/1907/mot_1907__ak__3/mot_1907__ak__3-008.pdf"/>
          <p xml:id="i-SWkY5eNFam2GR23Jc1ce3T">
            8 Motioner i Andra Kammaren, N:o 3.
          </p>
          <p xml:id="i-Bitr7XWjZNDnxg9SaWF952">
            Såsom man vid närmare eftersinnande finner, är alkoholspörsmålet
            mycket omfattande, och det behöfdes förvisso mer än en person
            som finge ägna sig åt dess mera ingående studium. Det borde härför
            finnas en lärostol vid hvartdera af våra två gamla universitet.
            Den ena kunde ju ägna sig åt alkoholfrågan från medicinsk och
            därmed sammanhängande synpunkter, och den andra åt alkoholfrågans
            historiska och statistiska sidor och därmed närstående spörsmål.
            Hvad angår den ekonomiska sidan af denna sak, synes den ej vara
            omöjlig att lösa. Om man ej vill anslå medel på den väg, som är
            vanlig, då det gäller lärostolar vid högskolorna, kan man ju anlita
            de medel, som komma att inflyta på grund af bestämmelsen i 8 25
            i kungl. förordningen af den 9 juni 1905, där det heter rörande
            de från bränn- vinshandteringen till statskontoret influtna medlen,
            att »ett belopp skall afsättas, motsvarande en hundradedel af
            samtliga afgifter och vinstmedel för riket, för att användas till
            främjandet af nykterhet och motverkande af dryckenskapens följder.»
            Såsom motiv för det beslut som Riksdagen fattade rörande dessa
            penningar säges följande i särskilda utskottets utlåtande: »I
            flera af de motioner, som nu förelegat till utskottets behandling,
            hafva förslag framställts, i syfte att någon del af brännvinsförsäljnings-
            medlen borde anslås till åtgärder afsedda att förekomma dryckenskap.
            Denna grundsats har utskottet funnit nu böra vinna beaktande,
            och till- styrker utskottet därför, att ett belopp, motsvarande
            en procent af samt- liga brännvinsförsäljningsmedlen för hela
            riket, skall af den till statskon- toret inlevererade behållningen
            af ifrågavarande medel årligen afsättas för att efter Kungl. Maj:ts
            förordnande användas till främjande af nykterhet och motarbetande
            af dryckenskapens följder. Genom afsättande af ett dylikt belopp
            skulle vinnas den fördel, att de anslag af tillfällig natur, som
            för närvarande för härmed likartade ändamål beviljas af vare sig
            Riksdagen eller Kungl. Maj:t, bortfölle. Ut- skottet har genom
            formuleringen af &amp; 25 i korthet antydt de ändamål, för hvilka
            ifrågavarande medel enligt utskottets förmenande böra använ- das.
            Af dessa medel borde kunna utgå anslag till anordnande af före-
            läsningar i nykterhetsfrågor, till föreningar med nykterhetsundervisning
            till ändamål, till undervisning af lärare och lärarinnor i och
            för ett till- fredsställande ordnande af den dem ålagda undervisningen
            om rusdryc- kerna och deras verkningar m. fl. främjande ändamål.
            Motarbetandet af dryckenskapens följder torde åter kunna ske genom
            anslag för upprättande
          </p>
          <pb facs="riksdagen-motions-pdf/data/1907/mot_1907__ak__3/mot_1907__ak__3-009.pdf"/>
          <p xml:id="i-LzF5LzrSyTc1EjQRJK66TX">
            Motioner i Andra Kammaren, N:o 3. 9
          </p>
          <p xml:id="i-Pgt3KNRkdTCr8ceu8uKYU1">
            af stats- eller kommunasyler för alkoholister samt i form af
            understöd åt privata alkoholistasyler m. m.» Under debatten i
            Riksdagen beräknades de medel, hvarom nu är fråga, komma att belöpa
            sig till omkring 120,000 kronor per ar, och synes den anvisning,
            som gilves i de ofvan citerade orden ur utskoltsbetän- kandet
            angående medlens användning, ej stå i strid med den framställ-
            ning, som af mig göres i denna motion. Angående möjligheten af
            att erhålla en lämplig man att intaga den föreslagna lärostolen,
            tillkommer naturligtvis ej mig att säga något; jag tror emellertid,
            att sådan finnes. Och att sakkunnige vid vederbörande högskolor
            draga försorg om att den »rätte mannen kommer på den rätta platsen»,
            i fall Riksdagen beslutar bevilja det begärda anslaget, därom
            kan man vara förvissad. På grund af hvad jag nu anfört, vågar
            jag föreslå,
          </p>
          <p xml:id="i-CkfXvfHzQ8F7Krrr6p8p8X">
            att Riksdagen måtte på ordinarie stat bevilja till upprättande
            af en ordinarie professur i alkohologi vid universitetet i Uppsala
            6,000 kronor, däraf 4,000 kro- nor såsom lön och 2,000 kronor
            såsom tjänstgörings- penningar, med rätt för blifvande innehafvare
            af denna professur till ålderstillägg och pension i enlighet med
            hvad därom för de ordinarie professorerna vid uni- versiteten,
            med vissa särskilda undantag, är stadgadt.
          </p>
          <p xml:id="i-6HCTokbp21SmHnYVE9KNRm" type="date">
            Stockholm den 17 januari 1907. J. Byström.
          </p>
          <p xml:id="i-6mTJmz3X6F2Xs6asBj4U36">
            I motionens syfte instämma: S. H. Kvarnzelius. Johan Ericsson.
            J. Hellgren. Oskar Berg. J. Bernh. HEriksson.
          </p>
          <p xml:id="i-7CsPVwxaQjDJXSy78Avari">
            Bih. till Riksd. Prot. 1907. 1 Saml. 2 Afd. 2 Band. 2 Häöft.
            2
          </p>
        </div>
      </div>
    </body>
  </text>
</TEI>
