<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--fk--00155">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__fk__155/mot_1935__fk__155-001.pdf"/>
      <fw xml:id="i-FZDUDg27L3SpHvZRU8b3zv">
        Motioner i Första kammaren, Nr 155. I
      </fw>
      <div xml:id="i-AvgAAkvGrSQLnAhiXdQxz6" type="motHeader">
        <div xml:id="i-N8m8FRgNwgzaZt8Ez7mWqB" type="motTitle"/>
        <div xml:id="i-YKHa6ScqD8udCnFm8bfjeg" type="motSubmissionInfo"/>
      </div>
      <div xml:id="i-LxKePeBvZK4kaZwvVSe1f2" type="motBody">
        <div xml:id="i-EEwUSHory8a8RY9CikULeJ">
          <p xml:id="i-KwsiuY9SWyDkYcSH18XmKD">
            Nr 153.
          </p>
          <p xml:id="i-8KjkDhcxUFYHY15K81r3AG" type="titleString">
            Av herr Ström, Fredrik, m. fl., om ändrad organisation av taxe-
            ringsväsendet.
          </p>
          <p xml:id="i-3oZxSPkQPyTMCXoc4uhGJG">
            Vid skilda tillfällen och från olika håll hava vittnesbörd givits,
            att nu- varande sammansättning av och arbetsformer inom taxeringsväsendets
            båda lägre instanser äro otillfredsställande. Detta har i tidningspressen,
            oberoende av dess partifärg, tagit sig uttryck, vilka icke kunna
            avvisas med förklaringen, att de härröra ur medborgarnas ovilja
            till skattebe- talning. Samma missförhållande har åstadkommit
            de massbesvär, som orsaka kammarrättens arbetsbalans och :den
            därav följande orimliga lång- samheten i besvärsmålens avgörande,
            vilken medför, att en tioårig pro- cesstid ej är ovanlig. — Det
            är icke svårt att upptäcka de grundfel, som föranlett missnöjét.
            Allmänt erkända rättsgrundsatser äro för det första, att en person
            i partsställning icke »må vara domare i egen sak» eller äga inflytande
            på avgörandet av den sak, han företräder; för det andra, att i
            en instansord- ning de olika myndigheterna skola vara helt och
            fullt oberoende av var- andra, så att den, som »i annan rätt i
            samma sak domare varit», icke må deltaga i den förnyade prövningen
            i högre instans av denna sak; och för det tredje, att bevisskyldigheten
            i varje förfarande, där rättssäkerheten skall kunna upprätthållas
            och godtycket utestängas, måste åligga den, som handhaver åklagarfunktionen,
            så att, »där åklagaren intet kan bevisa, där är svaranden fri,
            ty åklagaren bör hava med sitt klagomål skäl och bevis». Samtliga
            dessa principer åsidosättas inom taxeringsväsendet i dess nu-
            varande gestaltning och arbetsformer.
          </p>
          <p xml:id="i-69iXqBnENnFTWUTo3tTZjs">
            Äklagar- och domarfunktionernas sammanblandning.
          </p>
          <p xml:id="i-JZzwVqxgZ12idqM7jsfDjK">
            Vad först angår organisationen kunna åtskilliga anmärkningar
            fram- ställas; exemplen hava hämtats från taxeringsväsendet i
            Stockholm, där missförhållandena framträda grällast, men de äga
            i större eller mindre omfattning motsvarigheter i taxeringsorganisationen
            i länen. Taxeringsväsendet i huvudstaden ledes av chefen för uppbördsverket,
            vilken företräder kronans fiskaliska — liksom även stadens enahanda
            — intressen och sålunda tjänstgör såsom högsta representant för
            åklagar- funktionen. Underordnade honom äro kronoombuden i taxeringsnämnder-
            na, i det därtill förordnas till uppbördsverket hörande taxeringskommis-
            sarierna och taxeringsassistenterna. Kronoombuden fylla i taxerings-
            nämnderna åklagarfunktionen. Då uppbördschefen är föredragande
            i prövningsnämnden, äger åklagarmyndigheten direkt inflytande
            på avgö-
          </p>
          <p xml:id="i-PNQv2FRZcNvSjg84NvdbwL">
            Bihang till riksdagens protokoll 1935. 3 saml. Nr 155-—162. 1
          </p>
          <pb facs="riksdagen-motions-pdf/data/1935/mot_1935__fk__155/mot_1935__fk__155-002.pdf"/>
          <fw xml:id="i-B8YseydmVzZCWnmeDAQT7d">
            2 Motioner i Första kammaren, Nr 155.
          </fw>
          <p xml:id="i-6zjJspNL2BYBCBxxJJTvRG">
            randet i denna instans. I taxeringsnämnden är misshållandet än
            gvå- rare; kronoombuden äga här formligen deltaga i besluten över
            de an- märkningar de framställt mot medborgarna. Det är icke nog
            härmed. Uppbördsverket tillsätter även ordförande i taxeringsnämnderna.
            Dessa åtnjuta ett icke föraktligt arvode, enligt upp- gift 1,700
            å 2,100 kronor för en tre å fyra månaders bisyssla. Då de icke
            ens äro förordnade tillsvidare, utan tillsättas årligen, äro de
            alltså för denna inkomst helt beroende av att de åtnjuta uppbördsverkets
            förtroen- de. I följd härav blir deras ställning i taxeringsnämnden
            i realiteten en den fiskala myndighetens ytterligare representant.
            Medan de fiska- liska intressena sålunda äro dubbelrepresenterade,
            saknar den enskilde medborgaren möjlighet att inför nämnden ens
            bemöta de anmärkningar mot hans deklarationer, som från fiskaliskt
            håll framställas. Då kronoombudet och ordföranden äro avlönade
            arbetskrafter, medan de av medborgarna valda erhålla på sin höjd
            ett blygsamt dagtraktamente för sammanträdesdag, måste följden
            bliva, att de fiskaliska intressenas representanter faktiskt helt
            dominera taxeringsväsendet i första instans. Ett likartat missförhållande
            föreligger med avseende å prövningsnämn- den. Dess ledamöter tillsättas
            helt och hållet av uppbördsverket-åklagar- myndigheten. Även här
            sker tillsättningen årligen. I väsenlig ut- sträckning sitta där
            taxeringsnämndsordförande, vilka, såsom sagt, äro för sin inkomst
            beroende av uppbördsverkets orubbade förtroende. Pröv- ningsnämnden
            dominerar sålunda i till och med avsevärt högre grad än taxeringnämnderna
            av de fiskaliska intressenas representanter. Lika litet som i
            taxeringsnämnden äger i prövningsnämnden den enskilde medborga-
            ren möjlighet att ens bemöta åklagarmyndighetens påstående mot
            honom. För varje av de skattebyråkratiska intressena oförvillat
            omdöme måste det stå klart, att, även om taxeringsnämnden och
            prövningsnämnden icke fattade såsom sin uppgift att bevaka de
            fiskaliska intressena, det icke vore möjligt att sålunda sammansatta
            myndigheter skulle kunna av med- borgarna uppfattas såsom opartiska
            instanser. Reformbehovet kan där- för icke rimligen bestridas.
            Utan att ingå på frågan, hur denna reform bör gestaltas, en sak,
            som tarvar noggrann utredning och omsorgsfullt övervägande, kan
            man likväl icke undgå att inse, vilka välgörande verk- ningar
            det skulle hava för det allmänna förtroendet till taxeringsväsendet,
            om de fiskaliska intressenas representanter och beskattningsnämnderna
            vore fristående i förhållande till varandra, så att de förra granskade
            de- klarationerna och framställde eventuella anmärkningar, vilka
            fingo be- mötas av medborgaren, varefter nämnderna avgjorde ärendena.
          </p>
          <p xml:id="i-NiV9FpJxSDNwAHPBz3PbYR">
            Instansernas sammanblandning.
          </p>
          <p xml:id="i-T5MkGnV6u97ekjaXYUgUtk">
            Enligt taxeringsförordningen $ 9 mom. 1 skall minst halva antalet
            ledamöter i prövningsnämnd utses bland dem, vilka taxeringsnämnderna
            inom sig föreslå. I följd härav komma att i prövningsnämnderna
            i vä- sentlig omfattning ingå personer, vilka i underinstansen,
            taxeringsnämn-
          </p>
          <pb facs="riksdagen-motions-pdf/data/1935/mot_1935__fk__155/mot_1935__fk__155-003.pdf"/>
          <fw xml:id="i-FjdvCCvvmoeuyscoC5rHYL">
            Motioner i Första kammaren, Nr 155. 3
          </fw>
          <p xml:id="i-QHY887HAGFBzWsx7uhM9i6">
            derna, kunna ha avgjort just de ärenden, som bliva föremål för
            pröv- ningsnämndens bedömande. Därvid lär icke ens den yttre formen
            iakt- tagas, så att den av angiven grund jävige prövningsnämndsledamoten
            avträder, ja i Stockholm tillämpas tvärtom den praxis, att just
            denne jä- vige ledamot är tillförsäkrad särskilt inflytande å
            de ärenden, som han tidigare i taxeringsnämnden handlagt. Huru
            skall det med dylika för- hållanden ens vara tänkbart att hos
            medborgarna upprätthålla det psykologiska intryck av överinstansens
            objektivitet, på vilket varje be- svärsinstitut, som skall förtjäna
            namnet rättsligt, dock måste bygga? I Stockholm och i någon mån
            i Stockholms län föreligger ett ytter- ligare speciellt missförhållande.
            Det har nämligen inrotat sig den praxis, att ett flertal ledamöter
            och assessorer i kammarrätten, besvärsförfaran- dets tredje instans,
            erhållit förordnande att, samtidigt med sin tjänstgö- ring såsom
            domare i kammarrätten, fungera såsom ordförande — och så- lunda
            såsom åklagarmyndighetens förtroendemän — i taxeringsnämnd. En
            dylik sammanblandning av instanserna måste ovillkorligen vara
            för- kastlig. Enligt i fjol lämnade uppgifter skulle av besvären
            till kammar- rätten över beslut av Stockholms stads prövningsnämnd
            ej mindre än 10 å 12 procent utgjorts av sådana, som handlagts
            av taxeringsnämndsord- förande, vilka tillika tillhörde kammarrätten.
            Ehuru uppenbarligen den procentuella omfattningen av ett mot allmänna
            rättsgrundsatser stridan- de förfarande icke kan vara av utslagsgivande
            betydelse, då redan blotta skenet av orättvisa bör undvikas i
            fråga om en var medborgare, måste dock ett så allmänt förekommande
            förhållande äventyra medborgarnas tilltro till överinstansens
            objektivitet. I någon mån har samma missförhållande förelegat
            även i högsta in- stans, i det föredragande i skattemål ansetts
            kunna givas och emottaga bisysslan såsom taxeringsnämndsordförande.
            Väl kan det vara av betydelse för den dömande verksamheten inom
            taxe- ringsväsendet, att överinstanserna äga personlig kännedom
            om det. prak- tiska taxeringsarbetet. Men detta önskemål kan icke
            få tillgodoses på ett sätt, som är uppenbart stridande mot erkända
            organisationsprinciper. Utbildningen av kammarrättens befattningshavare
            bör kunna vinnas på andra vägar.
          </p>
          <p xml:id="i-JZwuczQH4gNp28oMxdwhU9">
            Självdeklarationerna och bevisbördan.
          </p>
          <p xml:id="i-NHr9LieeeQJ5jkczZmSBBf">
            Före självdeklarationssystemets tillkomst gällde, att medborgarna
            hade att själva sinsemellan fördela skatten. Medborgarna utsågo
            därför taxe- ringsmän, vilka efter uppskattning verkställde fördelningen.
            Denna or- ganisationsform har numera övergivits. Dels har, som
            förut berörts, det medborgerliga elementet i taxeringsnämnderna
            trängts undan av det skattebyråkratiska och i prövningsnämnderna
            praktiskt taget försvun- nit. Dels har självdeklarationssystemet
            införts, varigenom den enskilde medborgaren ålagts att lämna sannfärdiga
            uppgifter om sin inkomst och förmögenhet. Såsom redan framhölls
            av 1876 års förberedande skatte-
          </p>
          <pb facs="riksdagen-motions-pdf/data/1935/mot_1935__fk__155/mot_1935__fk__155-004.pdf"/>
          <fw xml:id="i-C6F7mwh2NbmoRWXeaFatQ7">
            4 Motioner i Första kammaren, Nr 155.
          </fw>
          <p xml:id="i-LgGZnyPdhqQf2zfHM8kWQt">
            Jämkningskommitté, vilken först upptog frågan om införande av
            självde- klarationssystemet, utesluter det senare systemet fortsatt
            användning av uppskattningssystemet, Beskattningsnämnderna skulle
            eljest, anförde kommittén, lätt bliva utsatta för äventyret att
            besluta förhöjning i sådana fall, där uppgifterna verkligen vore
            sanningsenliga, och sådant skulle kränka den allmänna rättskänslan
            och föranleda den skattskyldige att en annan gång lämna sanningslös
            uppgift. Även är att erinra, att ett uppskattningssystem, som
            väl kan vara naturligt, när det användes av medborgarna själva,
            får en helt annan karaktär, om dess användande an- förtros en
            skattebyråkrati, som finner sin uppgift vara att tillgodose de
            fiskaliska intressena. Uppenbart lärer vara, att första villkoret
            för att självdeklarationssyste- met skall kunna hållas i helgd
            av medborgarna är, att det hålles i helgd av myndigheterna själva.
            Detta innebär ej allenast, att där självdekla- ration behörigen
            avgivits, någon fri uppskattning ej får förekomma, utan även att
            medborgarens på heder och samvete lämnade uppgifter skola respekteras,
            till dess de visats vara oriktiga, eller eljest uppenbarligen
            framgår, att så är förhållandet. En annan regel är ödeläggande
            för hela självdeklarationssystemet. Den medborgare, som fått en
            sannfärdig upp- gift underkänd, måste med skäl känna sig upprörd;
            blir denna känsla vanlig hos medborgarna, förlorar systemet sin
            kraft, deklarationerna bliva otillförlitliga, taxeringsbesluten
            godtyckliga och för den allmänna skatte- moralen ödesdigra verkningar
            och återverkningar uppkomma i accelere- rande tempo, tills självdeklarationssystemet
            blivit en kräftskada på lag-' lydnaden i samhället. Det vill synas,
            som om även detta missförhållande ytterst berodde på den sammanblandning
            av åklagar- och dömande funktioner, som karak- teriserar den nuvarande
            taxeringsorganisationen. En åklagare, som do- minerar den dömande
            myndigheten, måste enligt sakens natur vara be- nägen att tillmäta
            sitt ja vitsord framför »svarandens nej». En ändrad ordning i
            nyssnämnda hänseende skulle därför sannolikt automatiskt med-
            föra ett bättre iakttagande av objektivitetens och rättssäkerhetens
            prin- ciper än med nuvarande organisation är möjligt. Under åberopande
            av vad här anförts få vi hemställa,
          </p>
          <p xml:id="i-AjfQnwBVCThdciFvJaxi3w">
            att riksdagen måtte hos Kungl. Maj:t hemställa, att Kungl. Maj:t
            täcktes vilja låta verkställa utredning och för riksdagen framlägga
            förslag till en ändrad organisation av taxeringsväsendet i de
            hänseenden ovan angivits.
          </p>
          <p xml:id="i-AtM5rggS2Rd5FD8TU1EA2M" type="date">
            Stockholm den 23 januari 1935.
          </p>
          <div xml:id="i-4gHfQgzZLj1yLYEmpboGdr" type="signatureBlock">
            <list xml:id="i-2fPyE8FsEKLF4mDgaMFcUV">
              <item xml:id="i-4m7mrtj7XiPxPN4UnYsX5c" who="i-7yzcmgHgwvdw4zkJiWVkhj" type="signature">
                Fredrik Ström
              </item>
              <item xml:id="i-T93PPReXWvnForRNX853ow" who="i-JSniSV7GLnNo4eioo6Paqg" type="signature">
                Eliel Löfgren
              </item>
              <item xml:id="i-Q41DuVV3DBHfgkWi3EccHT" who="i-4vrD7uUKECQ2mAmTWMcfVR" type="signature">
                C. Reuterskiöld
              </item>
            </list>
          </div>
        </div>
      </div>
    </body>
  </text>
</TEI>
