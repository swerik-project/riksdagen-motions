<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01017">
  <teiHeader>
    <fileDesc>
      <titleStmt>
        <title>om åtgärder för att motverka den s. k. politiska fattigdomen.</title>
        <author>av herr Olsson i Kil</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att motverka den s. k. politiska fattigdomen.</title>
          <idno type="rdwebb">FV021017</idno>
          <rs type="number">1017</rs>
          <ref type="dokument_url_text">http://data.riksdagen.se/dokument/FV021017/text</ref>
          <ref type="dokument_url_html">http://data.riksdagen.se/dokument/FV021017</ref>
          <ref type="dokumentstatus_url_xml">http://data.riksdagen.se/dokumentstatus/FV021017</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XGgCQfA3Kci4uNfiMH5wvj</idno>
            <name>BILLY OLSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CTceTSBh3wBCoFQFByZURJ" type="signed"/>
        <correspContext corresp="i-CTceTSBh3wBCoFQFByZURJ">
          <note type="signatory" corresp="i-XGgCQfA3Kci4uNfiMH5wvj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1017/mot_1972__1017-001.pdf"/>
      <fw xml:id="i-5t9XKdyHTipXVGvtmHEeoN">
        Mot. 1972:1017 1
      </fw>
      <div xml:id="i-9hmA3BHhz9qrZpkPqpnPrm" type="motHeader">
        <div xml:id="i-ApXTQrCMkitkowj1fWpTAW" type="motTitle"/>
        <div xml:id="i-2Xdxxt9qJfhtHb64r5Tkit" type="motSubmissionInfo"/>
      </div>
      <div xml:id="i-RfzjkD9Fs5RhFxt1reMrLx" type="motBody">
        <div xml:id="i-3RCjfgUMr6hp15wPDSsU66">
          <p xml:id="i-GKCE7vvzDQRuZi6foaVX4g">
            Nr 1017
          </p>
          <p xml:id="i-CwCzemJRBjya2N7KGuPDQQ">
            av herr Olsson i Kil om åtgärder för att motverka den s. k. politiska
            fattigdomen.
          </p>
          <p xml:id="i-PrjQuCFVc4wYhysU2kDfnG">
            Dagens komplicerade svenska samhälle bygger i hög grad på att
            den enskilde medborgaren känner till lagar, förordningar och bestämmelser
            samt har faktisk möjlighet att hävda sina rättigheter i olika
            avseenden. Låginkomstutredningens undersökningar visar att verkligheten
            ser annor- lunda ut. Många människor i dagens Sverige är vad som
            med ett nytt begrepp kan betecknas som ”politiskt fattiga”. Den
            politiska fattigdomen kan sägas ha tre element: 1. Man känner
            inte till lagarna; vet inte vilka rättigheter man har. 2. Även
            om man känner till sina rättigheter vågar man inte utnyttja dem.
            Självtilliten är svag. Att åstadkomma en skrivelse till en myndighet
            blir ett oöverstigligt hinder. 3. Man saknar kontakter med människor
            som vet hur man tar till vara sina rättigheter och framför sina
            synpunkter. Den politiska fattigdomen hänger nära samman med materiell
            fattig- dom. Höginkomsttagarna är inte politiskt fattiga i något
            av de tre här angivna avseendena. Bland de extremt lågavlönade
            är det däremot nästan en tredjedel som uppger sig inte kunna författa
            en skrivelse och överklaga en myndighets beslut och inte heller
            känner till någon som skulle kunna hjälpa till med detta. Dessa
            människor har mycket svårt att t. ex. ta till vara sina rättigheter
            enligt kollektivavtal och hyreslagstiftning. Den politiska fattigdomen
            är allvarlig också därför att människor måste ha anspråk, bl.
            a. om vi skall klara låginkomstproblemet. Svårighe- ten att nå
            de mest behövande med vuxenutbildningen belyser detta, liksom
            det förhållandet att hemmakvinnorna är bland de politiskt allra
            mest fattiga. En utbredd politisk fattigdom är vidare motsatsen
            till den aktiva demokrati, där de förtroendevalda står i ständig
            och nära kontakt med alla medborgare och medborgarna för fram
            sina synpunkter till besluts- fattarna. Det är givetvis svårt
            att med enkla åtgärder bryta den politiska fattigdomen. Den är
            i stor utsträckning en del i en allmänt besvärlig social situation
            för många människor i Välfärdssverige. Det nära sambandet mellan
            politisk fattigdom och låg utbildning, låg inkomst, social isolering
            etc. ställer krav på insatser i jämlikhetsskapande syfte på en
            rad samhällsområden. Uppsökande verksamhet i vuxenutbildningen,
            utbygg- nad av barndaghem, så att kvinnan får ökad valfrihet,
            insatser för att ge invandrarna bättre anpassningsmöjligheter
            och möjligheter att tidigare delta i landets politiska liv utgör
            exempel på samhällsåtgärder som på längre sikt motverkar den politiska
            fattigdomen. De förslag till reformer
          </p>
          <pb facs="riksdagen-motions-pdf/data/1972/mot_1972__1017/mot_1972__1017-002.pdf"/>
          <fw xml:id="i-XBwnJWmAXsAvmUcR8z5BKq">
            Mot. 1972:1017 12
          </fw>
          <p xml:id="i-83PM6Nnk6ppafvjDFtV9wv">
            för bl.a. kommunal närdemokrati som folkpartiet fört fram verkar
            givetvis i samma riktning. Men också på kortare sikt bör det vara
            möjligt att vidta åtgärder, som ökar de faktiska möjligheterna
            för alla medborgare att göra sig gällande i samhället, få sina
            synpunkter framförda och sina rättigheter tillvaratagna. Jag vill
            här peka på några sådana tänkbara åtgärder.
          </p>
          <p xml:id="i-DNqYTrsq2KyrKcYurbUvDK">
            Tidningar
          </p>
          <p xml:id="i-4TghNoH7YzFwqedmS8ag1v">
            Medborgarnas möjligheter att föra fram sina synpunkter på främst
            insändarplats måste bevaras och helst vidgas. Här kommer givetvis
            presstödet som helhet in. En mångsidig och självständig press
            torde vara den bästa garantin för att de enskilda människorna
            får en chans att komma till tals. Insändaravdelningarnas ställning
            borde dock kunna stärkas och särskilda insändartidningar därutöver
            eventuellt skapas. I skolundervisningen bör man som en väsentlig
            del ta upp hur den vanlige medborgaren kan använda en tidning
            för att föra fram sin åsikt och redovisa sina erfarenheter av
            samhällets sätt att fungera.
          </p>
          <p xml:id="i-UBpHVL5zYtgarJJwhdmjUc">
            Organisationer
          </p>
          <p xml:id="i-BGJHmNjNRsmxfX2oQX4mJu">
            På det kommunala planet kan man se till att olika organisationer
            får gratis möteslokaler, möjligheter till gratis anslag och annan
            form av information etc. Samhället bör över huvud taget göra det
            så lätt som möjligt för organisationerna att nå människor. Stödet
            till organisationer, som drivs av och bland människor i en besvärlig
            social situation, t. ex. KRUM och Länkrörelsen, kan ha en särskilt
            viktig uppgift att fylla när det gäller att samla människor, som
            kanske inte är vana vid organisations- arbete, till gemensamt
            agerande. Sverige är ett organisationernas samhäl- le. Träning
            i organisationsarbete kan spela en väsentlig roll för att vänja
            människor vid att påverka beslutsfattarna och hävda sina rättigheter.
          </p>
          <p xml:id="i-P73CSoVLnYTKFKDuUF821Y">
            ”Allmänhetens ombudsman”
          </p>
          <p xml:id="i-UrngUALTBMJD6vQ2ZjAv27">
            I de sociala centra som är under utbyggnad i kommunerna och som
            i flertalet kommuner sannolikt kommer att bli en realitet under
            1970-talet borde finnas åtminstone en person som på heltid kunde
            ägna sig åt människor som behöver söka rättelse i olika angelägenheter
            av typ enklare skatteproblem (dock ej deklarationer), hyresmål,
            frågor i samband med låneansökningar etc., dvs. över huvud taget
            alla vardagliga problem som måste lösas genom kontakter med myndigheter.
            Det finns många sådana ärenden, för vilka man varken ekonomiskt
            eller praktiskt kan anlita advokat. Ofta finns det för dessa ärenden
            heller ingen ordinarie tjänsteman, som är lämplig och villig att
            hjälpa till och som den som behöver hjälp dessutom snabbt och
            enkelt kan nå. Personen i fråga, t.ex, benämnd ”Allmänhetens ombudsman”,
            skulle kunna bli litet av den gamla tidens sakförare på landsbygden.
            Lämplig utbildning för denne
          </p>
          <pb facs="riksdagen-motions-pdf/data/1972/mot_1972__1017/mot_1972__1017-003.pdf"/>
          <fw xml:id="i-FJfcRXckvTKkP5tBqaLPS8">
            Mot. 1972:1017 13
          </fw>
          <p xml:id="i-Gw7P1e8uv9ADEfRAQFhBat">
            tjänsteman skulle kunna vara socionomutbildning på administrativa
            linjen. Tjänsten som allmänhetens ombudsman skulle saluföras intensivt
            via dagspress, kommunala informationsorgan, anslagstavlor etc.
            Samtliga hushåll borde kontinuerligt upplysas om att det finns
            dylika tjänster. Inom vårdsamhället har från folkpartihåll under
            flera år framförts förslag om regionala vårdombudsmän, vilka skulle
            fylla en liknande funktion.
          </p>
          <p xml:id="i-9eM7oKx7LdwKu8zTVQg3f1">
            Storremiss
          </p>
          <p xml:id="i-HcE79YswPBCT154sQ6sndM">
            På landets olika vårdinrättningar finns tiotusentals människor
            som tillhör de verkligt politiskt fattiga. I och med att jag träder
            över tröskeln till en vårdinstitution, t. ex. fängelse eller nykterhetsanstalt,
            förlorar jag i stor utsträckning rätten att bestämma över min
            närmaste tillvaro. Nu pågår inom socialutredningen ett stort utredningsarbete
            om den framtida vårdpolitiken. Bland annat socialutredningens
            förslag angående målsätt- ningen för samhällets sociala insatser
            borde kunna redovisas i en populärversion och ligga till grund
            för ett jätterådslag på landets samtliga vårdinstitutioner. Med
            enkel och lättförståelig text, bra illustrationer samt lämpliga
            frågeställningar skulle man säkert kunna få i gång diskussioner
            på många vårdanstalter. Handledare skulle med bildningsför- bundens
            hjälp och med särskilda anslag kunna snabbutbildas och arvoderas
            för att leda korta studiecirklar med de intagna. Synpunkter och
            svar skulle redovisas skriftligen till socialdepartementet. De
            politiska partierna kunde med fördel kopplas in på socialpolitiken
            i vid mening och redovisa sin syn på de vårdinrättningar som vill
            ha besök. Denna modell skulle, om den blev någorlunda framgångsrik,
            också kunna tillämpas i samband med andra reformer på andra områden.
            Det var — inte minst i fråga om problemet med den politiska fattigdomen
            — olyckligt att regeringen stoppade låginkomstutredningens fortsatta
            arbete. Den hade annars fått tillfälle att inte bara beskriva
            verkligheten utan också söka ange några konstruktiva vägar att
            minska denna sorts ”fattigdom”. Nu är risken överhängande för
            att detta speciella problem försvinner i de överväganden angående
            lämpliga kortsiktiga förslag för att lösa låginkomstproblemet
            som en särskild grupp inom kanslihuset är sysselsatt med. Jag
            anser därför att riksdagen bör begära åtgärder och förslag från
            regeringens sida, ägnade att bl. a. genom konkreta, snabba åtgärder
            av i denna motion angivet slag motverka den politiska fattigdomen
            och ge fler medborgare faktisk möjlighet att ta till vara sina
            rättigheter.
          </p>
          <pb facs="riksdagen-motions-pdf/data/1972/mot_1972__1017/mot_1972__1017-004.pdf"/>
          <fw xml:id="i-27RtsMBaV48oGriBEeukyg">
            Mot. 1972:1017 14
          </fw>
          <p xml:id="i-wbbZKqCabQgn7VY9eQ6Un">
            Hemställan Under hänvisning till vad som anförts hemställer jag
            att riksdagen hos Kungl. Maj:t begär åtgärder och förslag till
            riksdagen av i motionen angivet slag, ägnade att motverka den
            s. k. politiska fattigdomen.
          </p>
          <p xml:id="i-4FGqNyKnWGRHACcqVbGXTG" type="date">
            Stockholm den 26 januari 1972
          </p>
          <p xml:id="i-KB39NuX3PKRRgPX9mwiZKX" type="signatureBlock">
            BILLY OLSSON (fp) i Kil
          </p>
        </div>
      </div>
    </body>
  </text>
</TEI>
