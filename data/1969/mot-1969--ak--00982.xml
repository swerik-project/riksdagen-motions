<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__982/mot_1969__ak__982-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 982—990 Motion i Andra kammaren, nr 982 år 1969 1
          </p>
          <p>
            Nr 982
          </p>
          <p>
            Av herr Thylén m. fl., angående renhållningen på rastplatser
            vid vägarna.
          </p>
          <p>
            (Lika lydande med motion nr 828 i Första kammaren)
          </p>
          <p>
            När efterkrigstiden kom med högkonjunktur och så småningom för-
            kortad arbetsvecka fick landet även en ständigt accelererande
            bilburen tu- ristström utmed landets huvudstråk. Områden för fritidsbebyggelse
            växte upp. Resorna blev långa och färdkost alltmer vanligt. Som
            en serviceåtgärd började dåvarande vägförvaltningar i resp. län
            anlägga s. k. rastplatser. Tyvärr har det goda initiativ som vägförvaltningarna
            tagit inte givit det motsvarande goda resultat som var förväntat.
            Trafikanterna har nämligen inte givit det förmodade gensvaret.
            Rastplatserna har blivit legaliserade sopuppsamlingsstationer
            i miniatyr. De har i flertalet fall utnyttjats och missbrukats
            av fritidsområdenas invånare men även av andra mindre nog- räknade,
            vilka avsiktligt tömt hela billaster med avfall intill sopkärlet
            eller i dess närhet. Enligt vårt förmenande är det emellertid
            inte enbart trafikanternas fel att rastplatserna, som är utrustade
            med sopkärl, är fyllda av sopor. Det har konstaterats att sopkärlen
            på många platser runt om i landet inte blivit tömda tillräckligt
            ofta. Huruvida detta beror på bristande resurser eller dålig planering
            är inte känt. Fullt klart står dock att en upprustning av landets
            rastplatser och deras skötsel är angelägen. Naturvårdsverket torde
            kunna initiera denna upprustningsverksamhet. Det må emellertid
            i detta sammanhang poängteras att man från verkets sida visat
            denna fråga stor uppmärksamhet, dock utan tillräckligt godtag-
            bart resultat. En bred upplysningskampanj bör igångsättas i syfte
            att få trafikanter och andra att sluta smutsa ner i naturen och
            på rastplatser och i stället få dem att använda soppåsar och andra
            kärl för avfallet. Sam- tidigt bör naturvårdsverket till berörda
            myndigheter rekommendera att sopkärlen tömmes regelbundet och
            med tätare intervaller än för när- varande. Miljöfrågorna är betydelsefulla
            i våra dagar. Det är av vikt att åtgärder verkligen vidtages för
            att råda bot på den miljöförstörelse som alltsedan slutet av fyrtiotalet
            men speciellt under innevarande decennium blivit allt- mer uppenbar.
            Då turismen — i detta fall rastande bilister — numera är
          </p>
          <p>
            Bihang till riksdagens protokoll 1969. 4 saml. Nr 982—990
          </p>
          <pb facs="riksdagen-motions-pdf/data/1969/mot_1969__ak__982/mot_1969__ak__982-002.pdf"/>
          <p>
            2 Motion i Andra kammaren, nr 982 år 1969
          </p>
          <p>
            en internationell företeelse med hänsyn till befintliga och blivande
            för- bindelser med kontinenten och även till vissa delar är avhängig
            vår nationalinkomst är det befogat att skattemedel — såväl statliga
            som kom- munala — investeras för att skapa en god naturmiljö.
            Med stöd av vad ovan anförts hemställes, att riksdagen i skrivelse
            till Kungl. Maj:t måtte anhålla att Kungl. Maj:t uppdrager åt
            naturvårdsverket dels att igångsätta en omfattande informations-
            och uppfostrings- kampanj om ett riktigt användande av rastplatsernas
            sop- kärl, dels till berörda myndigheter rekommendera en re- gelbunden
            tömning av sopkärlen med tätare intervaller än för närvarande.
            Stockholm den 28 januari 1969
          </p>
          <p>
            Bengt-Olof Thylén (m) Ove Nordstrandh (m) Per Petersson (m) i
            Gäddvik
          </p>
          <p>
            Erik Hovhammar (m) Gunnar Oskarson (m) Arvid Enarsson (m)
          </p>
        </div>
      </div>
    </body>
  </text>
</TEI>
