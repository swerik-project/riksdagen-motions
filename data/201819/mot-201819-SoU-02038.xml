<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02038">
  <teiHeader>
    <fileDesc>
      <titleStmt>
        <title>Läkemedel, nytta och risker</title>
        <author corresp="i-HzxR5drvvumXGW3Fi7DiXX">av Lina Nordquist m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2038 av Lina Nordquist m.fl. (L)</title>
          <idno type="rdwebb">H6022038</idno>
          <rs type="number">2038</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022038/text</ref>
          <ref type="dokument_url_html">http://data.riksdagen.se/dokument/H6022038</ref>
          <ref type="dokumentstatus_url_xml">http://data.riksdagen.se/dokumentstatus/H6022038</ref>
          <ref type="docx">http://data.riksdagen.se/fil/571E4EFB-81ED-4E6A-99F4-A37CC4534375</ref>
          <ref type="pdf">http://data.riksdagen.se/fil/834333E9-450D-4806-9609-8F7BA9898790</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>-</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-J1KAmEpXoKieSx2ZmrdmY7" type="signed"/>
        <correspContext corresp="i-J1KAmEpXoKieSx2ZmrdmY7">
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction type="submitted" xml:id="i-ANisPNPQXd56eMRY9XG2Cb">
          <date when="2018-11-29"/>
          <time when="14:10:06"/>
        </correspAction>
        <correspAction type="reviewed" xml:id="i-XGFm2Me5PRxrV9zmtkiY6U">
          <date when="2018-11-29"/>
          <time when="14:28:28"/>
        </correspAction>
        <correspAction type="referred" xml:id="i-3jdr2G4UArZajDur7PJQkc">
          <date when="2018-12-05"/>
        </correspAction>
        <correspAction type="assigned" xml:id="i-8TaHc4mYFqTBxyDqpMH8zY">
          <date when="2019-06-04"/>
          <time when="15:19:27"/>
        </correspAction>
        <correspContext corresp="i-8TaHc4mYFqTBxyDqpMH8zY">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-S5HsYHwt7CgszkfFHgy9XV"/>
        <correspContext corresp="i-S5HsYHwt7CgszkfFHgy9XV">
          <ref type="uppgift">2018/19:SoU7</ref>
          <ref type="ref_dok_id">H601SoU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU7</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KtvnovN2haSwnD22ApPgXK"/>
        <correspContext corresp="i-KtvnovN2haSwnD22ApPgXK">
          <ref type="uppgift">2018/19:SoU15</ref>
          <ref type="ref_dok_id">H601SoU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU15</ref>
          <ref type="ref_dok_titel">Frågor om psykisk ohälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4uc4kE3MH5sPfy4B4KCftq"/>
        <correspContext corresp="i-4uc4kE3MH5sPfy4B4KCftq">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2038 av Lina Nordquist m.fl. (L) Läkemedel, nytta och risker</div>
      </div>
      <div type="motBody">
        <div type="motProposal" subtype="förslag">
          <head xml:id="i-4Bwf69GMaqcW6b8DZ3wkKq">
            Förslag till riksdagsbeslut
          </head>
          <list style="ol">
            <item xml:id="i-Nae8V7u8GChh3k5u8qAs8k">
              Riksdagen ställer sig bakom det som anförs i motionen om nationellt
              ansvar för kliniska prövningar av särläkemedel och tillkännager
              detta för regeringen.
            </item>
            <item xml:id="i-4H3WUXbd98owMaMdGWEmBZ">
              Riksdagen ställer sig bakom det som anförs i motionen om bättre
              utnyttjande av kvalitetsregistren och tillkännager detta för regeringen.
            </item>
            <item xml:id="i-5KT6NUV8abBMktyeQg9Lim">
              Riksdagen ställer sig bakom det som anförs i motionen om ordnat
              införande av nya läkemedel och tillkännager detta för regeringen.
            </item>
            <item xml:id="i-CGX2NM5QvxbBYB45uPBSCq">
              Riksdagen ställer sig bakom det som anförs i motionen om kostnadsfördelningen
              för nya dyra läkemedel och tillkännager detta för regeringen.
            </item>
            <item xml:id="i-Ths1pH7UBNFFPym1D4t185">
              Riksdagen ställer sig bakom det som anförs i motionen om tidsramen
              för att införa en nationell läkemedelslista och tillkännager detta
              för regeringen.
            </item>
            <item xml:id="i-G6xY8JQgyG7kGGebmzdGfM">
              Riksdagen ställer sig bakom det som anförs i motionen om forskning
              om och utvärdering av befintliga läkemedel som förskrivs till
              de äldsta, sköraste patienterna och tillkännager detta för regeringen.
            </item>
            <item xml:id="i-XYQrPRPXD9RaxRLBoSEDas">
              Riksdagen ställer sig bakom det som anförs i motionen om vikten
              av att hälso- och sjukvårdspersonal har tillräcklig kunskap om
              geriatrik och läkemedelsbehandling, och detta tillkännager riksdagen
              för regeringen.
            </item>
            <item xml:id="i-DCP5ebN4ERYp2zw4NAnwWz">
              Riksdagen ställer sig bakom det som anförs i motionen om att
              främja uppföljning av läkemedelsbehandling och tillkännager detta
              för regeringen.
            </item>
            <item xml:id="i-9kanhNBsyMffKqLE96axKP">
              Riksdagen ställer sig bakom det som anförs i motionen om information
              till patienter om läkemedelsbehandling och tillkännager detta
              för regeringen.
            </item>
            <item xml:id="i-QrEQB6hdKafxhFzAz85hhm">
              Riksdagen ställer sig bakom det som anförs i motionen om generisk
              förskrivning och tillkännager detta för regeringen.
            </item>
            <item xml:id="i-HGFDvhWadd2MkhMDhe4wgb">
              Riksdagen ställer sig bakom det som anförs i motionen om läkemedelsförsäkringen
              och tillkännager detta för regeringen.
            </item>
            <item xml:id="i-9RerLnTh6kWLjdDJdkJcPA">
              Riksdagen ställer sig bakom det som anförs i motionen om läkemedelsberoende
              och tillkännager detta för regeringen.
            </item>
            <item xml:id="i-69S7K7PgGybGAu9WG4HHWU">
              Riksdagen ställer sig bakom det som anförs i motionen om att
              Läkemedelsverket och Socialstyrelsen bör få i uppdrag att informera
              om riskerna med olagliga läkemedel och tillkännager detta för
              regeringen.
            </item>
            <item xml:id="i-9yXRNyMHodF8H9piwFEF74">
              Riksdagen ställer sig bakom det som anförs i motionen om miljöhänsyn
              i alla led av produktion och användning av läkemedel och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-M68XXJSFspeq18u41vXHtV">
            Motivering
          </head>
          <p xml:id="i-V59L1HYEoC1uyFXVXGoM49">
            Utvecklingen av moderna läkemedel innebär stora framsteg i våra
            möjligheter att behandla olika hälsoproblem och sjukdomar men
            kan också medföra risker för patienterna. Varje år inträffar omkring
            100 000 vårdskador, och felaktig läkemedelsanvändning är en av
            de vanligaste anledningarna till att patienter skadas i vården.
          </p>
          <p xml:id="i-3aMA7VM7DPVv2iv25yBZpD">
            För att garantera bästa och säkrast möjliga läkemedelsbehandling
            enades 2011 dåvarande regeringen och Sveriges Kommuner och Landsting
            (SKL) tillsammans med olika läkemedelsaktörer om en nationell
            läkemedelsstrategi (NLS). Efter regerings­skiftet fortsatte arbetet
            med den nationella läkemedelsstrategin 2016–2018. Målet är att
            nå målet Rätt läkemedelsbehandling för patient och samhälle. Det
            är uppdelat i tre delmål: Effektiv och säker läkemedelsanvändning,
            Tillgängliga läkemedel och jämlik användning samt Samhällsekonomiskt/miljömässigt
            hållbar läkemedelsanvändning. Centrum för bättre läkemedelsanvändning
            (CBL-kansliet) ansvarar för samordning och uppföljning på mål-
            och aktivitetsnivå i samverkan med aktörer inom NLS samt att kommunicera
            resultat till profession, allmänhet och andra berörda inom läkemedels­området.
          </p>
          <p xml:id="i-154E2nyH1hoycRcjgmVwcD">
            I motionen tar vi upp ytterligare förslag till åtgärder som vi
            anser är angelägna för att åstadkomma effektiv och säker läkemedelsbehandling
            utifrån ett personcentrerat synsätt och på jämlika villkor.
          </p>
          <head type="h2" xml:id="i-VxSzhdAJbP2AeM9Kw97Z5A">
            Stärkt svensk läkemedelsutveckling
          </head>
          <p xml:id="i-NjvebPtUgKi5YHkUszvC6T">
            Läkemedelsutvecklingen måste fortsätta. Vi behöver bl.a. nya
            läkemedel för infektions­behandling och vi behöver läkemedel för
            en rad sällsynta diagnoser där vi ännu inte funnit något botemedel.
            Det innebär att vi i Sverige måste kunna erbjuda bättre förutsättningar
            för kliniska prövningar om vi ska kunna erbjuda bästa möjliga
            vård. Idag är sådana prövningar av olika skäl alldeles för få
            i Sverige. Detta är oroande, eftersom det ger färre nya läkemedel,
            färre företag etablerade i Sverige och inte minst att läkemedel
            prövade utomlands inte når svenska patienter lika snabbt. Om vi
            menar allvar med att sträva mot världens bästa sjukvård måste
            de kliniska prövningarna bli fler i Sverige. Processen från att
            hitta patienter som är villiga att delta i en prövning måste bli
            enklare och snabbare, t.ex. genom att patienter ges möjlighet
            att anmäla potentiellt intresse till deltagande i framtida kliniska
            prövningar, både vid läkarbesök och via sin journal på nätet.
          </p>
          <p xml:id="i-YNRnnAGCJ1UNwYF5R1bFaH">
            En speciell fråga gäller de kliniska prövningarna för särläkemedel.
            Ett hinder för prövning i Sverige har visat sig vara att enligt
            Helsingforsdeklarationen ska de patienter som deltagit i en studie
            erbjudas tillgång till den behandling som visat sig vara bäst.
            Om då det nya läkemedlet ger det bästa behandlingsresultatet och
            det är mycket dyrt kan den ansvariga kliniken drabbas hårt ekonomiskt.
            En del kliniker vill inte ta den risken och avstår därför från
            att delta i prövning av sådana läkemedel.
          </p>
          <p xml:id="i-M4fsuxHyy2dUT58oRH6oWq">
            Vi anser därför att det måste tas ett nationellt ansvar för den
            här typen av kliniska prövningar och därmed också ansvar för kostnaderna
            för fortsatt behandling av de patienter som visar sig ha nytta
            av läkemedlet.
          </p>
          <head type="h2" xml:id="i-TC7nnJRXXSP5DKYFTYe643">
            Forskning med användning av hälsoregistren
          </head>
          <p xml:id="i-RE5E8YcAri1Pex4CZZKtoG">
            Svenska kvalitetsregister innehåller information som är avgörande
            inte bara för patienterna utan också för medicinsk forskning.
            Registren hjälper oss att förstå hur läkemedel fungerar i praktiken,
            så att rätt behandling kan sättas in i ett tidigt skede och därmed
            förlänga människors liv. De svenska kvalitetsregistren måste utnyttjas
            bättre. Forskning med utgångspunkt från avidentifierade data måste
            stimuleras. Ett framgångs­rikt exempel är det nationella diabetesregistret,
            som redan i dag låter apotekare, läkare, sjuksköterskor och patienter
            ta fram skräddarsydd information.
          </p>
          <head type="h2" xml:id="i-4f8CHEWr5F6u1p1bPF6LuK">
            Ordnat införande av nya läkemedel
          </head>
          <p xml:id="i-AbiZZyhehoTKEwdbRfJWTe">
            Landstingen, Tandvårds- och läkemedelsförmånsverket samt läkemedelsföretagen
            samverkar i en process som syftar till ett jämlikt införande av
            nya läkemedel över hela landet. Vårdanalys har gjort en studie
            av verksamheten redovisad i rapporten Ordning i leden? (rapport
            2017:5). Den visar i korthet att målet med en mer jämlik introduktion
            av nya läkemedel inte uppnåtts. Det har visat sig vara problematiskt
            för inte minst patienter med sällsynta diagnoser där de nya läkemedlen
            är mycket dyra. Det har lett till att patienter med sällsynta
            diagnoser i ett landsting nekats tillgång till ett nytt, av läkemedelskontrollen
            godkänt läkemedel, medan de kunnat få det om de bott i ett angränsande
            landsting. Detta är inte medicinsk-etiskt försvarbart och strider
            mot målet en jämlik sjukvård.
          </p>
          <p xml:id="i-21VvgnAEcwUnESJmGnuT24">
            Brister i processens transparens och förutsägbarhet samt ansvarsfördelningen
            mellan de involverade aktörerna är således otydliga. Detta är
            inte acceptabelt och en fråga som den pågående utredningen om
            finansiering, subvention och prissättning, vilken ska lämnas över
            till regeringen i december 2018, måste lösa.
          </p>
          <head type="h2" xml:id="i-HRRshg34egecDhx1YViYWn">
            Nationell läkemedelslista
          </head>
          <p xml:id="i-Jxivbq4Zut9BXLBCm8hstN">
            Våren 2018 tog riksdagen beslut om en nationell läkemedelslista
            som ska ge samlad information om en patients förskrivna läkemedel
            och andra varor samtidigt som patientens behov av integritetsskydd
            tillgodoses. Den förväntas bidra till ökad patient­säkerhet och
            en effektivisering av arbetsmomenten vid ordination och förskrivning
            av läkemedel. Lagen ska träda i kraft den 1 juni 2020, men krav
            på hälso- och sjukvårdens aktörer och uppgiftsskyldighet i samband
            därmed föreslås träda i kraft först den 1 juni 2022.
          </p>
          <p xml:id="i-YHRFEmBqWRMb74mGpwi9SJ">
            Vi har väntat länge på denna möjlighet att öka säkerheten i läkemedelsbehandlingen.
            Datum för införande har flyttats fram bl.a. i väntan på tekniska
            lösningar. Vi anser att den beslutade tidsramen måste hållas,
            helst tidigareläggas, och att det är regeringens ansvar att så
            sker.
          </p>
          <head type="h2" xml:id="i-NMwas5jwM8ji3Zx4BnWx56">
            Förnyad utvärdering av läkemedel för årsrika
          </head>
          <p xml:id="i-E855oTrpEKJxkxfi9JNTCb">
            Många av de läkemedel som förskrivs till årsrika patienter, inte
            minst till multisjuka, är inte utprövade på denna åldersgrupp
            och inte heller i kombination med de andra läkemedel som ofta
            ordineras patienten. Samtidigt visar den genomgång Socialstyrelsen
            (2014) gjort av läkemedelsorsakad sjuklighet hos äldre att vi
            här har att göra med ett omfattande problem såväl för den enskilde
            som för sjukvården. Socialstyrelsen har lämnat förslag till huvudmännen
            om hur man kan upptäcka och identifiera läkemedels­problem i vården.
            Utöver det anser vi att det behöver genomföras mer forskning om
            de aktuella läkemedlens nytta för den här patientgruppen. Det
            behövs också aktuell utvärdering av vilken nytta läkemedlen medför
            vid behandling av dessa sköra patienter. Högst prioritet för utvärdering
            bör vara de läkemedel som oftast förskrivs och oftast förorsakar
            allvarliga komplikationer. Hit hör blodförtunnande läkemedel.
          </p>
          <head type="h2" xml:id="i-47poyXkU2pYS9sACEbK2WJ">
            Förskrivares och övrig hälso- och sjukvårds- samt omsorgspersonals
            kunskap om läkemedelsbehandling
          </head>
          <p xml:id="i-5cHf4pz6CHcTSybMVYcedb">
            Gång efter annan har bl.a. Socialstyrelsen lyft fram den bristfälliga
            utbildning i geriatrik och läkemedelsbehandling som läkare och
            annan hälso- och sjukvårdspersonal har. Här måste ansvariga för
            grund- och fortbildningarna i de olika professionerna se till
            att berörd personal har den kunskap som krävs för att ge en effektiv
            och säker läkemedels­behandling, inte minst till de äldsta och
            sköraste patienterna. Ett EU-projekt, Cost, som kartlagt ålderismens
            konsekvenser (2018) har inom området hälso- och sjukvård betecknat
            felaktig läkemedelsbehandling av årsrika patienter på grund av
            okunskap och tidsbrist som åldersdiskriminering.
          </p>
          <head type="h2" xml:id="i-EqQ1bLr8Z7YWkxkmg9BNC8">
            Uppföljning av läkemedelsbehandlingen
          </head>
          <p xml:id="i-HNCVRmUoPJ7n67TiP5juyY">
            Uppföljning av resultatet av en läkemedelsbehandling bör ske
            regelmässigt. Förskriv­ande läkare måste följa upp den nytta och
            de risker en behandling resulterat i för de egna patienterna.
            Det förutsätter läkarkontinuitet och tid för läkarna att göra
            den uppföljningen. Med utgångspunkt i tillgängligt receptregister
            bör läkarna också få möjlighet att följa sina egna förskrivningar
            i jämförelse med genomsnittsförskriv­ningarna inom den egna specialiteten,
            s.k. terapeutisk självrannsakan. För att det inte ska medföra
            en administrativ börda bör överföring av uppgifterna automatiseras
            och uppgifterna integreras med journalsystemen.
          </p>
          <p xml:id="i-UNdPvwQfVTsBUbynrpz69j">
            Läkemedelsgenomgångar, främst för årsrika, sköra patienter med
            många läkemedel, har visat sig framgångsrika för att öka kvaliteten
            och säkerheten i läkemedelsbehand­lingen. Socialstyrelsen har
            givit ut föreskrifter och allmänna råd (HSLF-FS 2017:37) för användning
            av läkemedelsgenomgångar inom all öppen och sluten vård, inklusive
            hemsjukvård och särskilda boenden, men de innehåller inte konkreta
            beskrivningar av hur de praktiskt kan genomföras. Vi anser därför
            att det behövs en sammanställning av olika sätt att genomföra
            dessa. Som exempel kan nämnas de senast genomförda försöken med
            läkemedelsgenomgångar genomförda av kommunala äldreapotekare i
            samverkan med vårdcentraler i Norrbotten, Jönköping och Östergötland.
            I Östergötland resulterade läkemedelsgenomgångarna framförallt
            i utsättning av läkemedel och optimering av läkemedelsbehandling
            vid bland annat KOL, astma, hjärtsvikt och hypertoni.
          </p>
          <head type="h2" xml:id="i-8p9Hk4ZtEUwuvgasFVYETS">
            Patient- och pensionärsorganisationernas insatser för bättre
            läkemedelsanvändning
          </head>
          <p xml:id="i-4TiA7VaPRwQinsiaGmuWUs">
            Den information patienterna får om sina läkemedel från läkare,
            sjuksköterskor och farmacevter är på grund av tidsbrist, informationsmiljö
            och andra orsaker bristfällig. De två stora pensionärsorganisationerna
            PRO och SPF Seniorerna erbjuder idag sina medlemmar föreläsningar,
            studiecirklar och annan information om läkemedel och läkemedelsbehandling.
            Medlemmarna får också en lista med frågor att ställa sin läkare
            i samband med läkemedelsförskrivning. Erfarenheterna av denna
            form av patientutbild­ning är så goda att den bör införas mer
            permanent och erbjudas av hälso- och sjukvår­den samt omsorgerna.
            Den bör också göras tillgänglig för patientorganisationerna.
          </p>
          <head type="h2" xml:id="i-W1uqvXZBD16Wg7tiKgkd1">
            Månadens vara och generiskt utbyte av läkemedel
          </head>
          <p xml:id="i-SKz4kwJuPyfQhQU6NWEHii">
            För att hålla läkemedelskostnaderna nere infördes 2002 generisk
            utbytbarhet av förskrivet läkemedel till det som har det lägsta
            priset. Läkemedelsverket beslutar om vilka läkemedel som är utbytbara
            med varandra. Därefter har systemet med Månadens vara införts.
            Det innebär att varje månad utser TLV de generiskt utbytbara läkemedlen
            med lägst pris till periodens vara. De säljs då under sitt handelsnamn
            och patienterna kan därmed ordineras samma läkemedel men med olika
            namn beroende på vilket som är billigast vid förskrivningstillfället.
          </p>
          <p xml:id="i-9HkWsmMmqS2QNRMn4TfERK">
            Önskemål har framförts om att införa s.k. generisk förskrivning
            vilket innebär att alla utbytesgrupper får namn baserade på det
            generiska substansnamnet och inte handelsnamnet. Läkemedelsverket
            har efter utredning 2015 kommit fram till att stöd saknas för
            att ändra systemet till generisk förskrivning. Läkarförbundet
            är av motsatt uppfattning utifrån patientsäkerhetsaspekter men
            också av administrativa skäl. Systemet innebär nämligen risker
            för felmedicinering. Varje gång en patient hämtar ut sina läkemedel
            kan förpackningen ha ett nytt utseende och produkterna och tabletterna
            visa ny form eller färg. Risken är att patienterna tar två likadana
            läkemedel med olika utseende i tron att de är olika preparat.
          </p>
          <p xml:id="i-D3vqPHaDjhpu7VNHg43nvC">
            För att undvika de riskerna anser vi att generisk förskrivning
            bör införas. Det är även vår uppfattning att tiden med samma produkt
            bör förlängas eller ett takpris bör införas för ersättningen till
            apoteken.
          </p>
          <p xml:id="i-CLGgScMc5jgfpjnNYPfDQr">
            Ytterligare trygghet för patienter kan uppnås genom att ändra
            Läkemedelsverkets föreskrifter så att egenfinansierad dosdispensering
            blir möjlig för de invånare som önskar detta.
          </p>
          <head type="h2" xml:id="i-GjQqGVoFh9e5WQLYQjkSq4">
            Läkemedelsförsäkringen
          </head>
          <p xml:id="i-AyAixPCU6yiEvo6nyNMBw8">
            Läkemedelsförsäkringen, LFF, skapades 1978 genom en frivillig
            överenskommelse mellan läkemedelsföretag i Sverige med syfte att
            patienter ska kunna få ekonomisk ersättning för en skada som sannolikt
            förorsakats av användning av ett läkemedel. Fördelarna med försäkringen
            är att patienten enkelt och snabbt ska kunna få sin sak prövad
            jämfört med att stämma ett läkemedelsföretag inför domstol där
            de juridiska kraven är mycket strängare.
          </p>
          <p xml:id="i-6uQk6ihUno3NBYJFQUfiYL">
            Nästan alla läkemedel som säljs i Sverige (99 %) omfattas av
            LFF. Årligen säljs dock ett betydande antal förpackningar av oförsäkrade
            läkemedel, och skador av dessa läkemedel har rapporterats. Mest
            problematiskt är det när ett oförsäkrat läkemedel blir utvalt
            till periodens vara. TLV. Av konkurrensrättsliga skäl kan TLV
            inte kräva att ett läkemedel ska ha läkemedelsförsäkring för att
            få bli periodens vara. Regeringen har länge haft frågan på sitt
            bord men ännu inte löst den. Vi anser att det nu är hög tid att
            för patienternas skull lösa den så att samtliga läkemedel på marknaden
            täcks av läkemedels­försäkringen.
          </p>
          <head type="h2" xml:id="i-9mqhcLLTTB81ug4vZW8rq5">
            Läkemedelsberoende
          </head>
          <p xml:id="i-Ab882yfnboMJtRMXjSbqqn">
            Det har nu snart gått 50 år sedan Socialstyrelsen uppmärksammade
            att nya lugnande medel och sömnmedel som bensodiazepiner kunde
            förorsaka läkemedelsberoende. Vi har fortfarande dåligt med uppgifter
            om hur omfattande problemet är men det definieras som ett folkhälsoproblem.
          </p>
          <p xml:id="i-WLdqdnwxBmd2NP4vyESvrt">
            Den statliga utredningen Bättre insatser vid missbruk och beroende
            (SOU 2011:35) gjorde 2009 en kartläggning som ledde till slutsatsen
            att 65 000 personer mellan 16 och 64 år hade en läkemedelsanvändning
            med problem som uppfyllde kriterierna för skadligt bruk och beroende.
            Här tog man dock inte med människor 65 plus, som är den grupp
            som har den högsta användningen av medlen.
          </p>
          <p xml:id="i-SeD8VxzeXRPBmPQyb9sBvM">
            Det är en brist att vi inte har någon aktuell kartläggning av
            förekomsten av läke­medelsberoende. En ny studie bör genomföras
            t.ex. i Folkhälsomyndighetens eller Centralförbundet för alkohol-
            och narkotikaupplysnings (CAN) regi och då inte ha någon övre
            åldersgräns.
          </p>
          <p xml:id="i-3kvLmFtFB7z2YkuLqZq5LR">
            Missbruksutredningen ansåg att det är viktigt att läkare har
            god kunskap om beroendesjukdomar men konstaterade samtidigt att
            grundutbildningen till läkare ger begränsad kunskap inom detta
            område. Så är det fortfarande, och inför införande av den nya
            läkarutbildningen blir det viktigt att inslagen om beroende och
            farmakologi utökas i utbildningsprogrammens obligatoriska delar
            för att förbättra kunskapen i vården om att läkemedelsanvändning
            kan leda till beroende och hur detta kan förebyggas.
          </p>
          <p xml:id="i-PuC7QXdr9D7h73WSDgdRyS">
            Ansvaret för behandling av läkemedelsberoende ligger på landstingen
            i deras egenskap av huvudmän för hälso- och sjukvården. Missbruksutredningen
            ansåg att detta ansvar borde tydliggöras i en ny lag om missbruks-
            och beroendevård, och vi instämmer i detta.
          </p>
          <p xml:id="i-H51BvPM5YHYeJZQ3RL6UbU">
            Socialstyrelsen har för ett par år sedan tagit fram omfattande
            behandlingsriktlinjer vid beroende av lugnande medel som bensodiazepiner.
            I första hand gäller kontrollerad nedtrappning. I många delar
            är dock det vetenskapliga underlaget magert, och mer forskning
            behövs.
          </p>
          <p xml:id="i-KhV3LXmqZMf86K6AEDqbFi">
            Samtidigt är utbudet av behandling av läkemedelsberoende begränsat.
            Vi anser i likhet med Missbruksutredningen att varje landsting
            borde ha ett vårdprogram för målgruppen läkemedelsberoende. Primärvården
            bör ha rutiner för vilka åtgärder som ska vidtas när en patient
            riskerar att utveckla läkemedelsberoende och möjlighet att konsultera
            specialiserad vård vid behov.
          </p>
          <p xml:id="i-6VAoFpLcsNRYsVNpjCtuCP">
            I Vårdguiden 1177 finns information om vad man ska tänka på när
            man använder lugnande medel och sömnmedel. Patienter som ordinerats
            dessa medel bör vid förskrivningen informeras om att de ska ta
            del av Vårdguidens information.
          </p>
          <head type="h2" xml:id="i-5NQpRGnV8SdFU8fJG5drWM">
            Olagliga läkemedel
          </head>
          <p xml:id="i-Dfnf7AFBvNdSPYrz8m2e3e">
            I hela Europa ökar den olagliga hanteringen och försäljningen
            av läkemedel. Det är därför viktigt att all personal i sjukvården
            är medveten om att patienten kan komma att använda eller kan ha
            använt olagliga läkemedel, i första hand inköpta via internet.
            Läkemedlen kan vara overksamma och oskadliga men kan också vara
            kontaminerade med skadliga substanser eller bestå av andra farmakologiska
            substanser än de som försäljaren uppgivit. Vården måste därför
            aktivt fråga om eventuellt bruk av sådana medel och vara uppmärksam
            på att patientens symtom kan bero på användning av sådana preparat.
            Vi anser att allmänheten kontinuerligt bör uppmärksammas på farorna
            med att handla läkemedel över internet. Läkemedelsverket och Socialstyrelsen
            bör ha ett ansvar för detta. För att spåra var läkemedlet tillverkats
            kan förpackningarna förses med en kod som kan användas för spårning.
          </p>
          <head type="h2" xml:id="i-5Fr1GdnZfntcmenFkeaDEN">
            Läkemedel och miljö
          </head>
          <p xml:id="i-VwVpWdZ4jiLHdKEKsKqhUw">
            En substans som påverkar våra kroppar påverkar även andra organismer.
            Läkemedlens värde för sjuka människor ska väga tyngst, men vi
            behöver ta större hänsyn till hur de påverkar miljön när de tillverkas
            och när de används av oss. Våra läkemedel kan skada miljön i tillverkningslandet.
            Läkemedelsfabriker i bland annat Asien läcker ut stora mängder
            substanser till jordbruk och dricksvatten. Vi vet att hormonstörande
            ämnen påverkar vattenlevande organismers fortplantning, och att
            enbart utsläppen av antibiotika kan stå oss dyrt över hela världen.
            På vissa håll är halterna diklofenak så höga att gamar riskerar
            utrotning. Fokus vid import är fortfarande lägsta pris, inte planetens
            framtid. Det måste vi göra något åt – ett rikt land som vårt kan
            inte med gott samvete ge vård som skadar människor och djur någon
            annanstans på jorden.
          </p>
          <p xml:id="i-SyKJ4YfE4Et4uUxF8oZ2RY">
            Liberalerna vill ta miljöhänsyn både till tillverkningsprocesser,
            förpackningar, vid upphandling, användning och utsläpp av läkemedel.
            Vi vill som en del i detta intensifiera det internationella arbetet
            för att EU:s regelverk för humanläkemedel ska möjliggöra miljöhänsyn
            vid tillståndsgivning. Toxiska veterinärmedicinska läkemedel som
            är långlivade och kan lagras i vävnader bör helt kunna nekas godkännande.
          </p>
          <p xml:id="i-Lk2BMrcr4JhD8YeLp6eFZX">
            Svenska Miljöinstitutet testar nu kriterier för bedömning av
            miljöpåverkan på produktionsplatsen och vid formulering. Resultaten
            skulle kunna användas för miljöhänsyn i generiskt utbyte i enlighet
            med förslag från Läkemedels- och apoteksutredningen (SOU 2013:23).
            Upphandling med miljöhänsyn istället för tyngdpunkt på lägsta
            pris skulle underlätta för seriösa företag att investera i miljöförbättringar.
            Staten kan även följa upp med revisioner där tillverkningen sker.
          </p>
          <p xml:id="i-MCuBPfZUGsWqvSBxDLRBVh">
            Läkemedelsverket föreslog redan 2012 att miljöhänsyn ska vägas
            in i bedömningar av om läkemedel ska bli receptfria. Liberalerna
            vill skynda på detta arbete.
          </p>
          <p xml:id="i-VJdH9hWwdvkf1rm7BDGET9">
            Den största miljörisken i läkemedelskedjan är läkemedelsrester
            som spolas ned i toaletten. Hushållsavloppens läkemedelsrester
            sprids långt ut till havs i Östersjön, så att blåmusslor blir
            lagringsplats för kemikalier och fiskar tar skada. Vi behöver
            satsa på kommunal avloppsrening, uppmuntra till rening av sjukhusavlopp
            och även följa utvecklingen av tillfällig intensivrening hos privatpersoner.
          </p>
          <p xml:id="i-GjqCpotqvVYbNXcSmti86f">
            Läkemedel får inte förstöra vår eller andras miljö eller göra
            människor sjuka. Vi måste ta ansvar för detta från start till
            mål.
          </p>
        </div>
        <div type="motSignatures">
          <list>
            <item xml:id="i-SED3pbpG5FbUTBnqdx5aMq">
              Lina Nordquist (L)
            </item>
            <item xml:id="i-TiqnmCQ1kpWuBv74xd3hcS">
              Barbro Westerholm (L)
            </item>
            <item xml:id="i-Wdh3R5wgXjULKPgB1Ff7yK">
              Christer Nylander (L)
            </item>
            <item xml:id="i-77jeyz45XJhCEByrguKut5">
              Emma Carlsson Löfdahl (L)
            </item>
            <item xml:id="i-G7xCcHwU1atJNNC2odZ1j3">
              Tina Acketoft (L)
            </item>
            <item xml:id="i-HTTDkoCi3Fi3HTSNc8q8Ny">
              Mats Persson (L)
            </item>
            <item xml:id="i-X18ik1TbySEN4gSK9iZ7y4">
              Allan Widman (L)
            </item>
          </list>
        </div>
      </div>
    </body>
  </text>
</TEI>
