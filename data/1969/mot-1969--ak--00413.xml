<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__413/mot_1969__ak__413-001.pdf"/>
      <fw>
        S Motion i Andra kammaren, nr 413 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 413
          </p>
          <p>
            Av herr Hermansson m. fl., angående företagens hälsovård. (Lika
            lydande med motion nr 360 i Första kammaren)
          </p>
          <p>
            Allt oftare förs på tal de växande samhällsutgifterna för sjukersättningar
            från den allmänna försäkringen samt över huvud taget kostnaderna
            för sjukvården. En utbyggd hälsoupplysning är naturligtvis av
            värde. Men det går inte att komma ifrån den centrala roll som
            en väl fungerande företags- hälsovård spelar. Den har förbättrats
            dock inte på långt när som situa- tionen kräver. Framför allt
            är det fråga om dess rationella ordnande och integrering med den
            samhälleliga sjuk- och hälsovården i övrigt. Några hänvisningar
            till den alltjämt trista bilden av hur det i verkligheten står
            till inom arbetslivet är på sin plats som utgångspunkt för en
            behandling av företagshälsovårdens problem. Författarinnan Sara
            Lidman har i boken Gruva framlagt ett material som riktar ett
            starkt strålkastarsken på för- hållanden som i och för sig inte
            varit obekanta. De har däremot blivit &gt;vardagliga»&gt; och tyvärr
            i alltför hög grad förbisedda. Boken Gruva gav anledning till
            flera reportage i tidningarna. Exempelvis, skriver tidningen Aftonbladet
            (27/10 1968): 1967 hämtade ambulansen 283 skadade. De sc- naste
            åren har tre människor dött varje år av olyckor, men i år (1968)
            har man bara haft två dödsfall nere i gruvan. Tidningen citerar
            överläkaren på medicinska kliniken vid Kiruna lasarett, som berättar
            om sjukdomar han mött, kärlkrampen i händerna som uppkommer av
            skakningarna, lung- skador, dövheten, förstörda ryggar, reumatism
            och leverskador. En utred- ning beställd av domänverket, SCA och
            Mo och Domsjö berättar om att hälften av skogsarbetarna har vibrationsskador
            (SIA nr 16/1968). En miljon svenskar har allergiska sjukdomar,
            de utgör mer än hälften av alla yrkes- sjukdomar (Statsanställd
            nr 19/1968). En undersökning verkställd av Trä- industriarbetareförbundet
            uppger att endast 26 procent av sågverken är tillfredsställande
            uppvärmda, 76,2 procent av arbetsplatserna har inte dricksvattenfrågan
            bra löst, nära 40 procent av de anställda saknar tillgång till
            omklädningsrum, endast 48,7 procent har tvättrum o.s.v. (SIA nr
            3/ 1967). Doktor Erik Bolinder i LO har presenterat uppgifter
            som gäller hela industribefolkningen, Ca 2/3 av denna är hörselskadad
            genom påverkan av kontinuerligt buller över en viss nivå. En undersökning
            av byggnadsarbetare gav till resultat att 48 procent av de intervjuade
            hade besvär med ryggen. En urvalsundersökning på LO:s medlemmar
            visade att 30 procent av åld- rarna 50—59 år hade hälsobesvär
            och av åldrarna 60—566 år 37 procent.
          </p>
          <pb facs="riksdagen-motions-pdf/data/1969/mot_1969__ak__413/mot_1969__ak__413-002.pdf"/>
          <fw>
            Motion i Andra kammaren, nr 413 år 1969 9
          </fw>
          <p>
            I den aktuella debatten om miljöproblemen kommer frågan om miljön
            på arbetsplatserna in i bilden. En allt rationellare tillverkning
            ger stegrade mängder miljöföroreningar, dyrbara maskiner utformas
            utan hänsyn till dem som skall sköta dem, industrilokaler ritas
            utan tanke på dem som skall arbeta i dem. Man tar främst hänsyn
            till maskinernas prestanda och pris. Tidsstudietagning och ackordsjäkt
            skapar inte bara fysiska utan också psy- kiska påfrestningar.
            I nr 1/1969 av Läkartidningen skriver doktor Erik Bolinder bl.
            a.: »Med allt starkare röster börjar arbetskraftens ängslan och
            oro att göra sig gällande. Arbetslivets omdaning får inte ske
            till priset av ökade påfrestningar fysiskt och psykiskt för arbetskraften.
            Miljöproblemen inom arbetsplatsen har sin anknytning till miljövårdsproblemen
            i dess om- givning och bör bedömas i anslutning till miljövårdsfrågorna
            i sin helhet.» Den kommunistiska riksdagsgruppen har vid 1962
            års och en råd senare riksdagar aktualiserat företagshälsovårdens
            problem och framför allt hävdat att denna liksom vad fallet är
            för sjuk- och hälsovården i övrigt bör under- ställas samhällets
            huvudmannaskap. Vidare att företagshälsovården lag- fästes. Motionerna
            har avvisats först med hänvisning till den av LO—SAF bedrivna
            utredningen och sedermera till den utredning som nyligen fram-
            lagt sitt betänkande (SOU 1968:44 »Företagshälsovård»). Det heter
            i detta angående utredningsuppdraget: »Sedan riksdagen anslutit
            sig till departe- mentschefens uttalande, beslöt Kungl. Maj:t
            den 4 mars 1960 att rekommen- dationen (ILOs rekommendation nr
            112 av den 24 juni 1959) angående företagshälsovård skulle överlämnas
            till arbetarskyddsstyrelsen för pröv- ning av frågan om och i
            vad mån rekommendationens principer borde kom- ma till uttryck
            i lagstiftning eller i särskilda av styrelsen utfärdade anvis-
            ningar.» Trots denna hemställan från Kungl. Maj:t måste konstateras
            att utred- ningen icke företagit någon närmare analys av detta
            viktiga problem. Detta är egendomligt eftersom utredningens ordförande,
            generaldirektör Otto Westling, att döma av uttalanden i &gt;»Fackföreningsrörelsen»&gt;
            (nr 24/1968) inte tycks utesluta behovet av en lagstiftning: »Skulle
            vi mot förmodan inte komma fram enligt frivilliga linjen så innebär
            det indirekt en beställ- ning på lagstiftning i frågan. Men det
            bör vara en naturlig ambition att all- varligt pröva frivilligsystemet
            för hela arbetsmarknaden.» Frivilliglinjen har länge nog prövats,
            och betänkandet ger material till- räckligt som underlag för slutsatsen
            att samhället inte helt bör överlåta sådana för folkhälsan så
            viktiga frågor som företagshälsovården till vad parterna på arbetsmarknaden
            kan komma överens om, och där det sist och slutligen blir frågan
            om hur överenskommelserna i praktiken efterföljes. Det är svårt
            att förstå varför inte samhället borde fastställa en ram för företagshälsovårdens
            ordnande och i kraft av en lagstiftning kunna utöva en viss kontroll.
            Om exempelvis arbetarskyddslagen kompletteras med be-
          </p>
          <pb facs="riksdagen-motions-pdf/data/1969/mot_1969__ak__413/mot_1969__ak__413-003.pdf"/>
          <fw>
            10 Motion i Andra kammaren, nr 413 år 1969
          </fw>
          <p>
            stämmelser om företagsläkare och industrisköterskor samt skyddsingenjö-
            rer för företag av viss storlek, medan mindre företag ålägges
            att anlita företagshälsocentraler eller flerläkarcentraler, uppstår
            i sak inga andra problem på grund av läkarbrist än vad fallet
            är för den samhälleliga sjuk- vården i övrigt, inbegripet folktandvården.
            Det skapas emellertid en fast och betryggande ordning på området.
            För övrigt uppstår problem även enligt frivilliglinjen, som direkt
            talar för att företagshälsovården organisatoriskt likställes med
            sjukvården i övrigt. En vidgad företagshälsovård kräver flera
            företagsläkare. I enskild tjänst hos företag kan förmåner lönemässigt
            och i fråga om arbetstid m. m. erbju- das som direkt konkurrerar
            med andra sektorer av sjukvården. Men avväg- ningen av behoven
            när det gäller tillsättandet av läkarbefattningar inom företagshälsovården
            bör inte ligga vare sig på företagarsidan eller genom överenskommelser
            mellan parterna på arbetsmarknaden. Det bör ske på samma sätt
            som vid tillsättandet av nya läkartjänster vid sjukvårdsinrätt-
            ningarna. Detta samordningsproblem behandlas otillfredsställande
            av ut- redningen. I detta sammanhang kan inte förbigås frågan
            om företagsläkarens ställ- ning gentemot sin arbetsgivare — företaget.
            Enligt ILO-rekommendationen — som återges i betänkandet — bör
            läkaren inom företagshälsovården »i yrkesmässigt och moraliskt
            hänseende intaga en helt oberoende ställning i förhållande till
            såväl arbetsgivare som arbetstagare». Men utredningen re- dovisar
            sin uppfattning: »Företagsläkarna har i hög grad kunnat påräkna
            de anställdas förtroende och har i stor utsträckning anlitats
            av de anställda också i sjukvården.» Generellt kan naturligtvis
            icke detta bestridas. Men utredningen är på denna punkt bristfälligt
            underrättad om en mycket vid- sträckt uppfattning i motsatt riktning
            bland de anställda. Frågan är emel- lertid om inte företagsläkarnas
            ställning vore avgjort starkare om de gent- emot företaget blev
            mera oberoende, d.v.s. genom en tjänstetillsättning i likhet med
            den inom sjukvården i övrigt. Från fackligt håll har anförts att
            åldersgränsen blir allt lägre då svårigheter föreligger redan
            vid 40—45 års ålder att vinna anställning. Äldre och handikappade
            utgör härvidlag ett oftast speciellt svårbemästrat problem. Kan
            inte företagsläkarens ställning som avlönad av företaget föra
            honom i konflikt med synsättet hos detta när det gäller utlåtanden
            om äldres och handikappades användbarhet i pro- duktionen? Utredningen
            synes helt ha tagit som sin utgångspunkt att företagshälso- vården
            skall vara underställd företagens huvudmannaskap. Därför har den
            avstått från en närmare analys av alternativet att företagshälsovården
            skall ha samma huvudman som sjuk- och hälsovården i övrigt. även
            om exempel ges om att flera mindre företag slutit sig samman om
            en gemensam företags- hälsovårdscentral blir säkert lösningen
            den, att mindre företag får anlita
          </p>
          <pb facs="riksdagen-motions-pdf/data/1969/mot_1969__ak__413/mot_1969__ak__413-004.pdf"/>
          <fw>
            Motion i Andra kammaren, nr 413 år 1969 11
          </fw>
          <p>
            landstingens öppna vård. I en kommunistisk riksdagsmotion år
            1967 (1:57 och II: 72) anfördes: »Men då mönstret för utbyggnaden
            av landstingens sjukhus- och läkarvård är att jämte centralsjukhusen
            uppföra annexsjukhus med kliniker för öppen vård samt flerläkarstationer,
            skapas en naturlig grund för samordning mellan dessa och företagshälsovården,
            Denna sam- ordning kommer enligt vår uppfattning naturligen att
            växa fram till att landstingen får huvudmannaskapet för företagshälsovården.&gt;
            Men utred- ningen ingår icke på möjligheten av samordning mellan
            företagshälso- vårdscentralerna och landstingens öppna vård. Denna
            fråga bör enligt vår uppfattning tas upp till närmare utredning.
            I sammanhanget måste också beaktas att om allmänläkare vid landstingens
            vårdcentraler och flerläkar- stationer skall anlitas för de mindre
            företagens behov av företagsläkare aktualiseras även behovet av
            deras utbildning i arbetsmedicin. Behovet av företagshälsovårdens
            integrering med den övriga samhälleliga sjuk- och hälsovården
            belyses härmed i ytterligare grad. Delta omdöme kan också ges
            i anslutning till behovet av att skapa ytter- ligare yrkesmedicinska
            enheter vid sjukhusen, vilket ännu ej skett ens vid alla regionsjukhus.
            Behovet av en sådan utbyggnad bör ges stor prioritet. Sammanfattningsvis
            blir vår slutsats att utredningen enligt det förelig- gande betänkandet
            helt förbigått viktiga problemställningar respektive be- handlat
            dem i otillfredsställande grad. Som grundval för ett ställningsta-
            gande om företagshälsovårdens framtida organisation anser vi därför
            en kompletterande utredning i berörda avseenden erforderlig. Då
            ett avtal om företagshälsovård har träffats mellan LO och SAF
            kan inte sägas, alt en sådan kompletterande utredning behöver
            fördröja ett praktiskt genomfö- rande av åtgärder på företagshälsovårdens
            område. Genomföres däremot den här förordade utredningen enligt
            angivna riktlinjer skapas förutsättningar för framläggandet av
            förslag, som enligt vår mening möjliggör en avgjort bättre lösning
            av denna angelägna fråga. Med stöd av det anförda föreslås, att
            riksdagen i skrivelse till Kungl. Maj:t måtte hemställa att en
            kompletterande utredning rörande företagshälsovår- den företas,
            varvid i direktiven för en sådan anges frågan om huvudmannaskapet
            för företagshälsovården samt dess lagfästande enligt i motionen
            anförda synpunkter, samt att miljöproblemen på arbetsplatserna
            och deras OMmgivV- ning därvid ägnas nödvändig uppmärksamhet.
          </p>
          <p>
            Stockholm i januari 1969
          </p>
          <p>
            C. H. Hermansson (vpk) Gunvor Ryding (vpk) Eivor Marklund (vpk)
          </p>
        </div>
      </div>
    </body>
  </text>
</TEI>
