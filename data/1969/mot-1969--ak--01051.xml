<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__1051/mot_1969__ak__1051-001.pdf"/>
      <fw>
        2 Motion i Andra kammaren, nr 1051 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1051
          </p>
          <p>
            Av fru Nettelbrandt m. fl., i anledning av Kungl. Maj:ts proposi-
            tion nr 18, med förslag till förordning om ändring i för- ordningen
            den 6 juni 1968 (nr 430) om mervärdeskatt.
          </p>
          <p>
            (Lika lydande med motion nr 916 i Första kammaren)
          </p>
          <p>
            Skattskyldighet för offentlig verksamhet Frågan om skattskyldighet
            till mervärdeskatt för offentlig verksamhet har vid åtskilliga
            tillfällen uppmärksammats i motioner från bl. a. vårt håll, senast
            vid årets riksdag. I proposition nr 18 behandlas denna fråga.
            Där betraktas den dock närmast som en redovisningsteknisk angelägenhet
            för statliga myndigheter. Denna aspekt är viktig, men man bör
            också hålla konkurrensaspekterna i minnet. Konkurrens mellan enskild
            och offentlig kommersiell verksamhet bör ske på lika villkor.
            I dag är statliga verk och myndigheter inte skattskyldiga för
            utåtriktade varor och tjänster, som tillhandahålles andra statliga
            organ. Motsvarande förhållande gäller också verksamhet som bedrivs
            av landsting och primärkommuner.
          </p>
          <p>
            Enligt cirkulär skall statliga myndigheter vid upphandling jämföra
            of- ferter från enskilda och offentliga företag med hänsyn till
            att enskilda fö- retag har att räkna in mervärdeskatt i sina kalkyler.
            Detta kan dock bli ganska besvärligt då man har att ta hänsyn
            till a) effekten av mervärde- skattebelastningen på enskilda företag,
            b) vilka offentliga myndigheter som har att erlägga mervärdeskatt,
            c) nettoeffekten av andra verks och myndigheters skattefrihet
            med hänsyn till att de inte kan dra av ingående mervärdeskattebelastning.
            Någon motsvarande generell bestämmelse för kommunernas upphandling
            finns inte. Den rimligaste lösningen av frågan är enligt vår uppfattning
            fortfaran- de att inte undanta någon vara eller tjänst från skatteplikt,
            som statligt och kommunalt verk eller myndighet tillhandahåller
            ett annat offentligt organ om varan eller tjänsten i fråga skulle
            vara skattepliktig ifall den tillhandahållits av t. ex. ett enskilt
            företag. Begränsningen av skattskyldigheten för stat och kommun
            medför allt- jämt risker för att staten och kommunen i egen regi
            kommer att bedriva sådan verksamhet som på ett mer rationellt
            och effektivt sätt skulle kunna bedrivas i enskild regi. Med tanke
            på den offentliga verksamhetens rika differentiering framstår
            den inskränkta skattskyldigheten dessutom som
          </p>
          <pb facs="riksdagen-motions-pdf/data/1969/mot_1969__ak__1051/mot_1969__ak__1051-002.pdf"/>
          <fw>
            Motion i Andra kammaren, nr 1051 år 1969 3
          </fw>
          <p>
            en allvarlig diskriminering av det enskilda näringslivet inom
            olika områ- den. Effekten av frihet från skattskyldighet för statliga
            och kommunala myndigheter är mindre i mervärdeskattesystemet än
            den var under den allmänna varuskatten, därför att avdragsrätt
            för ingående mervärdeskatt inte föreligger för den som ej är skattskyldig.
            I enstaka fall kan det rentav vara till nackdel att man ej är
            skattskyldig. Detta problem har uppmärk- sammats i proposition
            nr 18. Propositionen medger tolkningen, att stat- liga verk och
            myndigheter skall göras skattskyldiga endast när det är för- månligt
            för dem. Vi förutsätter, att detta ej är statsmakternas avsikt.
            även av detta skäl är det ur konkurrenssynpunkt lämpligt att besluta,
            att skatt- skyldighet alltid skall gälla för offentlig myndighet
            och affärsdrivande verk som till annan tillhandahåller skattepiktiga
            varor och tjänster.
          </p>
          <p>
            Skatten på motorfordon Enligt tidigare riksdagsbeslut utgår inte
            skatt på försäljning av begag- nade personbilar. Vi stöder detta.
            I propositionen föreslås emellertid att mervärdeskatt skall utgå
            på begagnade personbilar som säljs av biluthyr- ningsföretag.
            Vi menar att detta är en riktig åtgärd. Därigenom täcks en lucka
            i den nuvarande lagstiftningen. Skatt utgår ej på försäljning
            av begagnade personbilar men väl på för- säljning av begagnade
            motorcyklar. Vi finner detta något inkonsekvent. Enligt beslut
            av 1968 års riksdag skall skattebortfallet av momsbefrielsen för
            begagnade bilar kompenseras av höjd accis på nya bilar. Någon
            accis- höjning på motorcyklar företogs ej, eftersom begagnade
            sådana är skatte- pliktiga. Genom denna åtgärd har man uppnått
            en ur fiskal synpunkt nå- gorlunda likvärdig behandling av personbilar
            och motorcyklar. Mycket ta- lar dock för att likvärdighet mellan
            personbilar och motorcyklar inte upp- nåtts ur handelns synpunkt.
            Handeln med begagnade motorcyklar torde ha fått icke avsedda konkurrensnackdelar
            genom skattebelastningen, nackdelar som rimligen bör upphävas
            genom skattebefrielse i kombina- tion med höjd accis på samma
            sätt som skett med personbilar. Med hänvisning till det anförda
            hemställer vi,
          </p>
          <p>
            att riksdagen I. måtte besluta, a) att skattskyldighet bör gälla
            för offentlig myndighet och affärsdrivande verk, som till annan
            tillhandahåller skattepliktiga varor och tjänster, b) att vederbörande
            utskott utarbetar härför erforder- lig lagtext;
          </p>
          <pb facs="riksdagen-motions-pdf/data/1969/mot_1969__ak__1051/mot_1969__ak__1051-003.pdf"/>
          <fw>
            4 Motion i Andra kammaren, nr 1051 år 1969
          </fw>
          <p>
            TU. i skrivelse till Kungl. Maj:t måtte hemställa om för- slag
            till befrielse från mervärdeskatt för begagnade motor- cyklar
            i kombination med höjd accis på motorcyklar.
          </p>
          <p>
            Stockholm den 4 mars 1969
          </p>
          <p>
            Cecilia Nettelbrandt (fp) C.-G. Enskog (fp) Sven Gustafson (fp)
            i Göteborg
          </p>
          <p>
            Alfa Boktryckeri AB, Sthlm 1969
          </p>
        </div>
      </div>
    </body>
  </text>
</TEI>
