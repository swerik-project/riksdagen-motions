<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01710">
  <teiHeader>
    <fileDesc>
      <titleStmt>
        <title>Översyn av vapenfrilagen</title>
        <author>Evert Svensson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av vapenfrilagen</title>
          <idno type="rdwebb">G8021710</idno>
          <rs type="number">1710</rs>
          <ref type="dokument_url_text">http://data.riksdagen.se/dokument/G8021710/text</ref>
          <ref type="dokument_url_html">http://data.riksdagen.se/dokument/G8021710</ref>
          <ref type="dokumentstatus_url_xml">http://data.riksdagen.se/dokumentstatus/G8021710</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Asq7NRpmkGRyqdnCrfGpjH</idno>
            <name>EVERT SVENSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-GCJVTREcJGRyYmFdeMbNaN</idno>
            <name>OSKAR LINDKVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-EeEQ2rKeN91p4z1e2rPUpR</idno>
            <name>INGA-BRITT JOHANSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-Xrj5P46hsif4EVQjEQc8eH</idno>
            <name>GEORG ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5CV27U581MoB4SoNZdp5E4" type="signed"/>
        <correspContext corresp="i-5CV27U581MoB4SoNZdp5E4">
          <note type="signatory" corresp="i-Asq7NRpmkGRyqdnCrfGpjH"/>
          <note type="signatory" corresp="i-GCJVTREcJGRyYmFdeMbNaN"/>
          <note type="signatory" corresp="i-EeEQ2rKeN91p4z1e2rPUpR"/>
          <note type="signatory" corresp="i-Xrj5P46hsif4EVQjEQc8eH"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1710/mot_198485__1710-001.pdf"/>
      <fw xml:id="i-Pd1PVDwFmTymy1mW7CVDxg">
        Motion 1984/85:1710
      </fw>
      <div type="motHeader" xml:id="i-KnhP374rP3igHCBhp9fUNg">
        <div type="motTitle" xml:id="i-6SN3Ggki7eMa7mXAhDKjg6"/>
        <div type="motSubmissionInfo" xml:id="i-6BsMpCoxtm6haKRia8rqoZ"/>
      </div>
      <div type="motBody" xml:id="i-9cTBJxu3MLwFJto67qq3d5">
        <div xml:id="i-FKy51sQJhR9FTukXA7CWtg">
          <p xml:id="i-3gMLUEo6nZHJdpAdYzwS1K">
            Evert Svensson m. fl. Översyn av vapenfrilagen
          </p>
          <p xml:id="i-PBNJksRtbGJnRKpn9mzz7u">
            Nu gällande vapenfrilag beslöts av riksdagen 1978. Den hade föregåtts
            av ett betänkande av 1973 års vapenfriutredning. Betänkandet var
            ett ambitiöst försök att finna en rimlig avvägning mellan å ena
            sidan samhällets deklarerade behov av allmän värnplikt och å andra
            sidan den enskildes moraliska övertygelse om det felaktiga i militära
            sätt att avvärja och lösa konflikter och därmed förknippad (beredskap
            till) bruk av vapen mot andra människor. Utredningens förslag
            i detta syfte innehöll bl. a. följande element: Oo Generösare
            och tydligare formulerade förutsättningar för tillstånd till vapenfri
            tjänst, med bl. a. slopande av uttrycket ”djup samvetsnöd”. Oo
            Betydande förenkling av prövningsförfarandet. Oo Tjänstgöringsalternativ
            för vapenfria även utanför totalförsvaret. Oo Samhällstjänst ådömd
            av domstol som alternativ till fängelsestraff vid totalvägran.
          </p>
          <p xml:id="i-P1HkuPKrXjw9fEHM6KgTHP">
            Då propositionen lades fram visade det sig att regeringen slopat
            samhällstjänsten och knutit tjänstgöringsalternativet till krigssamhällets
            behov. Utdragna förhandlingar mellan koalitionspartierna och förutsätt-
            ningarna för tillstånd samt prövningsförfarandet ledde till en
            ordning som enligt försvarsutskottet skulle innebära att ”prövningsförfarandet
            förenklas så långt det är möjligt utan att man avstår från ett
            underlag för vapenfrinämndens prövning”. Det underströks samtidigt
            att ”sökandens bevisbörda för styrkande av den övertygelse han
            hävdar inte bör vara tung”. Och försvarsminister Krönmark sade
            sig trots de vidtagna förändringarna i utredningsförslaget räkna
            med att den nya lagen skulle medföra ”ett jämförelsevis litet
            antal avslag av ansökningar hos vapenfrinämnden”. När vapenfrilagen
            trädde i kraft den 1 juli 1978 så resulterade den också i en påtaglig
            sänkning av avslagsfrekvensen: från 35,8 96 1977 till 15,4 90
            1979. Under de båda följande åren låg avslagsfrekvensen kvar på
            denna nivå, som trots allt innebar mellan 500 och 700 avslag per
            år. 1982-1983 har avslagsfrekvensen på nytt ökat, till 19,1 resp.
            21,4 26, med närmare 900 avslag vardera året. Skiftande förklaringar
            har givits för denna ökning av antalet avslag. Från vapenfrinämndens
            sida har man hänvisat till att en viss förändring av sökandegruppens
            sammansättning skulle ha ägt rum. Enskilda ledamöter i nämnden
            har samtidigt påtalat vad man anser vara en viss skärpning i nämndens
            praxis.
          </p>
          <p xml:id="i-CHXy5ETxcZCmmg3d2cU3S6">
            1 Riksdagen 1984/85. 3 saml. Nr 1710-1716
          </p>
          <p xml:id="i-VnHYJxniVsZHgyciWN1qm8">
            Mot. 1984/85 1710-1716
          </p>
          <pb facs="riksdagen-motions-pdf/data/198485/mot_198485__1710/mot_198485__1710-002.pdf"/>
          <fw xml:id="i-EWUYHFGkxWL8des2tMvfz1">
            Mot. 1984/85:1710 i
          </fw>
          <p xml:id="i-r8sKvoriAQdhJHapzXydu">
            Oavsett vilken förklaringen är, så har utvecklingen under 1980-talets
            fyra första år lett till att närmare 600 personer efter sådana
            avslag ansett sig tvingade att fullfölja sin värnpliktsvägran,
            så att de riskerat bötes- eller fängelsestraff. Att samhället
            på detta sätt vidtar straffsanktioner mot ett samvetsbestämt handlande
            måste anses som något mycket allvarligt, i synnerhet mot bakgrund
            av de intentioner med lagstiftningen som citerats här ovan. Det
            finns därför enligt vår uppfattning mycket goda skäl att nu vidta
            en översyn av vapenfrilagen utifrån de erfarenheter som vunnits
            efter 1978 och mot bakgrund av de i förarbetena uttalade intentionerna
            med lagstiftning- en. Vid en sådan översyn är det några aspekter
            som enligt vår uppfattning särskilt bör behandlas.
          </p>
          <p xml:id="i-6sMyXSUfVSqrAafzw969aF">
            Förutsättningar för vapenfri tjänst
          </p>
          <p xml:id="i-7QX9k5F24hjQBTrJ5FjB3s">
            För tillstånd till vapenfri tjänst krävs enligt utskottsbetänkandet
            att sökanden har en respekt för människolivet som är ännu starkare
            än vad som är fallet med det stora flertalet medborgare, vilka
            måste antas känna obehag vid tanken på att bruka vapen mot en
            annan människa och — om detta ändå blev nödvändigt — göra så efter
            viss självövervinnelse. Den som får tillstånd till vapenfri tjänst
            måste enligt utskottet ha en respekt för människolivet som ärså
            villkorslös att den inte kan förenas med den medborgerliga skyldigheten
            att försvara vårt samhälle med vapen. I propositionen hade försvarsministern
            därutöver, i likhet med utredning- en, föreslagit att de som vunnit
            en på klart ideella skäl grundad övertygelse om krigets och våldets
            meningslöshet, orättvisa och inhumanitet som social företeelse
            men hos vilka tanken på det enskilda människolivet och dess okränkbarhet
            framträder mindre starkt bör ha möjlighet att få vapenfri tjänst.
            Försvarsutskottet invände att vare sig den sökande anförde religiösa
            eller andra skäl för ansökan, så måste inställningen vara klart
            knuten till en stark respekt för det enskilda människolivet och
            dess okränkbarhet: ”Enbart en övertygelse om krigets och våldets
            meningslöshet, orättvisa och inhuma- nitet som social företeelse
            kan inte antas vara tillräckligt hållfast inför det social tryck
            att delta i försvaret, som ett väpnat angrepp på vårt samhälle
            kan väntas medföra.” Det finns enligt vår uppfattning skäl att
            anta, att en del av dem som nu erhåller avslag på sin ansökan,
            hänför sig till nyssnämnda kategori. Allteftersom kapprustningen
            fortsatt och världsläget försämrats har denna inställning utan
            tvekan vunnit allt vidare spridning. Vi kan inte godta att den
            skulle anses ha ett mindre etiskt värde än en övertygelse med
            inriktning på det enskilda människolivet och dess okränkbarhet.
            Vi instämmer i det krav på en generösare lagstiftning som uttalades
            av det
          </p>
          <pb facs="riksdagen-motions-pdf/data/198485/mot_198485__1710/mot_198485__1710-003.pdf"/>
          <fw xml:id="i-3t1FUccz4taHRpSG6Y8tG5">
            Mot. 1984/85:1710 3
          </fw>
          <p xml:id="i-DSqeRTnovLD83oA6qpmhus">
            kristna riksmötet i Jönköping 1983. Den föreslagna översynen
            bör ha detta önskemål till utgångspunkt.
          </p>
          <p xml:id="i-9FGQH2QbmwKTuqbMinYh3o">
            Prövningsförfarandet
          </p>
          <p xml:id="i-2j8LRWLpx1nECpNCjfJtqp">
            Ett antal remissinstanser inte minst från kyrkligt håll förordade
            1977 ett avskaffande av prövningsförfarandet. Värnpliktsvägran
            av bekvämlighets- skäl skulle enligt detta synsätt kunna motverkas
            genom en viss förlängning av tjänstgöringstiden för de vapenfria.
            Förslaget motiverades inte sällan med att erfarenheterna av den
            dittillsvarande prövningen eftertryckligt understrukit svårigheterna
            att utforma ett någorlunda objektivt och från rättssäkerhets-
            synpunkt godtagbart prövningsförfarande. Enligt vår uppfattning
            har en avgörande förbättring härvidlag inträffat sedan den nuvarande
            lagen började gälla. Det hindrar inte att det alltjämt kan finnas
            brister även med nuvarande förfarande, vilka kan behöva åtgärdas.
            Alltjämt reses också krav på prövningsförfarandets avskaffande,
            senast i det brev som svenska kyrkans biskopar avlåtit i fredsfrågan.
            Det kristna riksmötet i Jönköping 1983 krävde en utredning om
            ett nytt prövningsförfarande. Att man vid översynen bör ta upp
            frågan är enligt vår uppfattning tämligen självklart. Möjligheterna
            att ytterligare förenkla prövningsförfarandet bör särskilt övervägas.
          </p>
          <p xml:id="i-GuVnxymJsfLFStYwLuDL92">
            Tjänstgöringsalternativ
          </p>
          <p xml:id="i-CGssNWh1QiHAvBwVL1D3x5">
            Såsom nämnts i det föregående innebar 1978 års proposition att
            de vapenfria tjänstgöringsalternativen knöts till krigssamhällets
            behov. Lika- fullt har den nya lagen i sin tillämpning inneburit
            en betydande breddning av den vapenfria tjänstens innehåll. Det
            hindrar inte att den starka anknytning- en till de civila totalförsvarsmyndigheterna
            kan tänkas provocera vissa värnpliktiga som skulle vara berättigade
            till vapenfri tjänst till att i stället totalvägra. Vid en översyn
            av vapenfrilagen bör möjligheterna att undanröja detta problem
            undersökas.
          </p>
          <p xml:id="i-X6zwADFJa3Vbi329TKmabo">
            Alternativ till fängelsestraff vid totalvägran
          </p>
          <p xml:id="i-Bst4Dj1TajZB3wXh6RFowC">
            1973 års vapenfriutredning hävdade att ingen skall behöva dömas
            till fängelse enbart av skälet att han vägrar bära vapen och föreslog
            att samhällstjänst utdömd av domstol kunde vara ett sätt att lösa
            problemet. En rad praktiska och principiella invändningar framfördes
            emellertid mot förslaget som inte följdes upp i propositionen.
            Som ovan redovisats kvarstår problemet, t. o. m, i växande grad.
            Utredningens nyss refererade ståndpunkt bör enligt vår uppfattning
            aktualiseras. En huvuduppgift för den föreslagna översynen bör
            vara att utarbeta förslag i syfte att så långt möjligt undanröja
            det problem som
          </p>
          <pb facs="riksdagen-motions-pdf/data/198485/mot_198485__1710/mot_198485__1710-004.pdf"/>
          <fw xml:id="i-J1KfCFS7EmfauKq2XNW5Do">
            Mot. 1984/85:1710 4
          </fw>
          <p xml:id="i-EDwiBwknEwgVgSh85ZLz7H">
            fängelsestraff vid vapen- och värnpliktsvägran utgör, och måste
            utgöra, i ett samhälle med respekt för människors samvetsbestämda
            övertygelser.
          </p>
          <p xml:id="i-S8vBMmsn8RHow3vtufCV21">
            Hemställan
          </p>
          <p xml:id="i-Db2bE9dXhQ2aF6hErF1y18">
            Med hänvisning till vad som ovan anförts hemställer vi att riksdagen
            ger regeringen till känna vad som i motionen anförts om en översyn
            av vapenfrilagen.
          </p>
          <p xml:id="i-26pMF4uuxtx2qikLQzXq7f">
            Stockholm den 24 januari 1985
          </p>
          <p xml:id="i-K6jryEMqwHiFPNWkoAzcnq">
            EVERT SVENSSON (s) OSKAR LINDKVIST (s) INGA-BRITT JOHANSSON (s)
            GEORG ANDERSSON (s)
          </p>
        </div>
      </div>
    </body>
  </text>
</TEI>
