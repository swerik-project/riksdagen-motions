<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--ak--00016">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__16/mot_1935__ak__16-001.pdf"/>
      <fw xml:id="i-LC1K6zrGg9cwaXqjq8AYwE">
        Motioner i Andra kammaren, Nr 16. 3
      </fw>
      <div xml:id="i-FoVTwuN7QBTFqtWszeVmNh" type="motHeader">
        <div xml:id="i-PvD4t81KSCXCFcjWUsJEs6" type="motTitle"/>
        <div xml:id="i-BVG78pd45AQyicTaxNJNN5" type="motSubmissionInfo"/>
      </div>
      <div xml:id="i-L8r8GdrKcdnumKYqh32Kbs" type="motBody">
        <div xml:id="i-EggpCeGhkfJu6ovz6pgYdV">
          <p xml:id="i-M6w2kVDnhe1m7T4Hs9NZJi">
            Nr 16.
          </p>
          <p xml:id="i-HCKUjqaMmqp6ENJeYvzUGm">
            Av herr Meyerhöffer m. fl., om planmässiga provisoriska åtgärder
          </p>
          <p xml:id="i-NChWSsSaTFXPpSTi36C84u">
            till försvarets stärkande.
          </p>
          <p xml:id="i-5pZphmFEpJvqJSDEZouZqC">
            Ett lands försvarsordning måste alltid anpassas efter de krav,
            som fast- ställas av det utrikespolitiska läget. Detta framhölls
            också i försvarsrevi- sionen 1923 i den socialdemokratiska reservationen,
            vari bl. a. sades: »En dylik anpassning nedåt förutsätter emellertid
            också en tillräckligt snabb anpassning uppåt för den händelse
            utvecklingen i vår del av världen icke skulle taga den fredliga
            riktning, de allra flesta äro eniga om att önska.» Redan efter
            några få år visade det sig, att de förhoppningar, på vilka man
            byggt den svenska försvarsordningen, icke motsvarades av utveck-
            lingen. En nuvarande ledamot av regeringen och tidigare av försvarsrevi-
            sionen har också uppriktigt skrivit: »Se vi oss omkring, så är
            det tyvärr så, att det icke blott är avrustningskravet, som gått
            i kvav i Geneve, och flottkonferensen, som lett till fiasko —
            — Vid sådant förhållande nödgas jag säga mig, att vi befinna oss
            i ett så tillvida tröstlöst läge, att många av våra bästa förhoppningar
            med avseende på den internationella avrustningen och nedrustningen
            ha lidit skeppsbrott, och att det vi hoppats, särskilt när man
            avslöt världskriget och uppgörelsens timma följde, icke visat
            sig gå i uppfyllelse.» Sedan dessa uttalanden gjordes, har utveck-
            lingen mycket bestämt gått i den fruktade riktningen. En annan
            ledamot av regeringen — hans excellens herr utrikesministern —
            har i april 1934 of- fentligen uttalat att &gt;»även den mest
            blåögde pacifist måste börja inse, att i en viss given situation
            det möjliga icke behöver sammanfalla med det önskliga». Allvaret
            och ovissheten ha ock fått ett synnerligen kraftigt ut- tryck
            i hans uttalande: »I det utrikespolitiska läget växla skuggor
            och dag- rar från vecka till vecka. Känslan av att internationell
            politik hanterar ett osäkrat gevär stärkes just av ovissheten
            om nedrustningens öde.» Det må vidare erinras om att tidigare
            starkt internationellt betonade riktningar nu beklagligtvis i
            stor utsträckning övergått till hets mot främ- mande länder och
            därigenom väsentligt bidragit till att förvärra det rådande orostillståndet.
            Förhållandet har t. o. m. föranlett utrikesministern att fram-
            hålla, att vi behöva litet var »vänja oss att bedöma vad som sker
            mindre med ledning av åsikter eller känslomässiga tycken om främmande
            folk och regi- mer än med ledning av en medveten eller instinktiv
            uppfattning om våra behov och resurser, om vår ställning i denna
            rörliga värld». Av vad som anförts framgår, att de förhoppningar,
            som lågo till grund för vårt nuvarande försvar, visat sig fullständigt
            sakna grund i verklig- heten, och att läget i världen för närvarande
            är fullt av risker. Det finns
          </p>
          <pb facs="riksdagen-motions-pdf/data/1935/mot_1935__ak__16/mot_1935__ak__16-002.pdf"/>
          <fw xml:id="i-Cijd7ZQCVBXNYS2swvuzEu">
            4 Motioner i Andra kammaren, Nr 16.
          </fw>
          <p xml:id="i-CdfD5uh7xA6rpiJ2kt7k16">
            för en realitetsbetonad bedömning av läget ingen anledning att
            söka i skräckskildringens tecken utmåla detsamma i särskilt mörk
            dager, men ingen kan gärna påstå annat än att läget är i hög grad
            ovisst. Det synes under sådana omständigheter ofrånkomligt att
            också inrätta sig därefter. Denna situation har redan sedan flera
            år i de flesta stater framtvingat ökade omsorger i fråga om staternas
            säkerhet, och den allmänna tendensen i detta avseende har i ökad
            grad framträtt under det senast gångna året. Till belysande härav
            må följande sammanfattning av i fackpressen syn- liga uppgifter
            om militära åtgärder i olika länder återges:
          </p>
          <p xml:id="i-SdKsEgVVexw7mSihKieRJ2">
            Belgien.
          </p>
          <p xml:id="i-YHcCx5yfzWeHf7p6ZHuGPu">
            Ombeväpningen av artilleriet har påbörjats. Omfattande befästningsarbe-
            ten, i viss mån en fortsättning av de franska, ha utförts och
            i samband härmed en värvad styrka på något över 2 000 man nyuppsatts.
          </p>
          <p xml:id="i-GGdfeZLDajiahEUUagVoB6">
            England.
          </p>
          <p xml:id="i-S7KMKDEADRV8o475XcukUJ">
            Kraftiga ansträngningar göras för att höja värdet av territorialarmén
            (400 territorialofficerare ha t. ex. för första gången detta år
            genomgått en utbildningskurs i krigsskola). Särskild lag, som
            underlättar bekämpandet av propaganda bland krigs- maktens personal,
            har antagits. Möjligheten att göra husundersökning har utsträckts
            och blotta innehavet av landsförrädisk litteratur gjorts straff-
            bart. Den 1934 antagna budgeten innebär en reduktion av sammanlagt
            6 miljoner pund för icke militära utgifter men en ökning av de
            militära utgifterna med 4 miljoner pund. Under byggnad 88 000
            ton krigsfartyg samt dessutom beviljade 52 000 ton. Utgifterna
            för militära ändamål utgöra 48,8 Z mer än 1914.
          </p>
          <p xml:id="i-2HmqD4o1zgFJNSiMuhde4f">
            Finland. Försvarsbudgeten uppvisar för året en stegring av 90
            miljoner mark.
          </p>
          <p xml:id="i-ULkhUnftGUkKNB5KbTvuuY">
            Frankrike.
          </p>
          <p xml:id="i-6PzwbpNekPsa3n4Vr5aXTD">
            Åtgärder ha vidtagits för ökning av den fasta kadern. Ett nytt
            regemente har uppsatts, samt de i Frankrike garnisonerade färgade
            trupperna ökats med tre regementen. Inemot 3 miljarder extra ordinarie
            anslag för mili- tära ändamål (1175 miljoner för gränsfästningar,
            980 miljoner för flyget, 825 miljoner för marinen). I december
            har ett ytterligare anslag om 800 miljoner beviljats. (I deputeradekammaren
            med överväldigande majoritet.) Enligt Times har Frankrike aldrig
            varit så väl försvarat. En särskild myndighet för rustningsindustri
            har upprättats. Under byggnad 107 000 ton krigsfartyg samt beviljade
            34 000 ton. Utgifterna för militära ändamål utgöra 20,8 Z mer
            än 1914.
          </p>
          <p xml:id="i-PdZJFiGPRWpsaaT6HTRwpc">
            Italien.
          </p>
          <p xml:id="i-GwMUuvmvjkbP8HhBZHx7QF">
            Lag om den manliga ungdomens militarisering från 8:de levnadsåret,
            i avsikt att andligen, kroppsligen och militäriskt så förbereda
            ungdomen, att vid inträdet i armén tiden kan användas uteslutande
            till utbildning för
          </p>
          <pb facs="riksdagen-motions-pdf/data/1935/mot_1935__ak__16/mot_1935__ak__16-003.pdf"/>
          <fw xml:id="i-77Mc5AXhYz1GwT5M47osLe">
            Motioner i Andra kammaren, Nr 16. d
          </fw>
          <p xml:id="i-L4uWbXjvKKTR98aFFDuz4D">
            kriget och för specialutbildning. Regeringschefen har motiverat
            den nya lagen med att »vi måste militarisera staten, vi måste
            upprusta, göra var- enda innebyggare till soldat, öva varenda
            gosse och man och ingjuta kamp- vilja i honom». Det är icke oriktigt,
            då han förklarar, »att man måste gå ända tillbaka till det romerska
            riket för att finna någon motsvarighet till det italienska folket
            i vapen i dag». Under byggnad 59 000 ton krigsfartyg samt beviljade
            70 000 ton.
          </p>
          <p xml:id="i-8GURNG4EQk5zsCYF1vh1Nz">
            Japan.
          </p>
          <p xml:id="i-EkB2CN7vKQ5C1f9p93qBDb">
            Budgeten uppgår 1935—1936 till 600 miljoner yen för armén mot
            446 miljoner för löpande året. Flygvapnet har beviljats ett extra
            anslag om 44 miljoner yen, avsett att under loppet av tre år öka
            antalet flygplan med 500. Luftvärnet har betryggande ordnats och
            under manövrer 1933 ingående prövats. Straffen i lagen av år 1929
            för bekämpande av kommunismen ha skärpts. (För kommunistisk propaganda
            i krigsmakten har bl. a. straffarter även in- förts dödsstraff.)
            Under byggnad 65 090 ton krigsfartyg samt beviljade 25 000 ton.
            Utgifterna för militära ändamål utgöra 38,4 2 mer än 1914.
          </p>
          <p xml:id="i-BjQFvsLFwVbrHbz53WZSZd">
            Kina.
          </p>
          <p xml:id="i-U6h5yvLmWix45S5zqN71NT">
            En femårsplan har uppgjorts för anskaffning av 1500 flygplan
            och leve- ranser påbörjats från Amerika.
          </p>
          <p xml:id="i-6W8oDynmqHAeADcB3S2gkt">
            Polen.
          </p>
          <p xml:id="i-NszsZXjKsp9Qd8XXJMtDwi">
            Lag har införts om civil värnplikt för militärt ändamål för alla
            män mellan 17 och 60 år samt för kvinnor mellan 19 och 45 år.
            Förberedande militärutbildning har införts efter italienskt mönster.
          </p>
          <p xml:id="i-EAPAn1DQa9GMLisHaGV7Fo">
            Rumänien.
          </p>
          <p xml:id="i-HxTz8g1rufWnmKHotARPCG">
            Obligatorisk förberedande militärutbildning från 19 till 21 år
            med minst 60 övningar per år har införts.
          </p>
          <p xml:id="i-Xfx9ENyPMsC5tuRfzngRVc">
            Ryssland. Östersjöflottan skall vara i tjänst även under vintern
            och särskilda vin- terövningar skola äga rum i Finska viken. Utgifterna
            äro svåra att exakt ange. I varje fall är tendensen tydlig. Åren
            1929—1930 1115 miljoner rubel och 1933 2300 miljoner. Ledaren
            för en italiensk militärkommission i Ryssland förklarar, att såväl
            utrustning som befälsutbildning mer är riktad på offensiv än defensiv.
            Krigsmakten hör till de solidaste och bäst ordnade av Sovjets
            inrättningar, och i fråga om armén vet regeringen ej av någon
            sparsamhet. Den ryska flygmaskinsindustrin är efter 5-årsplanens
            slut oberoende av utlandet. Tyngdpunkten i fabrikationen ligger
            för närvarande på tunga bombplan med stor aktionsradie. Regeringens
            avsikt är att under 1935 göra de ryska luftstridskrafterna till
            de starkaste i världen. En särskild skarpskyttekår har uppsatts,
            huvudsakligen bestående av fabriksarbetare, och skall sommaren
            1934 ha uppnått 500 000 man.
          </p>
          <pb facs="riksdagen-motions-pdf/data/1935/mot_1935__ak__16/mot_1935__ak__16-004.pdf"/>
          <fw xml:id="i-DAgbv23HAhvia4sc1QDgPA">
            6 Motioner i Andra kammaren, Nr 16.
          </fw>
          <p xml:id="i-WurnjeLehuNCTSjzJokWwL">
            Schweiz.
          </p>
          <p xml:id="i-MT6p9HeNdtVZCGCymuHQCJ">
            Landsförrädisk propaganda har kraftigt beivrats. En »aktionskommitté
            till försvar av de i Geneve efter oroligheterna den 9 nov. 1932
            häktade soldaterna» hade i flygblad och på möten uppmanat soldater
            till ohör- samhet. I tjänsten hade de uppträtt utan anmärkningar
            och erkände, att de erhållit anvisning av sitt parti (kommunistiska)
            att fullgöra sin tjänst ordentligt och villigt, emedan vad de
            sålunda lärde sig sedermera skulle komma det militärt organiserade
            arbetarvärnet tillgodo. Försvarsadvokatens invändning, att krigsrätten
            ej vore rätt forum, avvisades, emedan den upp- lösande och upphetsande
            verksamheten hade riktat sig mot krigsmän. Straf- fen lödo på
            1 till 4 månaders fängelse. Större manövrer i divisionsförband
            ha ägt rum i september. Av den extraordinära rustningskrediten
            om 82 miljoner francs för mate- rielanskaffning ha använts 3,5
            miljoner för kulsprutor, 10 miljoner för andra tunga infanterivapen,
            36 miljoner för ammunition, 10 miljoner för kanoner och 12 miljoner
            för flygplan. Förslag har framkommit om ökning av de värnpliktigas
            utbildningstid med 30 dagar, vilken med hänsyn till härordningens
            natur och hittills rådande förhållanden måste anses anmärkningsvärd.
            Chefen för försvars- departementet har förklarat »under hänvisning
            till den oroande internatio- nella situationen och nedrustningskonferensens
            fruktlösa arbete är det re- geringens plikt att träffa alla åtgärder
            för att förhindra, att Schweiz inblan- das i ett krig. Det säkraste
            skyddet härför utgör en stark och väldiscipli- nerad armé. Åtgärder
            ha redan vidtagits för att förbättra beväpningen, men dessutom
            är det nödvändigt, att rekrytutbildningen förlänges. Regeringen
            kommer att framlägga proposition härom till nästa parlamentssession.»
          </p>
          <p xml:id="i-5cWwgL3NAXSwCgXG4VCYvS">
            Spanien.
          </p>
          <p xml:id="i-ZVFn7SWUpsyzErdgngBQF">
            Förberedande militärutbildning har införts. 20 skolor med 4 kurser
            om 4 månaders längd årligen; varje kurs omkring 400 elever.
          </p>
          <p xml:id="i-JKBzRY6Pb9bXbMzBQLHEm4">
            Tjeckoslovakien.
          </p>
          <p xml:id="i-DH5E3VGBiFWvpTxQxDSoBw">
            I skolorna skall särskild undervisning om försvaret äga rum.
            Dessutom har 1934 införts obligatorisk militärutbildning fr. o.
            m. 15 års ålder. Tjänstgöringstiden har utsträckts till 2 år från
            14 månader.
          </p>
          <p xml:id="i-QQEtFJxZEsJr2frRycEjaZ">
            Turkiet.
          </p>
          <p xml:id="i-CaPyqLRiMRjcUDxa39NBeJ">
            Ett flertal nya skatter ha införts för att användas för ökade
            behov i militärt avseende.
          </p>
          <p xml:id="i-UufUvZbEQh6TnuZ2dCZA8u">
            Tyskland.
          </p>
          <p xml:id="i-Jhijft28ZNx2sYM9CC5e37">
            Officiella uppgifter saknas. Betydande upprustning anses dock
            ha ägt rum.
          </p>
          <p xml:id="i-LtXQXPLE2WTabCgbweDGnV">
            U. S.A.
          </p>
          <p xml:id="i-RR3NK2u8Au3EGykb4Q3Bxq">
            Medel beviljades för 102 krigsfartyg till en kostnad av 400 miljoner
            dollars, 1185 flygplan till en kostnad av 96 miljoner dollars.
            Kostnaderna avse en femårsperiod. Under byggnad 240 000 ton krigsfartyg
            samt beviljade 10 000 ton. Utgifterna för militära ändamål utgöra
            10,9 Z mer än 1914.
          </p>
          <pb facs="riksdagen-motions-pdf/data/1935/mot_1935__ak__16/mot_1935__ak__16-005.pdf"/>
          <fw xml:id="i-TRAemfe8ZeqW1MYHTjxrVP">
            Motioner i Andra kammaren, Nr 16. 7
          </fw>
          <p xml:id="i-9AbxPDBPY95oPfmaAUwjE">
            Det är sålunda uppenbart, att de flesta statsmän i ord äro eniga
            i att betona lägets allvar och vidare, att de flesta ansvariga
            politiska ledare i andra länder även i handling omsatt sin uttalade
            uppfattning.
          </p>
          <p xml:id="i-FWr7rCwYk3WyyzZpwZuo69">
            Som en naturlig följd av orostillståndet i världen har nedrustningen
            prak- tiskt taget avförts ur den internationella diskussionen.
            Nu är det i stället fråga om graden av upprustning. Utrikesministern
            har säkerligen fullt riktigt bedömt läget i detta avseende, då
            han säger: »Konversationen i Geneve rör sig egentligen föga kring
            fredens lycka och krigets förbannelse. Desto mer tala nedrustningsherrarna
            om tanks och bombplan, slagskepp och härstyrkor och andra sådana
            bastanta realia. Europa och världen äro inga- lurnda desamma som
            för femton år sedan. Särskilt under den senaste tiden har med
            snabb acceleration det läge förskjutit sig, vari man tänkt sig
            ned- rustningens realiserande. Och nu får man fråga sig, bittert
            blickande till- baka på många långa år av förspillda möjligheter:
            kan den ännu allt- jämt realiseras? — — Det är tämligen lätt att
            avskilja vissa alternativ, som icke numera äro möjliga. Till vad
            som icke kan uppnås får först och främst hänföras: en nedrustningskonvention,
            som genomför väsentliga re- duktioner, kvalitativt och kvantitativt
            över rustningarnas hela område. Att detta icke kan genomföras
            i nuvarande läge är uppenbart. De som här hemma hoppats på att
            en internationell nedrustning skulle för vårt land innebära ett
            minskat behov av försvarsanstalter böra icke göra sig några illusioner.
            De som åter fruktat ett resultat, som bunde Sverige till äventyr-
            liga nedsättningar i försvarskraften, kunna känna sig lugna.»
            På många håll har man i alltför hög grad förbundit rustningarnas
            minsk- ning med möjligheterna till fred. Det är icke rustningar
            i och för sig, som framkalla krig, utan rustningarna äro endast
            ett utslag av rådande osäker- hetstillstånd. Krigiska konflikter
            kunna lika lätt eller lättare uppstå mellan stater, som nedbringat
            sina rustningar eller överenskommit att avstå från bruket av vissa
            vapen. Liksom å ena sidan förhoppningarna på nedrust- ningen och
            dess följder voro i hög grad oriktiga, är det ingen anledning
            att i nedrustningens misslyckande i och för sig se ett direkt
            hot för fre- den. Dess betydelse är emellertid allvarlig nog,
            ty det visar, att oviss- heten och oron för närvarande äro mycket
            stora. Det är helt enkelt en påminnelse om nödvändigheten att
            ordna även vårt lands säkerhet efter de förhållanden, som faktiskt
            råda i världen. På grund av svårigheterna att snabbt genomföra
            förändringar i ett lands försvarsberedskap är det nöd- -vändigt
            att försvarsberedskapen städse hålles på en sådan nivå, att den
            kan motsvara det skiftande utrikespolitiska läget. Dåvarande statsministern
            Staaff har också förklarat: »I varje förnuftig organisation måste
            finnas en verklig krigsberedskap under varje utvecklingsskede.»
            Det utrikespolitiska läget kan omsättas i neutralitetspolitik
            eller ock i solidaritets- och allianspolitik av ett eller annat
            slag. I vilket fall är det emellertid ett oavvisligt krav, att
            våra militära maktmedel äro av sådan
          </p>
          <pb facs="riksdagen-motions-pdf/data/1935/mot_1935__ak__16/mot_1935__ak__16-006.pdf"/>
          <fw xml:id="i-XfkNzsGpymwaP9ydQByPUw">
            8 Motioner i Andra kammaren, Nr 16.
          </fw>
          <p xml:id="i-C7B5M9fgnTAMxwkdgyNrMb">
            beskaffenhet, att de kunna förmå framtvinga ett tillbörligt hänsynstagande
            till rikets livsintressen. Det nuvarande utgångsläget i fråga
            om vårt försvar är i ovanligt hög grad ogynnsamt. Vårt land har
            företagit en nedrustning 1925 av sådan omfattning, att den icke
            förekommit frivilligt i något annat land. Den relation, i vilken
            våra försvarskrafter då försattes gentemot andra länder, har sedan
            dess emellertid ytterligare kraftigt förskjutits i ogynnsam riktning.
            Å ena sidan har särskilt under senare år en bestämd upprustning
            ägt rum i ett flertal länder och å andra sidan ha de 1925 beslutade
            försvarsanstal- terna i flera avseenden icke ens nått den styrka
            eller beskaffenhet, som då beslöts, utan i stället ha i vissa
            avseenden synnerligen genomgripande provi- soriska inskränkningar
            vidtagits. Inför det läge, som utan meningsskiljaktighet, vad
            vårt land beträffar, anses råda i världen samt våra försvarsanstalters
            nuvarande beskaffenhet synes just den situation ha inträtt, som
            angavs i den ovannämnda social- demokratiska reservationen till
            försvarsrevisionen 1923, nämligen att man förutsatte en »tillräckligt
            snabb anpassning uppåt för den händelse utveck- lingen i vår del
            av världen icke skulle taga den fredliga riktning de allra flesta
            äro eniga om att önska». Uttalanden från tidigare anhängare av
            det svenska försvarets avskriv- ning ha givit vid handen, att
            de uppenbara förändringarna i läget också börjat uppmärksammas
            på detta håll. R. Lindström har direkt uttalat, att »vårt parti
            är positivt försvarsvänligt&gt; och statsrådet Vennerström har
            förklarat: »I tider som dessa kan ingen ärlig demokrat gå förbi
            problemet att vid de yttre gränserna göra demokratin samma väntjänst
            som i fråga om den inre ordningen.» Det finns således numera inom
            det socialdemokra- tiska partiet personer i inflytelserik ställning,
            som deklarerat en försvars- vänlig ståndpunkt och på ärligheten
            i de gjorda uttalandena anse vi oss icke böra tvivla. Nödvändigheten
            av det gemensamma fäderneslandets för- svar bör också framstå
            allt tydligare, då medborgarna känna att inom nya vida kretsar
            samverkan önskas för praktisk tillämpning av verklig folk- gemenskap
            och en ny anda av social förståelse. Därmed ha också ökade förutsättningar
            skapats att lyfta den för landets medborgare i högsta grad gemensamma
            och för rikets bestånd avgörande frågan om vårt försvars utformning
            över trånga partigränser. Denna vår principiella ställning om
            försvarsfrågan över partistriderna ävensom den uppfattning vi
            hysa om det inflytande, vilket bör tillkomma den ansvariga sakkunskapen,
            samt om regeringens ledande uppgift — detta oberoende av dess
            partifärg — framställa i nuvarande läge särskilda krav. Det är
            av vikt, att de principiella linjerna hållas klara, så att icke
            det försvarsvänliga handlandet blir planlöst eller ett resultat
            av kompromisser inom partierna till följd av partitaktiska och
            för stunden populära syn- punkter. Det får heller icke bli olika
            från år till år beroende på ett partis
          </p>
          <pb facs="riksdagen-motions-pdf/data/1935/mot_1935__ak__16/mot_1935__ak__16-007.pdf"/>
          <fw xml:id="i-Jn1czHNkpBtsaVmyMeZNTf">
            Motioner i Andra kammaren, Nr 16. 9
          </fw>
          <p xml:id="i-5Nk6KQpAgq4WDdWc84Lk9t">
            regerings- eller oppositionsställning. Försvarskommissionens
            arbete har be- klagligtvis icke hitintills medfört tillgängliga
            positiva förslag. Ett ytter- ligare avvaktande av dess resultat
            vore med hänsyn till läget i världen oför- enligt med omsorgen
            om rikets välfärd. En ny försvarsordning måste med- giva ett fullt
            utnyttjande av landets tillgångar i folkkraft och materiel i enlighet
            med tidens krav och erfarenheterna från senaste krig, så att de
            militära maktmedlen kunna med utsikt till framgång säkerställa
            landets oberoende i skiftande politiska lägen och möjliggöra den
            för detta ändamål mest gagnande utrikespolitiken. Redan innan
            en sådan ny försvarsordning kan antagas och genomföras, erfordras
            emellertid provisoriska åtgärder. Vid innevarande års riksdag
            böra därför av läget betingade åtgärder beslutas. Dessa böra då
            få karaktären av provisoriska förbättringar, på samma sätt som
            vid 1933 års riksdag fattades beslut om provisoriska nedskärningar.
            Den nuvarande försvarsordningen är givetvis utgångspunkten för
            reform- arbetet, men det är av vikt att ej vid detta arbete av
            formella skäl förslag avvisas, som i ena eller andra avseendet
            innebära ändring i 1925 års för- svarsordning. Denna var ju redan
            vid antagandet starkt kritiserad och torde dessutom icke ha lång
            tid att ännu bestå, då den är avsedd att av- lösas av en ny —
            och som man hoppas — effektivare försvarsordning. Endast sakliga
            skäl böra sålunda ligga till grund för ändringar och för- bättringar.
            De erforderliga åtgärderna måste genomföras med planmässig- het
            på sakkunskapens grund och under regeringens ansvar. För den skull
            böra cheferna för general- och marinstaberna samt flyg- vapnet
            anmodas att inom viss begränsad tid inkomma med förslag till provisoriska
            förbättringar, som äro särskilt påkallade inom de olika för- svarsgrenarna.
            De hittills inkomna förslagen i olika detaljfrågor hava av- givits
            uteslutande under hänsynstagande till gällande försvarsordning
            och icke med hänsyn till ett mera omfattande provisorium, om vilket
            givetvis det är regeringens sak att närmast föranstalta. Vårt
            lands resurser, geografiska läge och traditioner förpliktiga till
            en ledande ställning i Norden, och denna ställning förutsätter
            häremot sva- rande maktmedel. Det egna landets maktmedel äro de
            enda fullt påräkne- liga. Då de erhållit en gestaltning, som tryggar
            rikets oberoende, innebär detta också, att vårt land blir den
            maktfaktor, som mest effektivt kan bidraga att säkerställa freden
            i Norden utan risk för främmande ingrepp och påtryckningar. Därigenom,
            men först därigenom, kan vårt land även utöva inflytande i den
            internationella politiken i enlighet med folkets önskemål att
            bidraga till utjämning av intressemotsatser och till internatio-
            nellt samförstånd.
          </p>
          <p xml:id="i-VUwhaZxgutepWGKPWaywmH">
            På grund härav hemställa vi,
          </p>
          <p xml:id="i-KiGq4xbB6ZYhLzRcmw24gv">
            att riksdagen måtte besluta att hos Kungl. Maj:t anhålla att,
            efter inhämtande av förslag av cheferna för general- och
          </p>
          <p xml:id="i-RGeAemv8JkFfErUiFLbpje">
            Bihang till riksdagens protokoll 1935. 4 saml. Nr 15—16. 2
          </p>
          <pb facs="riksdagen-motions-pdf/data/1935/mot_1935__ak__16/mot_1935__ak__16-008.pdf"/>
          <fw xml:id="i-XggHhNBzYb8eeZdFrc9fRt">
            10 Motioner i Andra kammaren, Nr 16.
          </fw>
          <p xml:id="i-TvvzXqJo6J8iYjtoiRNoRM">
            marinstaberna samt flygvapnet i enlighet med vad ovan anförts,
            redan vid innevarande års riksdag måtte fram- läggas förslag till
            planmässiga provisoriska åtgärder till för- svarets stärkande.
          </p>
          <p xml:id="i-PJAguzSkKTYTbk5CEqnAKS" type="date">
            Stockholm den 15 januari 1935.
          </p>
          <p xml:id="i-Ld1dfEnePkxArzVkELN1i2" type="signatureBlock">
            Alf Meyerhöffer. C. Gösta Jacobsson. John Gustafsson
          </p>
          <p xml:id="i-Q4tJNE7wZRwbBRgJqusjVy">
            i Välsnäs.
          </p>
          <p xml:id="i-5Rm2sWfNEQFwTANBNj5JKW">
            CENTRALTRYCKERIET, STOCKHOLM 1935 500436
          </p>
        </div>
      </div>
    </body>
  </text>
</TEI>
