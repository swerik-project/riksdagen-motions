<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00644">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__644/mot_1960__ak__644-001.pdf"/>
      <fw xml:id="i-Nqn9SJFkB7TrPWYJAQhksQ">
        Nr 644—647 Motioner i Andra kammaren, nr 644 år 1960 1
      </fw>
      <div xml:id="i-DLPPw6KrqeAsxsTGS4syF3" type="motHeader">
        <div xml:id="i-RDgKv9E7Yw6UVigifLrMnH" type="motTitle"/>
        <div xml:id="i-YBAz2Kk2Tk4AhfoUtUaVof" type="motSubmissionInfo"/>
      </div>
      <div xml:id="i-9ie43agGpd8b8b3sNY6pVd" type="motBody">
        <div xml:id="i-RcMnSojoTUbjAGiEU5Xodc">
          <p xml:id="i-3QvvhNyT35idxrzy2coiMe">
            Nr 644
          </p>
          <p xml:id="i-8nv1MSSZVWeWguyQ5W9B4y">
            Av herrar Antonsson och Hansson i Önnarp, i anledning av Kungl.
            Maj:ts proposition nr 25, angående godkän- nande av Sveriges anslutning
            till konventionen angå- ende upprättandet av Europeiska frihandelssamman-
            slutningen, m. m.
          </p>
          <p xml:id="i-NtYumFZmjb3MasQnN45yRR">
            Genom Sveriges anslutning till Europeiska frihandelssammanslutningen
            (EFTA) aktualiseras bl. a. frågan om hur riksdagen på lämpligt
            sätt skall kunna följa utvecklingen inom sammanslutningen. Enligt
            vår mening lägger gällande riksdagsordning vissa hinder i vägen
            för ett ändamålsenligt till- vägagångssätt härvidlag, varför en
            prövning bör komma till stånd vid de överväganden om vår författning
            som för närvarande pågår. Den internationella ekonomien och utrikeshandeln
            har en mycket bety- dande inverkan på förhållandena i vårt land.
            Genom tillkomsten av EFTA förstärkes denna inverkan. EFTA kommer
            att medföra återverkningar icke endast för enskilda näringsgrenar
            utan för hela näringslivet och för sam- hällsekonomien över huvud
            taget. Den allmänna bedömningen av samhälls- ekonomien ligger
            i sin tur till grund för både finanspolitiken — inbegripet budgetens
            balansering o. d. — och penningpolitiken samt för olika åtgärder
            som gäller näringslivet och arbetsmarknaden. Många av riksdagens
            ställ- ningstaganden blir sålunda berörda. Man avser därjämte
            att vidga det ekonomiska samarbetet och avlägsna olika handelshinder
            utöver EFTA:s nuvarande omfattning. även på andra håll, t. ex.
            inom ramen för GATT, pågår strävanden att åstadkomma en libe-
            ralisering av den internationella handeln. Vår utrikeshandel torde
            komma att fortsätta att öka — såväl absolut som relativt sett
            — vilket även, om man bortser från liberaliseringssträvandena,
            kommer att medföra ökad in- verkan utifrån. Till avsevärd del
            har denna inverkan — dock inte i fråga om internationella konjunktursvängningar
            — kunnat balanseras genom tullar o. d. samt i vissa fall genom
            kvantitativa regleringar. Vid en liberalare handel blir inte detta
            möjligt, utan man måste mera lita till åtgärder inom den allmänna
            ekonomiska politiken och inom näringspolitiken. Dessa omständigheter
            kommer att i hög grad beröra statsmakternas ställ- ningstaganden
            i ekonomiska frågor. Riksdagen måste få möjlighet att på ett tillfredsställande
            sätt ta del av och i sitt arbete beakta nämnda omständig- heter.
            Tillkomsten av EFTA gör det vidare nödvändigt att riksdagen lämnar
          </p>
          <p xml:id="i-CJ5q4jr1t613ohmNAnbQgb">
            1 — Bihang till riksdagens protokoll 1960. 4 saml. Nr 644—647
          </p>
          <pb facs="riksdagen-motions-pdf/data/1960/mot_1960__ak__644/mot_1960__ak__644-002.pdf"/>
          <fw xml:id="i-5Tdc36iRUqPMsLfzjs6KK3">
            2 Motioner i Andra kammaren, nr 644 år 1960
          </fw>
          <p xml:id="i-WfNCVmTdeN99SvJvMbp2Ha">
            relativt vidsträckta bemyndiganden. Skall då icke riksdagen åsidosättas,
            fordras att den beredes tillfälle att följa EFTA :s utveckling,
            ange riktlinjer för svenska ståndpunktstaganden och vidtaga åtgärder
            för att främja det svenska näringslivet. Enligt vår mening bör
            detta ske genom att Kungl. Maj:t årligen lämnar en redogörelse
            för vad som under närmast föregående år förekommit inom EFTA.
            Redogörelsen skulle kunna lämnas i anslutning till finansplanen,
            där den skulle ingå i sitt naturliga sammanhang. I finansplanen
            lämnas nu redo- görelse för den internationella ekonomiska utvecklingen
            och för den ekono- miska utvecklingen inom landet. I det senare
            ingår ett avsnitt som gäller ut- rikeshandeln. I nationalbudgeten,
            som fogas som bihang till finansplanen, återspeglas detta i utförligare
            redogörelser innehållande bl. a. vissa statis- tiska uppgifter.
            Redogörelse för EFTA skulle kunna infogas i detta samman- hang.
            Då emellertid vårt lands engagemang i EFTA kommer att medföra
            inflytelser utifrån av en annan art än av utrikeshandel i övrigt,
            och då dessa inflytelser måste mötas på ett annat sätt, synes
            en separat redogörelse och mera utförlig redogörelse i anslutning
            till finansplanen vara att föredraga. Det väsentligaste i sammanhanget
            är emellertid den behandling som finans- planen och en sådan redogörelse
            kan bli föremål för i riksdagen. De utskott som främst beröres
            av hithörande ekonomiska frågor är stats- utskottet, bevillningsutskottet,
            bankoutskottet och jordbruksutskottet. Bevillningsutskottet åligger
            att bereda alla dit från kamrarna hänvisade frågor, som angår
            föreskrifter om bevillnings utgörande. Till dessa frågor hör bl.
            a. de s. k. speciella bevillningarna, i vilka tullavgifterna ingår.
            Banko- utskottet tillkommer att meddela utlåtanden och avge förslag
            om bl. a. så- dana frågor om det ekonomiska livets och särskilda
            näringsgrenars organi- sation och förhållanden, vilka ej är av
            beskaffenhet att böra av annat utskott behandlas. Till den del
            frågor rörande näringsgrenars organisation och för- hållanden
            ej behandlas av bankoutskottet, behandlas de av jordbruksut- skottet,
            som i detta avseende har en mot bankoutskottet svarande ställning.
            Vad det gäller frågor om anslag till näringsgrenarna behandlas
            dessa av statsutskottet och av jordbruksutskottet. Det är emellertid
            en anmärkningsvärd brist, att finansplanen inte blir föremål för
            reell utskottsbehandling. Vad som redovisas i dessa handlingar
            är av sådan art, att det måste komma med i bedömningen vid alla
            de ställ- ningstaganden som i vederbörande utskott sker i de frågor
            som här berörts. Redan under nu rådande omständigheter är det
            otillfredsställande, att t. ex. bankoutskottet, som är riksdagens
            utskott för penningpolitiska frågor, icke har att närmare befatta
            sig med de i finansplanen redovisade ekonomiska förhållandena.
            De ändrade betingelser för näringsgrenarna, som är att vänta som
            en följd av EFTA, kommer att göra denna ordning ännu mindre till-
            fredsställande. Likaså torde den nuvarande ordningen med bankoutskoltet
            som organ för vissa näringars organisation och förhållanden, men
            med stats-
          </p>
          <pb facs="riksdagen-motions-pdf/data/1960/mot_1960__ak__644/mot_1960__ak__644-003.pdf"/>
          <fw xml:id="i-Bc4Z59ntb1drKCjS2AKxXS">
            Motioner i Andra kammaren, nr 644 år 1960 3
          </fw>
          <p xml:id="i-7mfb3i1ZP7UjFALtLBnTeh">
            utskottet som organ för anslag rörande dessa näringsgrenar, komma
            att te sig mindre lämplig. I sitt nyligen framlagda betänkande
            har budgetkommittén uppmärksam- mat dessa spörsmål, ehuru man
            av förklarliga skäl sett dem mera ur rent budgetär synpunkt. Kommittén
            föreslår, att en av företrädare för vederbö- rande utskott sammansatt
            budgetdeputation skall behandla finansplanen och avge omförmälan
            härom. Denna omförmälan skall sedan läggas till grund för en finansdebatt
            i kamrarna under riksdagens första skede och därjämte ligga till
            grund för och beaktas vid den fortsatta behandlingen av budget-
            frågorna. Genom en sådan ordning, och om redovisning för EFTA
            anslutes till finansplanen, skulle de önskemål vi här framfört
            i viss mån tillgodoses. Dock förefaller det lämpligt att inte
            åtgärderna stannar härvid. Det bör prövas om man inte genom en
            ändring av arbetsfördelningen mellan utskot- ten skulle kunna
            få en mera logisk och konsekvent indelning av ärendena. Dessa
            spörsmål om riksdagens handläggning av de ekonomiska frågorna
            har länge haft viss aktualitet. Den ekonomiska utveckling, som
            är att vänta vid fred och relativ avspänning, gör det ännu mera
            angeläget med en mera ändamålsenlig ordning. Enligt vår mening
            bör detta spörsmål bli föremål för prövning så snart ske kan.
            Budgetkommitténs betänkande torde bli före- mål för ytterligare
            överväganden inom Kungl. Maj:t, varvid vad vi här an- fört särskilt
            bör kunna beaktas. Självfallet beröres dessa frågor också i myc-
            ket hög grad av författningsutredningens arbete. Av den anledningen
            avstår vi att framställa något yrkande avseende formen för prövningen.
            Det må an- komma på Kungl. Maj:t att utse lämpligt forum härför.
            Med stöd av vad ovan anförts hemställes,
          </p>
          <p xml:id="i-8hZ6ynT8Rv5Q5j779dLMBD">
            att riksdagen vid sin behandling av proposition nr 25 i skrivelse
            till Kungl. Maj:t måtte anhålla, att till prövning må upptagas
            frågan om sådan utformning av grundlagar och övriga berörda författningar,
            att riksdagens ändamåls- enliga handläggning av med EFTA och med
            utrikeshandel och ekonomi i övrigt förknippade spörsmål möjliggöres
            i enlighet med motionens syfte.
          </p>
          <p xml:id="i-SWs5EGCAPnGF4KWuqwLuCp" type="date">
            Stockholm den 16 februari 1960
          </p>
          <div xml:id="i-TV7FhoDsKndjaoFEq1kaTF" type="signatureBlock">
            <p xml:id="i-TZFiZ4wkTmqAEoK4CfpcnG" who="unknown" type="signature">
              Johannes Antonsson Stig F Hansson
            </p>
            <p xml:id="i-Cg6sDT7bzvRBFtr7K9Sbxp">
              i Önnarp
            </p>
          </div>
        </div>
      </div>
    </body>
  </text>
</TEI>
