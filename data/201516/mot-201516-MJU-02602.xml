<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-02602">
  <teiHeader>
    <fileDesc>
      <titleStmt>
        <title>Politik för levande hav och sjöar</title>
        <author corresp="i-Bsa1bRZ8s4aqtJquDTqLPc">av Ulf Berg m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2602 av Ulf Berg m.fl. (M)</title>
          <idno type="rdwebb">H3022602</idno>
          <rs type="number">2602</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3022602/text</ref>
          <ref type="dokument_url_html">http://data.riksdagen.se/dokument/H3022602</ref>
          <ref type="dokumentstatus_url_xml">http://data.riksdagen.se/dokumentstatus/H3022602</ref>
          <ref type="docx">http://data.riksdagen.se/fil/943A2C9B-680C-4B2A-8021-DC3EE1A3598D</ref>
          <ref type="pdf">http://data.riksdagen.se/fil/CFBE0580-9B55-44A4-845D-3A91F40FE144</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TEh8rq6mPkShE6s7EjyK4L" type="signed"/>
        <correspContext corresp="i-TEh8rq6mPkShE6s7EjyK4L">
          <note type="signatory" corresp="i-Bsa1bRZ8s4aqtJquDTqLPc"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-5wVnuGs5cNm9JWZrGWeZfP"/>
        </correspContext>
        <correspAction xml:id="i-TAXecgDAAeEoVWp3HVjQDw" type="submitted">
          <date when="2015-10-06"/>
          <time when="14:01:29"/>
        </correspAction>
        <correspAction xml:id="i-FPRtDnR65SsxxYKBuRBNjb" type="reviewed">
          <date when="2015-10-06"/>
          <time when="20:52:55"/>
        </correspAction>
        <correspAction xml:id="i-MEZqwL4tZKbH5HgcHB29QT" type="referred">
          <date when="2015-10-13"/>
        </correspAction>
        <correspAction xml:id="i-8KazvfrtuMUSEQewKTjBmW" type="assigned">
          <date when="2018-06-05"/>
          <time when="10:33:24"/>
        </correspAction>
        <correspContext corresp="i-8KazvfrtuMUSEQewKTjBmW">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-E8PMv7zC6hxo8eCJhwF6Fs" type="behandlas_i"/>
        <correspContext corresp="i-E8PMv7zC6hxo8eCJhwF6Fs">
          <ref type="uppgift">2015/16:MJU13</ref>
          <ref type="ref_dok_id">H301MJU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU13</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8NnRXS3GRWX2HrdKsermre" type="behandlas_i"/>
        <correspContext corresp="i-8NnRXS3GRWX2HrdKsermre">
          <ref type="uppgift">2015/16:MJU7</ref>
          <ref type="ref_dok_id">H301MJU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU7</ref>
          <ref type="ref_dok_titel">Riksrevisionens rapport om tillsyn över transporter av farligt avfall m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MwWJDtcb2RXvCaVXDVMVAA" type="behandlas_i"/>
        <correspContext corresp="i-MwWJDtcb2RXvCaVXDVMVAA">
          <ref type="uppgift">2015/16:MJU17</ref>
          <ref type="ref_dok_id">H301MJU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU17</ref>
          <ref type="ref_dok_titel">Sanktionsavgifter för andra aktörer på fiskets område än yrkesfiskare m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KPvWPAiejjxujuPFPBLRtx" type="behandlas_i"/>
        <correspContext corresp="i-KPvWPAiejjxujuPFPBLRtx">
          <ref type="uppgift">2015/16:MJU6</ref>
          <ref type="ref_dok_id">H301MJU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU6</ref>
          <ref type="ref_dok_titel">Naturvård och områdesskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-T2JSP5BpJj71mnHcTAJon" type="behandlas_i"/>
        <correspContext corresp="i-T2JSP5BpJj71mnHcTAJon">
          <ref type="uppgift">2015/16:MJU14</ref>
          <ref type="ref_dok_id">H301MJU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU14</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FXzixwmeUpGjNQuTzCobZu" type="motHeader">
        <div xml:id="i-Fd5KQSmw3UWCLCFzcXbQZQ" type="motTitle">
          Motion till riksdagen 2015/16:2602 av Ulf Berg m.fl. (M) Politik
          för levande hav och sjöar
        </div>
      </div>
      <div xml:id="i-VBchDRYaAo7YxCtkeijRRK" type="motBody">
        <div xml:id="i-DbwHbu3CestysVGjeX6gMh" type="motProposal" subtype="förslag">
          <head xml:id="i-Azt41dk3G2wdEjbeWYZnFQ">
            Förslag till riksdagsbeslut
          </head>
          <list xml:id="i-VV6aCukaswinBZ8h8u5CUm" style="ol">
            <item xml:id="i-HMiN8mQYyBAp62N1oXEuBB">
              Riksdagen ställer sig bakom det som anförs i motionen om att
              regeringen bör vara drivande i det internationella samarbetet
              för att förbättra miljön i våra hav och tillkännager detta för
              regeringen.
            </item>
            <item xml:id="i-TRsu1aTAEqJAnxghSVx8YU">
              Riksdagen ställer sig bakom det som anförs i motionen om att
              regeringen ska verka för att EU:s havsmiljöstrategi efterlevs
              och tillkännager detta för regeringen.
            </item>
            <item xml:id="i-PoovRdvZBacQhABLj2G2b5">
              Riksdagen ställer sig bakom det som anförs i motionen om att
              bredda LOVA-stöden och tillkännager detta för regeringen.
            </item>
            <item xml:id="i-CEdKZDc9gyYzrqi8yRzQoX">
              Riksdagen ställer sig bakom det som anförs i motionen om att
              intensifiera arbetet med att minska näringsläckaget från jordbruket
              och tillkännager detta för regeringen.
            </item>
            <item xml:id="i-LdfBm5xfMvu9dZn7dwobim">
              Riksdagen ställer sig bakom det som anförs i motionen om att
              fortsätta arbetet med att förbättra metoderna vid landets reningsverk
              och tillkännager detta för regeringen.
            </item>
            <item xml:id="i-4FrT8gBrkLBLRjhQeby2RZ">
              Riksdagen ställer sig bakom det som anförs i motionen om vikten
              av fortsatt forskning för förbättrad avloppsrening och tillkännager
              detta för regeringen.
            </item>
            <item xml:id="i-MPWnTGfpWzpo1wzZNjQx9a">
              Riksdagen ställer sig bakom det som anförs i motionen om att
              regeringen bör säkerställa att svart- och gråvatten från fartyg
              tas om hand på ett miljöriktigt sätt och tillkännager detta för
              regeringen.
            </item>
            <item xml:id="i-EMAbnpwURQWsMxSikDKztA">
              Riksdagen ställer sig bakom det som anförs i motionen om att
              se över nuvarande lagstiftning för biltvättar och tillkännager
              detta för regeringen.
            </item>
            <item xml:id="i-694M2S112bedFcaRz8HSYn">
              Riksdagen ställer sig bakom det som anförs i motionen om att
              säkerställa att fleråriga förvaltningsplaner för fiske finns och
              tillkännager detta för regeringen.
            </item>
            <item xml:id="i-Cz1oByddTVXvGh6t4CQWwa">
              Riksdagen ställer sig bakom det som anförs i motionen om att
              regeringen ska verka för att alla medlemsstater i EU ska respektera
              den gemensamma fiskeripolitiken och tillkännager detta för regeringen.
            </item>
            <item xml:id="i-PDudykB8SoqR7Eef7cKeRQ">
              Riksdagen ställer sig bakom det som anförs i motionen om fiskepartnerskapsavtal
              och tillkännager detta för regeringen.
            </item>
            <item xml:id="i-Jk3fGHtiAfUdzk2Dae6Vdz">
              Riksdagen ställer sig bakom det som anförs i motionen om minskat
              regelkrångel för fisket och tillkännager detta för regeringen.
            </item>
            <item xml:id="i-NPJsWNMQXL61utCANY989G">
              Riksdagen ställer sig bakom det som anförs i motionen om att
              se över reglerna för strandskydd för att förenkla för musselodlingar
              och tillkännager detta för regeringen.
            </item>
          </list>
        </div>
        <div xml:id="i-RH6L5cBVYHCyXDQkHHKd6u" type="motContent">
          <head xml:id="i-Fed9eaNeetVa42KFNiiuo4" type="h2">
            Renare hav
          </head>
          <p xml:id="i-HpNQUy4A5H5agrYeo8LtP7">
            Sverige har med sina 2 400 kilometer kust en av Europas längsta
            kustlinjer, från Haparanda i norr till Strömstad i väster. Sverige
            omges av Östersjön i norr och syd och Kattegatt och Skagerrak
            i väst. I haven lever en stor del av vår biologiska mångfald.
            Men haven utsätts också för mycket stora påfrestningar. De påverkas
            negativt av övergödning, utsläpp av farliga ämnen och marint avfall
            och är märkt av svaga fiskebestånd. Algblomningen är ett återkommande
            problem längs med södra och mellersta Östersjökusten, samt kring
            Öland och Gotland. Östersjön är ett av världens mest förorenade
            innanhav där ett litet vattenutbyte med Nordsjön i kombination
            med en omfattade övergödning har gjort att utbredningen av syrefria
            bottnar har blivit allt större. I flera fjordar längs västkusten
            är bottnarna döda och syrehalten låg eller obefintlig. Flera decenniers
            utsläpp av kväve och fosfor från industri, jordbruk och reningsverk
            har skapat övergödning. Fiskar, havskräftor och räkor dör eller
            flyr till friskare vatten. Längs med västkustens havssträcka har
            dessutom flertalet invasiva arter gjort entré, vilket innebär
            stora påfrestningar för den biologiska mångfalden.
          </p>
          <p xml:id="i-SpEiuAEiSUkaRDJWkjqJAJ">
            Havs- och vattenmiljö är ett prioriterat område för Moderaterna.
            Under Alliansens tid i regeringsställning gjordes flera viktiga
            framsteg på detta område. Bland annat togs ett samlat grepp om
            havs- och vattenpolitiken genom inrättandet av Havs- och vattenmyndigheten,
            HaV år 2011. År 2009 fick Sverige sin första marina nationalpark.
            Sverige, som första land i EU, införde ett förbud mot fosfater
            i tvätt- och rengöringsmedel. Det har nu övriga EU-länder också
            infört.
          </p>
          <p xml:id="i-7RvbGmnEFftjMsUmjVYC7w">
            För att stödja lokala åtgärder för en bättre havsmiljö införde
            alliansregeringen ett särskilt stöd den 1 augusti 2009 till lokala
            vattenvårdsåtgärder, LOVA-stödet. LOVA kan sökas hos länsstyrelsen
            och går framför allt till kommuner, föreningar och andra sammanslutningar.
            Stödet är särskilt tänkt att för åtgärder som minskar belastningen
            av näringsämnen. Detta i syfte att minska det omfattande problemet
            med övergödning av våra hav. Stödet kan även ges till åtgärder
            för hantering av fritidsbåtsbottnar som syftar till att minimera
            spridning av miljöfarliga ämnen till vattenmiljön. Stödet är mycket
            uppskattat och har bidragit till att stimulera kreativa och kostnadseffektiva
            initiativ.
          </p>
          <p xml:id="i-WqxPRbdjuDrVbMi92XfyQk">
            Förekomsten av marint skräp är ett växande och allvarligt problem.
            Bara i Nordsjön beräknas hela 20 000 ton skräp dumpas årligen.
            Den absolut största delen av detta skräp utgörs av plastavfall.
            Material som naturen inte ensam klarar att omhänderta. Istället
            bryts plasten ner i mindre och mindre delar, till dess att den
            utgörs av mikropartiklar.
          </p>
          <p xml:id="i-VkuSaXhpr7A4XCongGm4V">
            Efter att riksdagen under våren 2015 gjorde ett tillkännagivande
            till regeringen om att stärka arbetet för att minska förekomsten
            av marint skräp och mikroplaster i våra vattenområden har regeringen
            agerat. Regeringen har gett Naturvårdsverket i uppdrag att utreda
            hur källor till mikroplast i haven kan åtgärdas. Moderaterna vill
            fortsatt driva på för en kraftfull och effektiv havsmiljöpolitik.
          </p>
          <p xml:id="i-939uE81j1MmaCtaiSgDoDD">
            Den största mängden marint skräp blir kvar i haven där det flyter
            omkring eller sjunker till botten. Samtidigt är det mycket stora
            mängder skräp som flyter i land. I Sverige är särskilt Bohuskusten
            drabbad. Mellan 4 000 och 8 000 kubikmeter skräp flyter årligen
            i land på västkusten. Detta orsakar stora kostnader för berörda
            kommuner och är naturligtvis ett stort problem för såväl boende
            som det lokala näringslivet, inte minst för fisket och turistnäringen.
            Att ta hand om det marina skräpet är idag ett kommunalt ansvar
            men vi anser att berörda kommuner bättre bör stödjas liksom de
            många frivilliga initiativ som tas i arbetet mot det marina skräpet.
            Vi moderater vill därför att LOVA-stödet breddas så att det även
            blir möjligt att få stöd för åtgärder som syftar till att minska
            problemen av marint skräp samt mikroskräp. Konkret skulle detta
            exempelvis kunna handla om att stödja lokala strandstädningsinitiativ,
            kommunala samverkansprojekt eller framtagandet av lokala åtgärdsplaner
            för att minska tillförseln av mikrosplaster till våra hav.
          </p>
          <p xml:id="i-5RqueaaMGLzykHrCaj1bBv">
            Havet är vår gemensamma angelägenhet. Varken en kommun eller
            ett land kan ensamt hantera problemen som marint skräp ger upphov
            till. Kommunerna behöver ges stöd från regering och myndigheter
            i hanteringen av marint skräp, och Sverige bör vara pådrivande
            inom EU för att lyfta upp frågan på den internationella dagordningen.
          </p>
          <p xml:id="i-A2oJYQNkMvdK2ZRn29iP2X">
            Det viktigaste för att minska problemen med marint skräp är att
            förebygga nedskräpningen på land och att skapa bättre fungerade
            avfallssystem. Sverige har kommit långt på området. Regeringen
            bör ta vara på möjligheterna att påverka och sprida information
            till andra länder kring avfallshantering, för att åtminstone begränsa
            det marina skräpet.
          </p>
          <head xml:id="i-DHygJk7vZw2n5yHNrGfJJ" type="h2">
            Rening av avlopp
          </head>
          <p xml:id="i-P5F7Fje9p3NJSbdqZbQuHC">
            Miljöfarliga ämnen hamnar i reningsverken oftast som en följd
            av hushållens användning av exempelvis textilier, hemelektronik,
            läkemedel, samt kosmetika och hygienprodukter. Dagens reningsverk
            tar idag emot höga halter av läkemedelsrester och andra kemikalier,
            liksom näringsämnen. Däribland finns ofta, i och med ett växande
            antal kemikalier som idag används i olika produkter, föroreningar
            som reningsverken inte är kapabla att ta hand om. Det innebär
            att många kemikalier och läkemedelsrester går rakt ut i våra vattendrag
            där de orsakar stora problem. Därför behöver reningsverken utrustas
            med metoder som reducerar läkemedelsrester och andra föroreningar.
          </p>
          <p xml:id="i-5eMaWRTPmJgW1aeKVxSsEA">
            Ett exempel på följd av ovan nämnda läckage av läkemedelsrester
            är antibiotikaresistens, som är ett välkänt och växande problem.
            Hittills har man trott att resistenta bakterier huvudsakligen
            beror på att människor och djur behandlats med höga doser av antibiotika
            vid infektioner. Ny forskning tyder på att de mycket låga koncentrationer
            som finns i yttre miljöer som till exempel avlopp, sjöar och vattendrag
            också kan bidra till selektion för resistens. När människor eller
            djur behandlas med antibiotika så kommer ungefär hälften av antibiotikadosen
            att utsöndras genom urin, i oförändrad och aktiv form. Det innebär
            att antibiotika sprids via avloppssystem ut i vatten och mark.
            Om antibiotikan är stabil så kan den förbli aktiv i miljön under
            mycket lång tid och orsaka framväxt av resistenta bakterier. Det
            är ett mycket allvarligt problem. Ett annat exempel är rester
            från p-piller. En stor del av de hormoner som finns i p-piller
            följer med urinen ut och hamnar därmed i avloppssystemet. Man
            har sett att detta får stora konsekvenser för exempelvis fiskar
            som blir tvåkönade. Vi ser därför ett stort behov av att påskynda
            utvecklingen av avancerad avloppsrening. Detta är en stor utmaning
            för svenska reningsverk och mer forskning på området behövs.
          </p>
          <p xml:id="i-Ht3UrKaRyg93sBKx413KR1">
            Det pågår också forskning på en rad ställen runt om i Sverige
            med syfte att undersöka hur reningsgraden av kväve och fosfor
            kan öka. Bland annat tittar forskare på algbaserad avloppsrening,
            något som förbättrar reningen, sänker energiförbrukningen och
            ökar möjligheterna för biogasproduktion. Sådana forskningsprojekt
            bör stödjas och uppmuntras även i fortsättningen.
          </p>
          <head xml:id="i-U6RSKrgaci15mneZ8aoeWE" type="h2">
            Fartyg som förorenar våra hav
          </head>
          <p xml:id="i-YG93NBLScj4CLnGE1xVHqX">
            Näringsläckage, spridning av bakterier och utsläpp av miljögifter
            kommer förstås inte bara från land utan även från fartyg och båtliv
            generellt. Utsläppen koncentreras ofta till de farleder där passagerartrafiken
            går tät. Långa resor och kryssningstrafik har tilltagit på senare
            år. Mer än 4 miljoner kryssningsbesök registrerades 2012 i Östersjöns
            hamnar, jämfört med bara 1 miljon besökare 2000.
          </p>
          <p xml:id="i-HjxNUgnLTn2LXT51YtevVk">
            Bara en av 33 kryssningsoperatörer som trafikerar Östersjön garanterar
            dock att de tar hand om sitt avloppsvatten på ett tillfredsställande
            sätt, enligt en undersökning som Världsnaturfonden, WWF, nyligen
            genomfört. Samma undersökning visar också att cirka hälften av
            färjelinjerna tar ansvar för sitt avloppsvatten.
          </p>
          <p xml:id="i-E9QYruc8DpLVhWtE6HoTBq">
            Sverige har goda möjligheter att påverka och uppmuntra rederierna
            att tömma sitt avloppsvatten i hamn. Moderaterna anser vidare
            att regeringen bör lyfta frågan med andra Östersjöländer och inom
            EU-samarbetet. Det är bland annat centralt att regeringen driver
            på för att beslutet, som är taget i FN:s sjöfartsorganisation,
            IMO:s miljöskyddskommitté, om förbud av utsläpp av orenat avloppsvatten
            från passagerarfartyg och kryssningsfartyg i Östersjön snarast
            verkställs.
          </p>
          <p xml:id="i-VcBDcD8Lp4rwabynbLUQqv">
            Sjöfartsverket arbetar med att ta fram en ny avgiftsmodell för
            konkurrenskraft och miljö. Slutmålet är att modellen ska bidra
            till att minska miljöpåverkan från fartyg som anlöper svenska
            hamnar. Det är ännu inte klart vilken modell som kommer att användas.
            Modellen kommer dock att finnas på plats först år 2017. Det är
            viktigt att regeringen säkerställer att t.ex. farledsavgifter
            utformas så att de får en bra miljöstyrande effekt.
          </p>
          <head xml:id="i-Rh1kJz8UYwV5wd4LczGtBt" type="h2">
            Privat biltvätt med miljöfarliga produkter
          </head>
          <p xml:id="i-FgFLVFigsSP4fMYfSubKto">
            Naturvårdsverket tog år 2005 fram en publikation med branschfakta
            om fordonstvättar, som gjorde uppskattningen att två tredjedelar
            av alla biltvättar av personbilar utförs på parkeringsplatser
            eller i garage. Det är mycket svårt att beräkna utsläppen från
            biltvättarna med tanke på att förutsättningarna varierar betydligt.
            Dock står det klart att de biltvättar som sker där restvattnet
            hamnar i dagvattenbrunnar är mycket skadliga för naturen. Detta
            eftersom att tvättvattnet, innehållandes miljöfarliga ämnen från
            tvättmedlet och tungmetaller från bilens ytskikt, rinner direkt
            ut i en närliggande sjö eller vattendrag. Vattnet som rinner ner
            i dagvattenbrunnar på gatan eller tomten renas inte alls eller
            i bästa fall i enklare reningsanläggningar, t.ex. fördröjningsmagasin
            eller översilningsytor, innan det kommer ut i ett vattendrag.
          </p>
          <p xml:id="i-VW4JnVdgqR1WCVSYNiMh9R">
            De ämnen som tvättas bort är t.ex. metaller som kadmium, zink,
            krom, nickel, bly och koppar. Det frigörs också däckpartiklar,
            olja, bränslerester, vägmaterial och ftalater som har en hormonstörande
            verkan. Det är därför viktigt att tvätta bilen i en biltvättsanläggning
            med adekvat rening. Anläggningar ska ha oljeavskiljare och helst
            ytterligare ett reningssteg för att säkert klara utsläppskraven.
            Många kommuner är idag osäkra på hur nuvarande lagstiftning ska
            tolkas när det gäller biltvätt där rening saknas, såsom på garageuppfarter
            och parkeringsplatser. Enligt Miljöbalken ska man som enskild
            vidta de försiktighetsåtgärder som krävs för att inte orsaka skada
            på människors hälsa eller miljön. Hur detta ska tolkas i praktiken
            behöver tydliggöras. Vi vill därför ge regeringen i uppdrag att
            se över gällande lagstiftning. Det bör tydliggöras att det inte
            är tillåtet med biltvätt utan adekvat rening. Kommunernas möjligheter
            att utöva tillsyn bör också ses över inklusive sanktionsmöjligheter.
          </p>
          <head xml:id="i-6FG3NccGVbHvGHWLhoLiGT" type="h2">
            Internationellt samarbete
          </head>
          <p xml:id="i-QWRYZLkDr3uwBFHe68VVPH">
            Internationellt samarbete är viktigt i många frågor, inte minst
            vad gäller havsmiljön. Det krävs ett långsiktigt, målmedvetet
            och intensivt samarbete bland länderna runt Östersjön för att
            vända utvecklingen i vårt gemensamma hav. Under Sveriges ordförandeskap
            i EU 2009 antogs en Östersjöstrategi av EU:s ministerråd med tydligt
            fokus på miljöförbättringar i Östersjön. Det krävs att de nio
            staterna runt Östersjön samarbetar för levande havsbottnar och
            bärkraftiga fiskebestånd för att nå verklig framgång.
          </p>
          <p xml:id="i-3WeV5ZiMrD74pVJtWyqrTP">
            Länderna inom Helcom (Helsingforskonventionen) har kommit överens
            om en gemensam aktionsplan för Östersjöns miljö, Baltic Sea Action
            Plan (BSAP). Målet är att Östersjön ska vara i god ekologisk status
            år 2021. En stor utmaning i BSAP är att minska närsaltsbelastningen
            till Östersjön. Övergödning är ett gränsöverskridande miljöproblem
            som kräver både nationella och internationella insatser. Sverige
            bör vara drivande för att se till att kraven i planen efterlevs
            samt trycka på och bidra till att andra Östersjöländer minskar
            utsläppen av gifter och övergödande ämnen.
          </p>
          <head xml:id="i-LZSKStMfaiXaj8R1qjEYce" type="h2">
            Fiske och vattenbruk
          </head>
          <p xml:id="i-6NnzHpAsajRHc2byQNfk2N">
            Fisk är en gemensam resurs som inte följer nationsgränser. Det
            gör att vi måste ha en fiskepolitik på europeisk och internationell
            nivå som efterföljs och respekteras. EU:s fiskerinäring är världens
            fjärde största och levererar cirka 6,4 miljoner ton fisk varje
            år. Fisket och förädlingsindustrin sysselsätter över 350 000 personer.
            Reformen av EU:s gemensamma fiskeripolitik från januari 2014 har
            som mål att trygga yrkesfiskarnas försörjning och stoppa överfiske
            och utfiskning. Fiske och vattenbruk ska vara hållbara näringar
            – miljömässigt, ekonomiskt och socialt. Konsumenternas intressen
            ska skyddas och hänsyn ska tas till yrkesfiskarnas behov. För
            att nå detta krävs att alla medlemsstater respekterar den gemensamma
            politiken. Vi har drivit en hård linje i EU, där vi anser att
            fiskekvoter ska baseras på vetenskaplig fakta som säkrar långsiktigt
            hållbara bestånd som inte överfiskas.
          </p>
          <p xml:id="i-BgZXURsd3Zw8vBKv2BSWJ1">
            Moderaterna anser att fleråriga förvaltningsplaner är viktiga
            och effektiva verktyg för att bevara fiskeresurserna och för att
            därmed säkra möjligheten till fiske. Genom fler och utvecklade
            förvaltningsplaner skapas förutsättningar för en återhämtning
            av bestånd som ligger utanför säkra biologiska gränser och en
            långsiktighet i politiken. Regeringen bör också verka för att
            den gemensamma politiken respekteras av alla medlemsstater.
          </p>
          <p xml:id="i-HDh2smpsToyYytZRCggkv8">
            En del av EU:s fiskeripolitik som är i fortsatt stort behov av
            reformering handlar om fiskepartnerskapsavtalen, eller tredjelandsavtalen
            som de också kallas. Dessa gör det möjligt för den europeiska
            fiskeflottan att fiska utanför unionens fiskevatten. Vi är grunden
            kritiska till fiskepartnerskapsavtalen, och det utifrån flera
            skäl. För oss moderater är det självklart att dessa avtal bland
            annat ska utformas så att fisket är hållbart och bara sker på
            det överskott av bestånden som inte nyttjas nationellt. Inte sällan
            finns det dock skäl att ifrågasätta om avtalet verkligen är hållbara
            och lever upp till de kriterier som skrivs in i avtalen. Sverige
            bör därför i EU verka för att partnerskapsavtalen ska bli mer
            hållbara med bättre uppföljning och att subventionsgraden i avtalen
            måste minska. EU:s skattebetalare bör i minskad utsträckning betala
            och istället bör de fiskare som drar nytta av avtalen stå för
            kostnaden.
          </p>
          <p xml:id="i-UebDeaqvoqmQoCZCggYM4r">
            Alliansregeringen bedrev ett hårt arbete för att ändra eller
            avskaffa krångliga regler för företagen. För fiskeföretagen finns
            det dock alltjämt ett uppenbart behov av ett fortsatt förenklingsarbete.
            Vidare är det också centralt att implementeringen av det nya regelverk
            som följer av reformeringen av den gemensamma fiskeripolitiken
            görs på ett klokt sätt. Till exempel kan landningsskyldighet nämnas
            – den stävjar fusk i fisket, vilket är positivt. Dock kan en fiskare
            få vite för felaktig rapportering om det visar sig att fångsten
            innehåller stora mängder av någon annan art än den man givit sig
            ut för att fiska. Det är bra att utkast i och med landningsskyldigheten
            förbjuds men regelverket måste också vara praktiskt möjligt att
            efterleva. I detta sammanhang vill vi också understryka vikten
            av ett fortsatt arbete för att utveckla mer selektiva fiskemetoder.
            För fiskeföretagarna är behovet av åtgärder som ska leda till
            en enklare, tydligare och begripligare reglering viktigt utifrån
            bl.a. ett lönsamhetsperspektiv. Insatser bör därför initieras
            för att minska regelkrånglet för fisket.
          </p>
          <p xml:id="i-6ZXjRxGnFqDayZSgRcAbVD">
            Vi ser en stor potential för vattenbruket i Sverige. Ett hållbart
            vattenbruk kan bidra till att minska miljöproblemen i våra hav
            och som exempel kan musselodling nämnas. Musslor är ett ”naturligt
            reningsverk” i haven då de renar vattnet från näringsämnen. Blåmusslor
            livnär sig på att filtrera bort plankton och andra små partiklar
            ur vattnet. När musslorna skördas tas de näringsämnen som musslan
            tagit upp bort och vattenkvaliteten förbättras. Musselodlingar
            är därför ett effektivt verktyg i arbetet med att minska överflödiga
            näringsämnen i haven. Odling av blåmusslor som livsmedel har förekommit
            i Sverige och framförallt Bohuslän och Västkusten sedan 1970-talet.
            De gynnsamma naturliga förutsättningar som finns i området i form
            av temperatur, salthalt, strömmar och tillgång av näringsämnen
            medför goda förutsättningar för nyetablering av odlingar i kommersiellt
            syfte. Moderaterna vill därför skapa bättre förutsättningar för
            musselodling i Sverige. Vi vill se över strandskyddsreglerna i
            syfte att skapa bättre förutsättningar för en ökad musselodling,
            och därmed stärka ett av verktygen i arbetet för en bättre havsmiljö.
            Vi hoppas också att musslor på sikt ska kunna utvecklas till att
            bli en viktig proteinkälla i djurfoder.
          </p>
        </div>
        <div xml:id="i-7eKzLHnTGJfhyTUq5ELyqg" type="signatureBlock">
          <list xml:id="i-VpJszG3PW61A5NfmV4ZxLP">
            <item xml:id="i-6Jp7xNyuYa7ssnbD3RqVsu" who="i-Bsa1bRZ8s4aqtJquDTqLPc" type="signature">
              Ulf Berg (M)
            </item>
            <item xml:id="i-8nAvNFUA5ZvW8ZfPBbkMg9" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
            <item xml:id="i-9yLpXvjEWngaxB8QX9EAEZ" who="i-NU3HPSXKRWGcdWfzmr5Vhd" type="signature">
              Åsa Coenraads (M)
            </item>
            <item xml:id="i-456fTPjoAQgcfZike1Xbo4" who="i-JyuoWkg9RUZd3XVSA6MfE6" type="signature">
              Gunilla Nordgren (M)
            </item>
            <item xml:id="i-3W5rdFTwuLoomaWeaR6V2e" who="i-5wVnuGs5cNm9JWZrGWeZfP" type="signature">
              Jesper Skalberg Karlsson (M)
            </item>
          </list>
        </div>
      </div>
    </body>
  </text>
</TEI>
