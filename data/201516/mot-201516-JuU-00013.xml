<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-00013">
  <teiHeader>
    <fileDesc>
      <titleStmt>
        <title>Identitetskapning</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:13 av Johan Hultberg (M)</title>
          <idno type="rdwebb">H30213</idno>
          <rs type="number">13</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H30213/text</ref>
          <ref type="dokument_url_html">http://data.riksdagen.se/dokument/H30213</ref>
          <ref type="dokumentstatus_url_xml">http://data.riksdagen.se/dokumentstatus/H30213</ref>
          <ref type="docx">http://data.riksdagen.se/fil/EFEBB73E-F915-44DD-859F-501B6839C285</ref>
          <ref type="pdf">http://data.riksdagen.se/fil/02534E74-8D23-46F6-959D-8BF7ABD1CD85</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8riwB15m7ufCPmFVMu57Ef" type="signed"/>
        <correspContext corresp="i-8riwB15m7ufCPmFVMu57Ef">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-K8cXeZbn8LoKYZs8ycPMyZ" type="submitted">
          <date when="2015-09-18"/>
          <time when="13:44:15"/>
        </correspAction>
        <correspAction xml:id="i-9cAvTvMfzDqxA6Y8sHjoaR" type="referred">
          <date when="2015-10-13"/>
        </correspAction>
        <correspAction xml:id="i-9puMENTJGpZ8kDWqZ27mp3" type="assigned">
          <date when="2016-04-14"/>
          <time when="17:00:34"/>
        </correspAction>
        <correspContext corresp="i-9puMENTJGpZ8kDWqZ27mp3">
          <ref type="assignedTo">Justitieutskottet</ref>
        </correspContext>
        <correspAction xml:id="i-XA652XTut6nrFHRWBin12o" type="behandlas_i"/>
        <correspContext corresp="i-XA652XTut6nrFHRWBin12o">
          <ref type="uppgift">2015/16:JuU18</ref>
          <ref type="ref_dok_id">H301JuU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU18</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:13 av Johan Hultberg (M) Identitetskapning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Ey6Zd6wG9bGcum147RrDtQ">
            Förslag till riksdagsbeslut
          </head>
          <list style="ol">
            <item xml:id="i-JqzqzpgovmkpAaHJcaZZdh">
              Riksdagen ställer sig bakom det som anförs i motionen om att
              snarast kriminalisera identitetskapning och tillkännager detta
              för regeringen.
            </item>
            <item xml:id="i-PHeBqAd6LLzWZBkyVYbwwa">
              Riksdagen ställer sig bakom det som anförs i motionen om att
              inrätta en samlad funktion för spärrning av identitetsuppgifter
              och tillkännager detta för regeringen.
            </item>
            <item xml:id="i-Mn8cFvPB7SLYCt1enwPS8J">
              Riksdagen ställer sig bakom det som anförs i motionen om att
              utreda hur skyddet av identitetsuppgifter kan stärkas och att
              undersöka möjligheterna att skärpa kraven på identitetskontroll
              vid t.ex. tecknande av telefonabonnemang samt tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-KhjDT7wp3PE4yDwygH8aeu" type="h1">
            Motivering
          </head>
          <p xml:id="i-HTxxRT95fpUbUkBFYPVWz4">
            Bedrägeribrott har utvecklats till att bli en ny form av vardagsbrott.
            Under den senaste tioårsperioden har de anmälda bedrägeribrotten
            ökat med hela 173 procent enligt Brottsförebyggande rådet, Brå.
            Ökningen förklaras i stor utsträckning av att vi använder oss
            av internet allt mer och av den tekniska utvecklingen som tyvärr
            har öppnat för nya former av bedrägeribrott.
          </p>
          <p xml:id="i-53JoFV5LXgBpsorop16QY1">
            Av bedrägeribrotten 2013 utgjordes 73 procent av identitetsintrång,
            kredit- och kontokortsbedrägerier samt internetbaserat bedrägeri.
            Enligt Nationellt bedrägericenter, NBC, är identitetskapning idag
            det i särklass största hotet när det gäller brott av systematisk
            karaktär. Vid identitetskapning använder gärningsmannen olovligen
            någon annans identitetsuppgifter och utger sig för att vara hen
            i syfte att vilseleda en tredje person att exempelvis bevilja
            lån, abonnemang av olika slag eller leverera varor. Syftet är
            naturligtvis att den person vars identitetsuppgifter gärningsmannen
            använt ska belastas för uppkomna kostnader, kostnader som snabbt
            kan uppgå till betydande belopp.
          </p>
          <p xml:id="i-9ffFkEX3AhUgExcgTEGJx9">
            En identitet kan idag tämligen enkelt kapas genom att bedragare
            tar reda på en individs personnummer via t.ex. offentliga register
            eller från företags kundregister. Inte sällan kommer bedragare
            över personuppgifter genom att ändra sitt offers folkbokföringsadress
            eller genom att eftersända dennes post. För att förhindra identitetskapning
            är det därför viktigt att alla som hanterar och bearbetar personuppgifter
            skyddar uppgifterna på ett bra sätt. Personuppgiftslagen föreskriver
            också att den som är personuppgiftsansvarig ska vidta lämpliga
            såväl tekniska som organisatoriska säkerhetsåtgärder för att skydda
            personuppgifterna. Givet hur många personers personuppgifter som
            varje år kommer i fel händer finns det dock skäl att se över nuvarande
            lagstiftningen och utreda hur skyddet av identitetsuppgifter kan
            stärkas. Vidare finns det anledning att också se över butikers
            och kreditgivares ansvar för identitetskontroll vid beviljande
            av olika former av krediter. Många bedrägeribrott hade kunnat
            förhindras med en bättre identitetskontroll vid köp och ingående
            av avtal såsom telefonabonnemang.
          </p>
          <p xml:id="i-JT76yjBMnVVmNMhqsqDZEL">
            Idag är det, förutom i vissa speciella fall, inte straffbart
            att olovligen använda en annan persons identitet. Moderaterna
            har dock drivit på för en lagändring och alliansregeringen påbörjade
            under förra mandatperioden ett arbete för att straffbelägga identitetskapning
            som ett särskilt brott. Detta brott skulle enligt förslag från
            utredningen SOU 2013:85 benämnas identitetsintrång och placeras
            i 4 kap. BrB. Den nya regeringen har aviserat att man till riksdagen
            under innevarande år ska överlämna en proposition om identitetskapning,
            eller identitetsstöld som fenomenet också benämns. Det är viktigt
            att regeringen nu fullföljer denna intention och snarast lägger
            fram ett lagförslag om att kriminalisera identitetskapning.
          </p>
          <p xml:id="i-3YUMDxcGLvzweSpmsyf7nc">
            Att identitetskapning i sig kriminaliseras är viktigt. Det skulle
            ge skydd mot den integritetskränkning som det innebär att någon
            utan lov använder en annan persons identitet och det skulle skapa
            bättre möjligheter för samhället, i form av rättsväsendet, att
            ingripa i ett tidigt skede mot denna form av ofta systematiskt
            bedrägeri.
          </p>
          <p xml:id="i-HaMtHw9PJq7zv58PrnFMZP">
            Den som drabbas av identitetskapning får ofta stora bekymmer.
            Den drabbade behöver lägga ned mycket tid och kraft på att ta
            reda på i vilken omfattning ens identitet har blivit utnyttjad,
            bestrida räkningar och avtal samt också spärra sina identitetsuppgifter
            i syfte att hindra fortsatt användning av uppgifterna. Att spärra
            sina identitetsuppgifter är dessvärre inte en snabb och enkel
            process utan den drabbade måste kontakta de olika företagen som
            bedriver kreditupplysningsverksamhet. Det är en olycklig och orimlig
            ordning. Det måste därför bli enklare att spärra sina identitetsuppgifter.
          </p>
          <p xml:id="i-WpL8HXQiQdJ51xQCLMGFZV">
            I en debattartikel i Svenska Dagbladet (den 11 mars 2014) för
            de säkerhetsansvariga från Länsförsäkringar och Svensk Handel
            fram förslag om att en samlad spärrfunktion inrättas. En funktion
            som enligt debattörernas förslag skulle ägas och drivas av Skatteverket
            eller någon annan statlig myndighet och som skulle vara en funktion
            som omfattar samtliga kreditupplysningsföretag, e-handel och eventuellt
            ytterligare aktörer.
          </p>
          <p xml:id="i-Y4DG65k4onAv3TqWUPTg5k">
            En samlad spärrfunktion behövs dit drabbade kan vända sig för
            att spärra sina uppgifter men också för att enkelt kunna häva
            sin spärr. Att ha spärrade identitetsuppgifter är problematiskt
            för den enskilde som då själv naturligtvis också är förhindrad
            att ingå avtal eller genomföra köp som kräver kreditupplysning.
            Därför är också möjligheten att enkelt häva spärren av sina personuppgifter
            viktig.
          </p>
          <p xml:id="i-D1hichkh7Q4s1V2QYZrKo3">
            Vem som ska ha i uppdrag att äga och driva en samlad spärrfunktion
            och vilka som ska omfattas av funktionen är dock inte självklart
            utan behöver utredas vidare. En lösning är att berörda företag
            eller berörda branscher ges detta ansvar men att det ska vara
            obligatoriskt för åtminstone samtliga företag som bedriver kreditupplysningsverksamhet
            i Sverige att vara anslutna till tjänsten samt att tjänstens grundläggande
            utformning ska vara tydligt reglerad och kontrollerad. Detta skulle
            exempelvis kunna regleras direkt i kreditupplysningslagen (1973:1173)
            och/eller indirekt av Datainspektionen som är den myndighet som
            beviljar tillstånd för kreditupplysningsverksamhet.
          </p>
        </div>
        <div type="motSignatures">
          <list>
            <item xml:id="i-VkpeeG5QRM3x1PEgsZrG72" who="i-5tbgYo4dBB9rh3uBeCweBm">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
