<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__295/mot_1961__ak__295-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Andra kammaren, nr 295 år 1961
          </p>
          <p>
            Nr 295
          </p>
          <p>
            Av herrar Helén och Zetterberg, om inrättande vid kungl. biblio-
            teket av en personlig e. o. bibliotekariebefattning för biblioteksassistenten
            Erik Eriksson.
          </p>
          <p>
            I överensstämmelse med gällande reglementen krävs för anställning
            som amanuens och bibliotekarie vid kungl. biblioteket och de tre
            universitets- biblioteken bl. a. avlagd fil. lic-examen, medan
            av den majoritet av forsk- ningsbibliotekens personal som utgörs
            av assistenter och biträden i all- mänhet krävs studentexamen
            och viss teoretisk och praktisk biblioteks- utbildning. Lägre
            akademisk examen är i undantagsfall kompetenskrav för vissa befattningar
            vid vetenskapliga allmän- och specialbibliotek och utgör normalkvalifikation
            för tjänster vid folkbiblioteken. Enligt vad som är bekant diskuteras
            under hand en vidgad användning av denna examen även för kvalificerad
            tjänst vid forskningsbiblioteken. Vid sidan av dessa personalkategorier
            fyller expeditionsvakterna — liksom den tekniska per- sonalen
            — en mycket viktig uppgift. Genom deras arbete med bokframtag-
            ning och skilda ordningsarbeten får de ofta efter hand en intim
            förtrogen- het med bokbeståndet, som på ett viktigt sätt kan komplettera
            den akade- miskt utbildade personalens verksamhet. F. n. uppvisar
            en av kungl. biblio- tekets befattningshavare som utgått ur expeditionsvaktspersonalen
            ett så exceptionellt kunnande i fråga om bibliotekets tryck-,
            handskrifts- och bildsamlingar att han utan tvekan kan betraktas
            som i ovan berörda av- seenden fullt jämställd med välmeriterad
            bibliotekariepersonal, för vilken han också måste betraktas som
            ett utmärkt stöd. Det syns oss angeläget att dessa på den långa
            vägen på ett unikt sätt förvärvade lärdomsmeriter kunde uppmärksammas
            av statsmakterna samtidigt som kungl. biblioteket skulle kunna
            beredas tillfälle att utnyttja hans arbetsinsats på det område
            där den bäst behövs, nämligen inom bibliotekets svenska avdelning.
            För hela vårt lands vetenskapliga forskning liksom för den centrala
            administra- tionen fyller den svenska tryckavdelningen vid kungl.
            biblioteket en bety- dande roll. Nationalbibliotekets samling
            av svenskt tryck har en omfattning och en systematisk uppordning
            som icke har någon direkt motsvarighet vid de andra biblioteken.
            Inom den personal som har sitt arbete förlagt till denna avdelning
            intar den åsyftade befattningshavaren, biblioteks- assistenten
            Erik Eriksson, en speciell ställning. I motsats till övriga biblio-
            teksassistenter har han icke annan skolutbildning än folkskolan.
            Han in- trädde i bibliotekets tjänst redan 1922 vid sexton års
            ålder, och han har därefter oavbrutet varit knuten till biblioteket
            som expeditionsvakt, förste expeditionsvakt och nu alltsedan 1955
            som e. o. biblioteksassistent. Huvud- delen av denna tjänstgöring
            har varit förlagd till svenska avdelningen, med vilken han enligt
            vad som framgår av uttalanden av riksbibliotekarien har
          </p>
          <pb facs="riksdagen-motions-pdf/data/1961/mot_1961__ak__295/mot_1961__ak__295-002.pdf"/>
          <p>
            Motioner i Andra kammaren, nr 295 år 1961 7
          </p>
          <p>
            vunnit en större förtrogenhet än någon annan tjänsteman inom
            biblioteket. Med ett mindre vanligt sinne och minne för böcker,
            ett starkt forsknings- intresse och en sällsynt energi har Eriksson
            nu under årtionden gjort sig oumbärlig för vida kretsar av de
            vetenskapliga forskare som har biblioteket som sin främsta arbetsbas.
            Inom biblioteket fyller han — likaledes enligt uttalande av riksbibliotekarien
            — en funktion som är väl jämförbar med en meriterad bibliotekarie
            med högre akademisk examen. Redan när riks- bibliotekarien Isak
            Collijn utarbetade och publicerade sin stora bibliografi över
            den svenska tryckproduktionen före år 1700 (utgiven 1942—1944)
            var Eriksson hans ständige och oumbärlige medarbetare, och han
            har sedan i och vid sidan av sin tjänst oavbrutet biträtt ett
            ständigt växande antal forskare med ytterst kvalificerade kontroller
            och undersökningar. Under tiden 1928—1960 har Eriksson sålunda
            med största självständighet redige- rat de oftast mycket omfattande
            käll- och litteraturförteckningarna till ca 35 akademiska avhandlingar.
            Helt vid sidan av sitt tjänstearbete har Eriks- son bedrivit ett
            omfattande redigeringsarbete, som genomgående präglats av hög
            kvalitet. Eriksson har fungerat som bildredaktör för bl. a. en
            rad översiktsarbeten rörande svenska folkrörelser som t. ex. »Vårt
            kristna arv» (1952) och »En frihetskamp genom seklerna. Den svenska
            nykterhetsrörel- sens historia i ord och bild&gt; (1955) samt för
            de vetenskapliga standard- verken »Ny illustrerad svensk litteraturhistoria»
            (1955—1957) och »Svenskt konstnärslexikon&gt; (1952—1961). Den assistenttjänst
            som Eriksson f. n. inne- har tillkom genom ett riksdagsinitiativ
            1955 för att säkerställa det för- längda öppethållande som kungl.
            biblioteket infört till uppenbart gagn för forskning och studieliv
            i huvudstaden. På denna befattning kan Eriksson ersättas med annan
            kraft, men för arbetet inom svenska avdelningen synes han närmast
            oumbärlig. Biblioteksledningen är vid sina befordringar bun- den
            av vissa fixerade kompetenskrav på det teoretiska området. Under
            åberopande av Erikssons utmärkta och självförvärvade även teoretiska
            meritering och den stora vikten av att hans verksamhet helt kunde
            inriktas på de delar av tjänstearbetet för vilka han äger så eminenta
            förutsättningar, vilket skulle innebära en viktig och behövlig
            förstärkning av kungl. biblio- tekets resurser, vill vi föreslå
            att för Eriksson inrättas en personlig e. o. bibliotekariebefattning
            i lönegrad Ae 19. Med stöd av vad ovan anförts hemställer vi,
            att riksdagen i skrivelse till Kungl. Maj:t måtte giva till känna
            att en personlig e. o. bibliotekariebefattning måtte inrättas
            vid kungl. biblioteket för biblioteksassistenten Erik Eriksson
            från den tidigaste tidpunkt Kungl. Maj:t fin- ner möjlig.
          </p>
          <p>
            Stockholm den 25 januari 1961 Gunnar Helén Åke Zetterberg
          </p>
        </div>
      </div>
    </body>
  </text>
</TEI>
