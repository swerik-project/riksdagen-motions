<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00308">
  <teiHeader>
    <fileDesc>
      <titleStmt>
        <title>Samtyckeskrav och skärpt våldtäktslagstiftning</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samtyckeskrav och skärpt våldtäktslagstiftning</title>
          <idno type="rdwebb">H102Ju308</idno>
          <rs type="number">Ju308</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju308/text</ref>
          <ref type="dokument_url_html">http://data.riksdagen.se/dokument/H102Ju308</ref>
          <ref type="dokumentstatus_url_xml">http://data.riksdagen.se/dokumentstatus/H102Ju308</ref>
          <ref type="doc">http://data.riksdagen.se/fil/981CB6B9-B69A-44D7-9C3B-96C9EB64C40C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9BUsH2Bn1bGihptNC5r7uq</idno>
            <name>Peter Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-THrPBo4Wwov8fDP4ncQTLq" type="signed"/>
        <correspContext corresp="i-THrPBo4Wwov8fDP4ncQTLq">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-9BUsH2Bn1bGihptNC5r7uq"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-FkB2B9DD8QKoGm59JGV1id" type="numbering">
          <date when="2013-10-07"/>
        </correspAction>
        <correspAction xml:id="i-QZvuNcuS13FHeMrxWfGyrk" type="submission">
          <date when="2013-10-03"/>
        </correspAction>
        <correspAction xml:id="i-z4dxNMZi8R52TzzfZAZhZ" type="transfer">
          <date when="2013-10-02"/>
        </correspAction>
        <correspAction xml:id="i-BnCjZUzdHCJ355s6pUPCrd" type="assigned"/>
        <correspContext corresp="i-BnCjZUzdHCJ355s6pUPCrd">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8nPpAsi2TR6R9kT5aBXXhP" type="motHeader"/>
      <div xml:id="i-N9dXGGz5r8t2ykEEcjfqdc" type="motBody">
        <div xml:id="i-z95UsfD75UXrQydvYfz6W" type="motProposal" subtype="förslag">
          <head xml:id="i-JaQ7bACdxWnpzLT2Yxq9bs">
            Förslag till riksdagsbeslut
          </head>
          <list xml:id="i-XJjSvpxzsctw54JRrFns5b" style="ol">
            <item xml:id="i-QndDmrhjMGRUxaKj87FgJh">
              Riksdagen beslutar i första hand om ändring av 6 kap. 1 § och
              15 § brottsbalken i enlighet med vad som framgår under rubriken
              Miljöpartiets lagförslag, under avsnittet Införande av samtyckeskrav.
            </item>
            <item xml:id="i-PXhAB6yaEQQ8Q5UDku2dD9">
              Riksdagen beslutar i andra hand om införande av brottet sexuellt
              övergrepp i 6 kap. 3 § brottsbalken i enlighet med förslaget i
              betänkandet Sexualbrottslagstiftningen – utvärdering och reformförslag
              (SOU 2010:71).
            </item>
            <item xml:id="i-XiX6wWF2ihe8AsVnXg5DvV">
              Riksdagen tillkännager för regeringen som sin mening vad som
              anförs i motionen om att en höjning av straffminimum ska följas
              upp.
            </item>
            <item xml:id="i-E7QTsYwtCUCDiWs1xuugar">
              Riksdagen tillkännager för regeringen som sin mening vad som
              anförs i motionen om tillämpningen av åldersregler.
            </item>
          </list>
        </div>
        <div xml:id="i-Hdu7f4y1YVHmnnqLFatf9n" type="motContent">
          <head xml:id="i-J7PNybKc7BRs3KzKt8EeUL" type="h1">
            Motivering
          </head>
          <p xml:id="i-4HNGKXyfpxLhfkHLnNuocX">
            Miljöpartiet de gröna har alltsedan 2005 års lagstiftningsärende
            1 starkt engagerat sig i frågorna om hur skyddet mot sexuella
            övergrepp kan stärkas. Vi anser att det är viktigt att skydda
            den grundläggande del av den personliga integriteten som sexualiteten
            innebär, där spåren av en kränkning ofta blir mycket djupa och
            långvariga. Vi noterade därför med glädje att 2008 års sexualbrottsutredning
            föreslog en kriminalisering av sexuella handlingar mot en annan
            människa utan dennes samtycke (SOU 2010:71), men regeringen valde
            att inte följa utredningens förslag. Regeringen tar aktivt avstånd
            från att kriminalisera sexuella handlingar som utförs mot en människa
            utan dennes samtycke.
          </p>
          <p xml:id="i-YaTWpGxnTaYLseMvuMWKRb">
            Våren 2013 backade regeringen något genom att införa den förändring
            som diskuterades redan 2005, det vill säga att fler fall av sexuella
            utnyttjanden kriminaliseras som våldtäkt genom att begreppet hjälplöst
            tillstånd ersätts av det vidare begreppet särskilt utsatt situation.
            Vi anser dock att grunden för en sexuell handling ska vara ömsesidighet,
            och därför ska det vara kriminellt att genomföra en sexuell handling
            mot någon som inte deltar frivilligt, oavsett vilken situation
            personen befinner sig i. Så länge inte samtycke är ett krav, kommer
            tillämpningsproblemen som grundar sig i makt att kvarstå.
          </p>
          <head xml:id="i-Tpy2EX8R4mxdj7E2mUoFot" type="h2">
            Mäns våld mot kvinnor – Ett samhällsproblem
          </head>
          <p xml:id="i-76N4TwcAXW1TGPbPECXA1H">
            Mäns sexualbrott mot kvinnor är ett allvarligt samhällsproblem.
            Enligt Christian Diesen och Eva Diesen har Sverige flest våldtäktsanmälningar
            per capita, men endast 10 procent går till åtal. År 2011 anmäldes
            4 272 våldtäkter, men endast 168 personer dömdes för våldtäkt.
            Många anmälningar anses för vaga för en fortsatt utredning och
            läggs ned på ett tidigt stadium. Upp till 30 procent av utpekade
            misstänkta blir aldrig ens hörda av polisen. Många nedläggningar
            beror på bristande uppfyllande av våld/tvångsrekvisitet: Offret
            tror att ett nej räcker, men lag och domstolar kräver våldsamt
            motstånd (eller bevisad redlöshet). 2 Även detta visar att en
            ny samtyckesbaserad lagstiftning behövs.
          </p>
          <head xml:id="i-63gMaeuD76GT7KWZ3ATKLg" type="h2">
            Införande av samtyckeskrav
          </head>
          <p xml:id="i-9PbrQaqj8mZMfs6fNSH16K">
            Miljöpartiet föreslår i första hand att ett samtyckeskrav införs
            genom en förändring i 6 kap. 1 § brottsbalken, så att det blir
            brottsligt att företa en sexuell handling mot eller utverka en
            sexuell handling av en person som inte frivilligt deltar däri.
            Brottet betecknas som sexuellt utnyttjande. Om våld eller hot
            används som medel för att utföra handlingen eller om handlingen
            medför skada (vid olika former av mycket våldsamt sex) ska dessutom
            det eller de straffbud som redan finns i vår brottsbalk och som
            reglerar våld eller hot tillämpas. Straff utdöms gemensamt, enligt
            vanliga principer i vår straffrätt, och den sammanlagda brottsligheten
            ska då rubriceras våldtäkt. Miljöpartiets förslag finns utvecklat
            i boken Samtyckesutredningen – Lagskydd för den sexuella integriteten
            av professor emerita i straffrätt Madeleine Leijonhufvud (2008),
            i motion 2008/09:Ju426 Införande av samtyckeskravet samt i motion
            2011/12:Ju400 Införande av samtyckeskravet. Det framgår också
            av propositionen att tunga remissinstanser som Brottsoffermyndigheten,
            Barnombudsmannen, Länsstyrelsen i Stockholms län, Västerbottens
            läns landsting, Nationellt centrum för kvinnofrid vid Uppsala
            universitet, Amnesty International Sverige, Ecpat Sverige, Fredrika
            Bremer-Förbundet, Bris, Riksorganisationen för kvinnojourer och
            tjejjourer i Sverige (Roks), Sveriges kvinnolobby och Unicef Sverige
            förordar en ren samtyckesreglering.
          </p>
          <p xml:id="i-EJC9qhm7dYWHwDsG6dF4o2">
            Regeringens motivering till att inte införa vare sig en ren samtyckeslagstiftning
            eller utredningens förslag om en utvidgning av den nuvarande bestämmelsen
            är baserad på invändningar kring bevis och tillämpning av samtyckesbestämmelsen.
            Vi anser inte att dessa invändningar är tillräckliga för att motivera
            att ett samtyckeskrav inte införs. Tvärtom är det viktigt att
            markera var gränsen för den personliga, sexuella integriteten
            går. Det går att jämföra med införandet av förbudet mot barnaga,
            som fick en oerhört stark normerande verkan mot seden att slå
            barn och dessutom stärkte barns självkänsla i och med vetskapen
            att aga inte är tillåtet. På samma sätt skulle ett krav på samtycke
            för sexuella handlingar fungera i normativt syfte.
          </p>
          <p xml:id="i-WKxptpqCtjTdTMFALFZiqt">
            Riksdagen behandlade frågan om samtycke våren 2013 i justitieutskottets
            betänkande 2012/13:JuU20. Där anförs: En samtyckesreglering skulle
            också kunna fungera som ett stöd för den som utsätts för starka
            påtryckningar eller övertalningsförsök att acceptera olika sexuella
            handlingar som han eller hon inte vill medverka i. Dessa omständigheter
            talar i riktning för införandet av en samtyckesreglering. Men
            regeringen valde ändå att inte gå på utredningens förslag.
          </p>
          <p xml:id="i-T4KCVGqgnSeTTjEvpzUuzb">
            Det är hög tid att lägga ansvaret där det bör ligga – på förövaren,
            inte på offret. Det bör tillhöra en förfluten tid att diskutera
            huruvida kvinnor bör begränsa sina fria val att gå ut på kvällen,
            dricka alkohol eller klä sig utmanande. En tydlig lagstiftning
            som betonar ömsesidigheten tydliggör gränserna och underlättar
            det förebyggande och attitydpåverkande arbetet.
          </p>
          <head xml:id="i-GeDD8BBw5PCCcJkADoiwYg" type="h2">
            Miljöpartiets lagförslag
          </head>
          <p xml:id="i-WZ1sEBtRcsHWNnjA15ottj">
            Miljöpartiet föreslår följande förändring av 6 kap. 1 § och 15
            § brottsbalken:
          </p>
          <table xml:id="i-Dq8t6SZY3EzjHCwyrqWVkS">
            <row xml:id="i-3qNiCApbdj3JHygMmjf6EC">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-Fs7nkN8zAK5t8fBRZuTnw6">
              <cell>
                6 kap. 1 § Den som genom misshandel eller annars med våld eller
                genom hot om brottslig gärning tvingar en person till samlag eller
                till att företa eller tåla en annan sexuell handling som med hänsyn
                till kränkningens art och omständigheter i övrigt är jämförlig
                med samlag, döms för våldtäkt till fängelse i lägst två år och
                högst sex år. Detsamma gäller för den som med en person genomför
                ett samlag eller en sexuell handling som enligt första stycket
                är jämförlig med samlag genom att otillbörligt utnyttja att personen
                på grund av medvetslöshet, sömn, berusning eller annan drogpåverkan,
                sjukdom, kroppsskada eller psykisk störning eller annars med hänsyn
                till omständigheterna befinner sig i hjälplöst tillstånd. Är ett
                brott som avses i första eller andra stycket med hänsyn till omständigheterna
                att anse som mindre grovt, döms för våldtäkt till fängelse i högst
                fyra år. Är brott som avses i första eller andra stycket att anse
                som grovt, döms för grov våldtäkt till fängelse i lägst fyra och
                högst tio år. Vid bedömande av om brottet är särskilt grovt skall
                särskilt beaktas, om våldet eller hotet varit av särskilt allvarlig
                art eller om fler än en förgripit sig på offret eller på annat
                sätt deltagit i övergreppet eller om gärningsmannen med hänsyn
                till tillvägagångssättet eller annars visat särskild hänsynslöshet
                eller råhet.
              </cell>
              <cell>
                6 kap. 1 § Den som företar en sexuell handling mot eller utverkar
                en sådan handling av en person som inte frivilligt deltar däri
                döms för sexuellt utnyttjande till fängelse i högst fyra år. Är
                brottet grovt, döms för grovt sexuellt utnyttjande till fängelse
                i lägst två och högst åtta år. Vid bedömande av om brottet är
                grovt ska särskilt beaktas om handlingen varit av särskilt allvarlig
                art, om den riktats mot en person som befunnit sig i beroendeställning
                till gärningsmannen, varit ur stånd att värja sig eller annars
                befunnit sig i en särskilt utsatt situation, om fler än en förgripit
                sig på offret eller på annat sätt deltagit i övergreppet eller
                om gärningen lett till graviditet eller överföring av allvarlig
                smitta eller sjukdom. Om ansvar ådöms också för brott enligt 3
                eller 4 kap. som medel för eller effekt av sexuellt utnyttjande
                ska den samlade brottsligheten betecknas våldtäkt.
              </cell>
            </row>
            <row xml:id="i-3MuKo3AP7FDkcqvWvmkAWj">
              <cell>
                Nuvarande lydelse
              </cell>
              <cell>
                Föreslagen lydelse
              </cell>
            </row>
            <row xml:id="i-3KoK5jQNwcH5BRac6mPjMB">
              <cell>
                15 § För försök till våldtäkt, grov våldtäkt, sexuellt tvång,
                grovt sexuellt tvång, sexuellt utnyttjande av person i beroende­ställning,
                grovt sexuellt utnyttjande av person i beroendeställning, våldtäkt
                mot barn, grov våldtäkt mot barn, sexuellt utnyttjande av barn,
                sexuellt övergrepp mot barn, grovt sexuellt övergrepp mot barn,
                utnyttjande av barn för sexuell posering, grovt utnyttjande av
                barn för sexuell posering, köp av sexuell handling av barn, köp
                av sexuell tjänst, koppleri och grovt koppleri döms till ansvar
                enligt vad som föreskrivs i 23 kap. Detsamma gäller i fråga om
                förberedelser till koppleri samt föreberedelse och stämpling till
                och underlåtande att avslöja våldtäkt , grov våldtäkt, våldtäkt
                mot barn, grov våldtäkt mot barn, grovt utnyttjande av barn för
                sexuell posering, och grovt koppleri.
              </cell>
              <cell>
                15 § För försök till sexuellt utnyttjande , grovt sexuellt utnyttjande
                , våldtäkt mot barn, grov våldtäkt mot barn, sexuellt utnyttjande
                av barn, sexuellt övergrepp mot barn, grovt sexuellt övergrepp
                mot barn, utnyttjande av barn för sexuell posering, grovt utnyttjande
                av barn för sexuell posering, köp av sexuell tjänst, koppleri
                och grovt koppleri döms till ansvar enligt vad som föreskrivs
                i 23 kap. Detsamma gäller i fråga om förberedelse och stämpling
                till grovt sexuellt utnyttjande , våldtäkt mot barn, grov våldtäkt
                mot barn, grovt utnyttjande av barn för sexuell posering och grovt
                koppleri samt underlåtenhet att avslöja sådant brott .
              </cell>
            </row>
          </table>
          <head xml:id="i-MSL9mgk9BQJiqJf5j6VR2B" type="h2">
            Införande av brottet sexuellt övergrepp
          </head>
          <p xml:id="i-13jaAjASeKYFpfKnxphvCa">
            Miljöpartiet föreslår i andra hand att 2008 års sexualbrottsutrednings
            förslag om förändring av 6 kap. 3 § och införande av brottet sexuellt
            övergrepp, ska genomföras. Utredningens formulering lyder: Den
            som, i annat fall än som avses i 1 och 2 §§, genomför en sexuell
            handling med en person utan den personens tillåtelse, döms för
            sexuellt övergrepp till fängelse i högst fyra år. Utredningens
            förslag är väl balanserat mellan olika intressen och tillstyrks
            av en rad remissinstanser. Utredningen föreslår alltså inte en
            ren samtyckesreglering, utan föreslår i stället att strukturen
            i den nuvarande regleringen av de mer kvalificerade sexuella kränkningarna
            av vuxna behålls, men att lagstiftningen kompletteras. Brotten
            våldtäkt och sexuellt tvång ska enligt det förslag utredningen
            lägger fram även framöver utgå från medel (tvång) och omständigheter
            (utnyttjande). Detta bör riksdagen som sin mening ge regeringen
            tillkänna.
          </p>
          <head xml:id="i-86sYc2efTeaMLLuAfP6VUH" type="h3">
            Uppföljning av höjning av straffminimum
          </head>
          <p xml:id="i-T34a57EQc3XvGMUQN7vRC7">
            Tillämpningsområdet för grovt sexuellt övergrepp mot barn utvidgades
            i riksdagens beslut våren 2013 (justitieutskottets betänkande
            2012/13:JuU20).
          </p>
          <p xml:id="i-N9Timuv64w6gTHwPYps8XY">
            När det gäller beslutet om att höja straffminimum för samma brott
            från fängelse i sex månader till fängelse i ett år vill vi följa
            utvecklingen så att inte konsekvensen blir att färre fälls på
            grund av den tvekan att döma för brottet som kan tänkas uppstå
            som en följd av det högre minimistraffet. Vi anser därför att
            det behövs en särskild uppföljning av lagstiftningen och dess
            effekter. Detta bör riksdagen som sin mening ge regeringen till
            känna.
          </p>
          <head xml:id="i-HNjt39yr3xAKsQyq5C1K43" type="h3">
            Det penetrerande samlaget som norm
          </head>
          <p xml:id="i-FHDVnP43mdTQJKgn55swow">
            Det är viktigt att problematisera lagstiftningens fokus på det
            penetrerande samlaget som norm, vilket kan leda till att andra
            former av sexuellt utnyttjande felaktigt riskerar att bedömas
            som mindre allvarliga.
          </p>
          <head xml:id="i-9ZkdsRGhwEoPzYxnWrfXeU" type="h3">
            Tillämpningen av åldersregler
          </head>
          <p xml:id="i-Pe7Uhn8Qr9T5k4jaocYtsJ">
            Slutligen vill vi lyfta att det är viktigt att följa tillämpningen
            av åldersgränserna så att den blir rimlig.
          </p>
          <p xml:id="i-XaDSsAx2mCf5SZP6hSa3at">
            Vi delar den oro som RFSU påpekar i sitt remissvar på Sexualbrottsutredningen
            om osäkerhet för till exempel ungdomsmottagningar i sina kontakter
            med ungdomar under 15 år. Detta lär ha lett till att vissa mottagningar
            krävt intyg från vårdnadshavare och att andra inte tillhandahållit
            preventivmedel för ungdomar under 15 år. I remissvaret skriver
            RFSU vidare: Vissa försök att klargöra den nya lagstiftningen
            och dess konsekvenser har gjorts, bland annat av Socialstyrelsen.
            Svensk förening för Obstetrik och Gynekologi (SFOG) och FSUM (Föreningen
            för Sveriges Ungdomsmottagningar) har betonat vikten av att göra
            individuella bedömningar och vänder sig emot ett rutinmässigt
            förhållningssätt. 3
          </p>
          <p xml:id="i-BgofkPk3x2grk9YzZaDwBa">
            En gärningsman som har sexuellt umgänge med en 14-åring ska inte
            frias på grund av att han inte kände till offrets ålder eller
            för att offret såg äldre ut. Däremot ska inte unga straffas för
            ömsesidigt frivilligt sex. Detta bör riksdagen som sin mening
            ge regeringen tillkänna.
          </p>
        </div>
        <div xml:id="i-MWpYKyrjrZJLgMHzpZ2G7i" type="signatureBlock">
          <list xml:id="i-EXYwQNbuR8ktyLiiPjCorP">
            <item xml:id="i-6iY8QVFMxfreCSsCwhBTTL" who="i-7YbH6oTUwG4Qn94QEVE6as" type="signature">
              Gunvor G Ericson (MP)
            </item>
            <item xml:id="i-ApFkz7AouPeeLtRXW3fnRK" who="i-HsGsAzKWHQY5pjyAYNXAz7" type="signature">
              Maria Ferm (MP)
            </item>
            <item xml:id="i-6JYkTWLVoZGyrE5ZYJu4g8" who="i-9BUsH2Bn1bGihptNC5r7uq" type="signature">
              Peter Eriksson (MP)
            </item>
            <item xml:id="i-SBaKETTKdt8TsnCL7Tupm7" who="i-FfCiJc8kVZcwio9wsCvVkH" type="signature">
              Mehmet Kaplan (MP)
            </item>
            <item xml:id="i-EVC6BM3g5D75F2JDCo436j" who="i-Vx7eV6CLwK4q8nMYx4Sry4" type="signature">
              Agneta Börjesson (MP)
            </item>
            <item xml:id="i-7PveQiy9tyi9qYxseEa6vi" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
