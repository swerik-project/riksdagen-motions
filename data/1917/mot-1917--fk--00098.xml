<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--fk--00098">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__fk__98/mot_1917__fk__98-001.pdf"/>
      <div xml:id="i-zi1KkFrpwiXowMNdHSn8n" type="motHeader">
        <div xml:id="i-KgeAoXgx6d1NHdN6jcV9pz" type="motTitle"/>
        <div xml:id="i-CR3LzDhixeysS985ddGCLH" type="motSubmissionInfo"/>
      </div>
      <div xml:id="i-BuG7f5HpSJnsGMHRGrXafu" type="motBody">
        <div xml:id="i-KMrjjfUigYvHZ5yYbYzTNt">
          <p xml:id="i-71hfVMVns2nT3ymLWgMmGj">
            Motioner i Första kammaren, Nr 98. 1
          </p>
          <p xml:id="i-YZn3UitYA8h6J1JuzBuPMh">
            Nr 98. Av herr Alkman, om ändring i $ 2 tryckfrihetsförordningen.
          </p>
          <p xml:id="i-ManZkM69a1s47rpyiekBcU">
            När fjärde stycket av tryckfrihetsförordningens 8 2 mom. 4 1896
            behandlades av riksdagen, antog andra kammaren med mycket stor
            majoritet ett reservationsvis inom kammaren framfört yrkande,
            att de i sagda stycke omförmälda handlingar skulle vara hemliga,
            sedan Konun- gen i statsråd därom i varje fall fattat beslut och
            detta beslut blivit behörigen kungjort. Detta tillägg om beslutets
            kungörande såsom förut- sättning för dess giltighet borteliminerades
            emellertid sammanjämk- ningsvis inom konstitutionsutskottet, och
            först efter en mycket het debatt, under vilken från olika håll,
            bl. a. av S. A. Hedin, de allvarligaste betänkligheter uttalats
            mot att avstå från den garanti mot missbruk, som med kungörelsevillkoret
            avsågs, blev sammanjämkningsförslaget även av andra kammaren godkänt.
            Även om man kan förstå de skäl, som anfördes mot kravet att såsom
            förutsättning för varje särskild militär handlings hemlighållande
            fordra ett offentliggörande av själva sekretessbeslutet rörande
            samma handling — det viktigaste av dessa skäl var det, att man
            genom ett sådant kungörande ju i varje fall skulle yppa handlingens
            tillvaro och därigenom åtminstone i vissa fall kunna giva den
            illojala nyfiken- heten ett värdefullt spår — så måste man dock
            beklaga, att hela denna kungörelsefråga icke blev på ett verkligt
            allsidigt och uttömmande sätt genomtänkt och belyst under de överläggningar
            som föregingo försla- gets antagande. Av de förda debatterna framgår,
            att man uteslutande eller så gott som uteslutande hade sin uppmärksamhet
            inriktad på sådana handlingar, som utgå från Kungl. Maj:t själv
            eller på sin höjd från centrala och ledande myndigheter såsom
            general- eller marinstaben och från dessa fördelas till mera underordnade
            myndigheter eller tjänste- män. Rörande sådana handlingar kunde
            det ju vara tillräcklig garanti Bihang till riksdagens protokoll
            1917. 3 saml. 51 häft. (Nr 98.) 1
          </p>
          <pb facs="riksdagen-motions-pdf/data/1917/mot_1917__fk__98/mot_1917__fk__98-002.pdf"/>
          <p xml:id="i-EvS7ENyCtYDPysf8rpYKPd">
            2 Motioner i Första kammaren, Nr 98.
          </p>
          <p xml:id="i-P45fH2zFNLuA6bFsVtn98G">
            mot missbruk av den hemliga stämpeln, att dess åsättande skulle
            be- slutas av Konungen i statsråd. Genom detta stadgande skulle
            det alltid bli möjligt för konstitutionsutskottet att utöva den
            nödiga konstitutio- nella kontrollen över att sekretessen hålles
            inom behöriga gränser, enär ju därigenom ett beslut i kommandoväg
            såsom varande mera svår- kontrollerbart icke erkändes såsom tillräckligt
            för att ge en handling laga sekretess. På så sätt kunde det, resonerade
            man, låta försvara sig att avstå från fordran på ett kungörande
            av själva sekretessbeslutet, helst som ett sådant kungörande åtminstone
            i vissa fall kunde medföra " bestämda olägenheter. En synnerligen
            viktig sida av frågan, som man däremot mycket litet tyckes ha
            beaktat — den är icke berörd vare sig i någotdera av konstitutionsutskottets
            båda utlåtanden eller i kammardebatterna — är spörsmålet om hemlighållande
            av till Kungl. Maj:t och centrala myn- digheter från underordnade
            myndigheter eller tjänstemän ingående hand- lingar rörande sådana
            ärenden, som enligt det nya grundlagsstadgandet skulle kunna göras
            hemliga. Till en början: på vad sätt skulle grund- lagsstadgandet
            kunna bli fullt tillämpligt på sådana handlingar? Det kunde ju
            nästan aldrig ske genom kungligt beslut rörande varje sådan handling
            särskilt. Antag att en militär tjänstemån i landsorten ut- arbetat
            en viss plan, som han insänder till lantförsvarsdepartementet,
            så kan ju icke gärna ett kungl. brev om dess hemlighållande utfärdas,
            förrän akten kommit departementet tillhanda. ”Tjänstemannen har
            emel- lertid varit lagligen skyldig att diarieföra handlingen
            redan vid dess expedierande och således även varit skyldig att
            på begäran tillhanda- hålla den för utomstående, ända tills det
            kungl. brevet om handlingens hemlighållande kommit honom tillhanda.
            Måhända gick man dock under de båda första åren efter sekretesstadgandets
            införande tillväga på detta sätt; åtminstone har jag icke lyckats
            finna några spår av generella anvisningar för de underordnade
            myndigheterna rörande stadgandets tillämpning från tidigare datum
            än den 16 juni 1899, då ett kungl. cirkulär utfärdades rörande
            hemliga handlingars förvarande, och den 14 juli samma år, då ännu
            ett kungl. cirkulär utfärdades, vari omtalas, att »den 16 sistlidne
            juni beslut fattats, att vissa handlingar, som äro av beskaffenhet,
            att deras offentliggörande kan medföra våda för rikets säkerhet,
            skola hållas hemliga», och meddelas, att »en förteckning över
            dessa handlingar, sådan den Eder härhos tillställes, blivit upprättad»;
            och »hava vi funnit gott förklara, att jämväl denna förteckning
            ,skall hemlighållas». Av dessa båda cirkulär vill det nästan förefalla,
            som om den två
          </p>
          <pb facs="riksdagen-motions-pdf/data/1917/mot_1917__fk__98/mot_1917__fk__98-003.pdf"/>
          <p xml:id="i-E8TKfYZQ72fBu4Wknmvtex">
            Molioner i Första kammaren, Nr 98. 3
          </p>
          <p xml:id="i-4m3VmjDcMGPTtwXBPpifdZ">
            år tidigare högtidligen beslntade grundlagsändringen, hur viktigt
            det än förklarats vara, att den bleve av riksdagen antagen, knappast
            blivit under dessa två år i större omfattning tillämpad. Nu kom
            emellertid ett slags visserligen ytterst ofullständig verkställighetsförordning
            i två tempi, först genom cirkuläret rörande hemliga handlingars
            förvaring, och därefter, en månad senare, genom en förteckning
            rörande sådana handlingar som enligt Kungl. Maj:ts beslut skulle
            hållas hemliga. Vad denna hemliga förteckning innehåller, undandrager
            sig naturligtvis varje offentligt omdöme, även om man kan draga
            vissa slutsatser rörande dess innehåll dels av sekretesstadgandet
            i trycktrihetsförordningen, dels av omöjligheten att få taga del
            även av vissa handlingar, som ej direkt synas falla under detta
            stadgande. Det synes dock ligga i sakens natur, att förteckningen
            icke gärna kan bestå blott i ett uppräknande av vissa redan existerande
            handlingar, utan att den åtminstone därjämte — och troligen i
            huvudsak — måste innehålla en uppräkning av vissa grupper av handlingar,
            vilkas hemlighållande generellt föreskrives, alltså ett förordnande
            att även handlingar, som vid cirkulärets utgivande ännu icke existerade,
            skola göras till hemliga omedelbart efter sin tillkomst eller,
            så att säga, födas hemliga. Naturligtvis kan detta från min sida
            endast vara en gissning. Men gissningen kan knappast vara oriktig,
            ty vore det fallet, så skulle den ovan redan anmärkta luckan i
            sekretess- stadgandets tillämpning ha lämnats öppen även efter
            de båda kungl. cirkulärens utfärdande och stå öppen ännu i dag.
            Skulle Kungl. Maj:t allenast fatta det i stadgandet föreskrivna
            sekretessbeslutet för varje särskild gång en viss handling anses
            böra göras hemlig, då skulle stad- gandet vara odugligt för att
            skydda den större mängden ingående hand- lingar. Sekretessbesluten
            måste helt enkelt i de allra flesta fall vara av mera generell
            natur och innehålla en fingervisning till underordnade myndigheter
            och tjänstemän rörande de slag av handlingar, som de ha rätt att
            belägga med den hemliga stämpeln. Men då så måste vara fallet,
            har man väl rätt att fråga sig: Vad kan det ligga för förnuftig
            mening i att göra en sådan förteckning, en klassificering av hand-
            lingar, hemlig? I alla händelser kan man icke som skäl för en
            sådan åtgärd anföra de motiv, som vid 1896 års riksdag anfördes
            mot att i grundlagen införa skyldighet för Kungl. Maj:t att i
            varje särskilt fall kungöra sina sekretessbeslut. Några oövervinneliga
            hinder torde alldeles icke möta att avfatta denna alltjämt till
            efterlevnad anbefallda förteck- ning så, att den med hänsyn till
            rikets säkerhet och försvarets intresse blev fullt oskadlig, samtidigt
            med att den erhölle nödig fullständighet för att kunna tjäna vederbörande
            till avsedd ledning. Och å andra
          </p>
          <pb facs="riksdagen-motions-pdf/data/1917/mot_1917__fk__98/mot_1917__fk__98-004.pdf"/>
          <p xml:id="i-WJqM7zwc6TCdZymAX2zfgu">
            4 Motioner i Första kammaren, Nr 98.
          </p>
          <p xml:id="i-CymPrK6KZwY6pS9GinUDbn">
            sidan lärer det icke kunna förnekas, att det ur kontrollsynpunkt
            skulle vara av synnerligen stort värde att få denna förteckning
            gjord offentlig. Med en sådan förteckning som vägledning skulle
            den offentliga kon- trollen utan tvivel med vida större lätthet
            än nu komma särskilt under- ordnade myndigheters missbruk av den
            hemliga stämpeln på spåren. Däremot synes det vara stor fara för,
            att en sådan tillämpving av sekre- tesstadgandet, varigenom varje
            möjlighet till säkert omdöme från all- mänhetens sida om en viss
            därav föranledd åtgärds laglighet uteslutes, kan 1 praktiken leda
            till det rena godtycket, ja rentav till sådant hem- lighetsmakeri
            vars direkta syfte är att undgå kontroll. Att grova missbruk i
            mycket stor utsträckning förekomma inom de grenar av administrationen,
            såväl militära som civila, vilka genom sin verksamhet äga att
            taga befattning med sådana handlingar, vilka kunna falla under
            stadgandena i fjärde stycket av tryckfrihetsförord- ningens 2:4,
            är otvivelaktigt, ehuruväl det ligger i sakens natur, att det
            för en enskild motionär är omöjligt att med tillräckligt fyllig
            exem- plifiering ge en trogen bild av den rådande praxis på detta
            område. Missbrukandet av den hemliga stämpeln har i själva verket
            drivits så långt, att, såsom här skall visas, auktoritativa militära
            myndigheter, vilka icke kunna misstänkas för benägenhet att vilja
            över hövan in- skränka rätten till den hemliga stämpelns begagnande
            funnit sig för- anlåtna att erinra Kungl. Maj:t om de rådande
            missförhållandena. Den 1 mars 1912 utfärdade Kungl. Maj:t, med
            upphävande av det ovan- nämnda cirkuläret av den 16 juni 1899,
            ett nytt cirkulär med bestäm- melser rörande hemliga handlingars
            förvarande. Under beredningen av detta cirkulär avgav arméförvaltningen
            ett yttrande, vari detta militära ämbetsverk ansåg sig böra göra
            blaud annat följande allvarsamma erinran: »Vid tillämpning av
            de utav Eders Kungl. Maj:t hittills lämnade föreskrifter i fråga
            om vilka handlingar skola behandlas såsom hemliga, har understundom
            inträffat, att vederbörande myndigheter behandlat ärenden, vilka
            till sin natur icke varit att betrakta såsom hemliga, i den ordning
            som stadgats angående hemliga handlingar. I sådant hänseende får
            arméförvaltningen såsom exempel framhålla, att i vissa fall militära
            chefer vid avlåtande av framställning om anvisande av medel för
            anskaffande av särskilda förvaringsrum för mobiliseringshandlingar
            betecknat sådana framställningar som hemliga. För undvikande därav,
            att flera ärenden än som med noggrann tolkning av gällande föreskrifter
            oundgängligen är erforderligt behandlas såsom hemliga, lärer det
            enligt arméförvaltningens uppfattning vara nödvändigt att meddela
            ett stadgande
          </p>
          <pb facs="riksdagen-motions-pdf/data/1917/mot_1917__fk__98/mot_1917__fk__98-005.pdf"/>
          <p xml:id="i-VLsTHyc82cFWxqMNV3MRkP">
            Motioner i Första kammaren, Nr 98. 5
          </p>
          <p xml:id="i-TPuvL2J5hjRmsCd4YRKKQ">
            1 syfte att överordnad myndighet i fall, då från underordnad
            inkommer en såsom hemlig betecknad handling i ärende av icke hemlig
            natur, må äga att lämna föreskrifter om ärendets behandling i
            vanlig ordning, och om upphävande av den inkomna handlingens beteckning
            såsom hemlig. Omvänt bör ock överordnad myndighet äga rätt föreskriva,
            att handling, som av underordnad behandlats såsom icke hemlig,
            skall sågom hemlig behandlas.» T. o. m. generalstabschefen har
            ungefär samtidigt för sin del funnit den av arméförvaltningen
            påpekade benägenheten hos myndig- heterna att i en och samma handling
            föra ihop hemliga och icke hemliga ärenden så pass anmärkningsvärd,
            att han i sitt förslag till avfattning av cirkuläret i fråga hade
            infört en bestämmelse av följande lydelse: »I hemlig handling
            får ej införas eller behandlas frågor av icke hemlig natur i annan
            mån än som för sammanhangets skull är ound- gängligen nödvändigt,
            varför ärenden som beröra frågor av både hemlig och icke hemlig
            natur, böra expedieras genom särskilda skrivelser, en hemlig och
            en icke hemlig.» Arméförvaltningen har sålunda inför Kungl. Maj:t
            bestämt uttalat, att den gängse grundlagstiftningen rörande sekretessen
            är i stor ut- sträckning lagstridig, och generalstabschefen har
            ansett sig böra föreslå direkt förbud mot dylik lagstridig praxis.
            Varken arméförvaltningens eller generalstabschefens erinringar
            ledde emellertid denna gång till någon åtgärd. Anledningen härtill
            var uppenbart den, att det då ut- färdade cirkuläret begränsades
            till att innehålla bestämmelser allenast rörande hemliga handlingars
            förvaring och försändning, och i ett sådant cirkulär ansågos föreskrifter
            rörande de sålunda anmärkta förhållandena tydligen icke hemma.
            Men ej heller under de fem år som sedan dess förflutit synes Kungl.
            Maj:t ha funnit skäligt att upptaga frågan om de sålunda anmärkta
            missbruken till den grundliga och allsidiga prövning, vartill
            frågans stora vikt för länge sedan bort föranleda. Kungl Maj:t
            har inskränkt sig till utfärdandet av ett cirkulär med förbud
            för myndig- heterna att i vissa begränsade fall, nämligen i förklaringar
            över av statsrevisorerna gjorda anmärkningar, blanda ihop hemliga
            och icke hemliga ärenden. Det ligger en viss ödets ironi i det
            förhållandet, att detta cirkulär tillkommit närmast till följd
            av att arméförvaltningen i ett synnerligen uppmärksammat fall
            under fjolåret tillät sig att i en såsom hemlig stämplad förklaring
            över en revisionens anmärkning inblanda förhållanden, som statsutskottet
            för sin del ansåg vara av så otvivelaktigt offentlig natur, att
            utskottet påkallade och erhöll riksdagens ingripande till förekommande
            av liknande oegentligheter för framtiden.
          </p>
          <pb facs="riksdagen-motions-pdf/data/1917/mot_1917__fk__98/mot_1917__fk__98-006.pdf"/>
          <p xml:id="i-HpCPpTGAABMFtNRL78cc9L">
            6 Motioner i Första kammaren, Nr 98.
          </p>
          <p xml:id="i-J1hM8MT8Qt6u7Y1ZcBT6Xe">
            De underordnade myndigheternas av arméförvaltningen 1912 erkända
            och tadlade missbruk hade sålunda smittat av sig på arméförvaltningen
            själv. Vad själva detta nyss nämnda cirkulär beträffar, torde
            det kunna tjäna som ett mönster för olämplig administrativ lagstiftning,
            enär det genom sin ordalydelse direkt inbjuder till den tolkningen,
            att enligt Kungl. Maj:ts mening det i alla andra handlingar än
            förklaringar över statsrevisorernas anmärkningar skulle kunna
            vara tillåtet att »undanhålla allmänheten även annat än sådant
            som av tvingande militära skäl måste hemlighållas». Ett annat
            exempel på godtyckligt hemlighållande av handlingar, som icke
            rimligtvis synas kunna falla under tryckfrihetsförordningens sekretesstadgande,
            kan hämtas från sjökarteverket, eller, måhända riktigare och tydligare
            sagt, från själva den hemliga förteckning, med vilken Kungl. Maj:t
            avsett att vägleda myndigheterna ifråga om sekre- tessens lagliga
            handhavande. Exemplet torde vara synnerligen belysande för det
            olämpliga i denna förtecknings sekreta natur. Av upprepade skrivelser,
            som sjökarteverkets chef under de senaste åren tillställt chefen
            för sjöförsvarsdepartementet framgår, att — naturligtvis enligt
            Kungl. Maj:ts beslut — samtliga de av verket upprättade mätningskartor
            jämte koncept och kopior av desamma äro hemliga, vilket för övrigt
            en var kan övertyga sig om genom att i verket söka taga del av
            desamma. Det visar sig alltså, att hela den svenska sjömätningen,
            icke blott i kustvattnen utan i samtliga insjöar och hamnar, är
            belagd med den hemliga stämpeln och sålunda måste finnas upptagen
            i den märkvärdiga hemliga förteckningen av 1899. Absurditeten
            i en sådan anordning framgår tydligt vid någon eftertanke. Generalstabens
            topografiska kartor kunna köpas i vilken bokhandel som helst,
            ehuru de i militärt hänseende otvivelaktigt äro av vida större
            betydelse än exempelvis mätningskartorna över en del insjöar.
            Chefen för sjökarteverket har också i en skrivelse framhållit
            det besynnerliga i att exempelvis mätningskartan över Stor- sjön
            i Jämtland skall vara hemlig, medan motsvarande kartor över sjöns
            strandområden äro för allmänheten tillgängliga. Anser man för
            mera sannolikt att en fiende skulle företaga sjöstrategiska operationer
            i sjön än att han skulle kunna företaga lantstrategiska operationer
            i land- skapet runt densamma? Om möjligt ännu orimligare är det,
            att hamn- kartor skola vara hemliga, då enligt 1913 års lag om
            skydd för hem- ligheter av betydelse för rikets försvar vederbörande
            hamnmyndighet har full frihet att loda i hamnområde och följaktligen
            också rättighet att offentligen begagna sig av lodningsresultaten
            på vad sätt den för gott finner. &gt;»Då hemlighållandet av sjökarteverkets
            mätningskartor
          </p>
          <pb facs="riksdagen-motions-pdf/data/1917/mot_1917__fk__98/mot_1917__fk__98-007.pdf"/>
          <p xml:id="i-QwZDNGdggEeEfMZov8qrom">
            Motioner i Första kammaren, Nr 98. 7
          </p>
          <p xml:id="i-PH7ZML6fQ5eunuGXTSifY4">
            försvårar tillgången därtill för vetenskapliga institutioner,
            industriella verk och andra som kunna hava legitimt behov av tillgång
            till desamma, anser jag», skriver chefen för sjökarteverket den
            24 februari 1915, »att sådant hemlighållande bör äga rum endast
            där verkligt behov föreligger och får från denna synpunkt vördsamt
            anhålla, att herr statsrådet ville utverka nådigt medgivande,
            att från bestämmelsen om hemlighållande av mätningskartor jämte
            koncept och kopior måtte undantagas vid sjö- karteverkets mätningar
            upprättade kartor vid sådana inlandsfarvatten, som, efter därom
            verkställd utredning, befunnos ur sjömilitär synpunkt oväsentliga.»
            Vad chefen för sjöförsvarsdepartementet svarade på denna anhållan,
            kan ej meddelas, då svaret var belagt med den röda stämpeln. Så
            mycket har dock kunnat konstateras, att svaret ej var jakande.
            Och ändå är det med hänsyn till innehållet i det kungl. cirkuläret
            av den 1 mars 1912 klart, vilket arbete och besvär det även för
            militären medför att 1 onödan nödgas laborera med hemliga kartor
            eller kopior av sådana. Det nu anförda exemplet har valts för
            att visa, att man även på ledande militära håll understundom känner
            sig besvärad över den onödiga sekretessens ovighet och tyngd samt
            inser dess hinderlighet med hänsyn till fullt legitima samhällsändamål,
            men det visar på samma gång hur svårt det är att på detta område
            komma till rätta med en felaktig lagtillämpning, när den väl hunnit
            vinna hävd. Vad man vid 1896 års riksdag mest fruktade av det
            då föreslagna militära sekretesstadgandet i tryckfrihetsförordningen,
            det var att detta i praktiken skulle kunna komma att tillämpas
            på militära leveranser, köp, räkenskaper och dylikt, varigenom
            icke blott den kontroll, som själva offentligheten hos en statsåtgärd
            avser att medföra å densamma, utan även den direkt organiserade
            statskontrollen kunde bli mindre effektiv eller rent av neutraliseras.
            Det behövdes då de allra starkaste försäkringar om motsatsen såväl
            från regeringen som från andra för- slagets anhängare för att
            detta skulle kunna genomdrivas. Icke dess mindre har praxis efter
            hand starkt utvecklat sig i sådan riktning, att farhågorna hos
            1896 års riksdagsopposition nog besannats i långt större utsträckning,
            än man utan mycket ingående kännedom om hemlighets- makeriets
            många smyg- och utvägar ens kan överblicka. Trots detta har dock
            även riksdagen efter hand i viss mån låtit rycka sig med, och
            det kan måhända starkt ifrågasättas, huruvida den komplettering
            av det militära sekretesstadgandet i tryckfrihetsförordningen,
            som lagfästes vid 1915 års riksdag, i allo fick den lämpligaste
            möjliga formulering. Av- sikten med hemlighållandet av militära
            angelägenheter är naturligtvis att hålla en eventuell fiende i
            okunnighet om ens egna militära resurser
          </p>
          <pb facs="riksdagen-motions-pdf/data/1917/mot_1917__fk__98/mot_1917__fk__98-008.pdf"/>
          <p xml:id="i-4481ohjTDwFjWWyuuaFevc">
            8 Motioner i Första kammaren, Nr 98.
          </p>
          <p xml:id="i-Hyv7qdGuD5bkVF6ADsMaJa">
            och landets försvarskraft i allmänhet för att därav draga den
            största möjliga fördel i det krig, för vilket man vill vara beredd.
            Beträffande vår egen militära materiel och personal tillämpas
            denna grundtanke på så sätt, att förhållanden rörande materielen
            hemlighållas i största ut- sträckning, under det att särskilt
            förhållanden rörande personalens krigs- duglighet, skjutskicklighet
            och dylikt äro i vidsträckt mån offentliga. Sålunda offentliggöres
            å vanliga eskaderorder ofta resultatet från olika flottavdelningars
            skjutningar med artilleri och torped, och uppgifter om samma sak
            förekomma 1 militära facktidskrifter. Enahanda är för- hållandet
            med avseende på motsvarande övningar inom armén. Härvid- lag kan
            måhända anmärkningen ej drabba myndigheterna, då sekretess- stadgandet,
            ehuru tillkommet på militärt initiativ, knappast medger den i
            detta avseende säkerligen påkallade sekretessen. Däremot hemlighålles
            principiellt nybyggnad av vissa fartygsslag, såsom u-båtar, minkryssare
            m. f., ehuru detta hemlighållande torde vara för det avsedda ända-
            målet synnerligen ineffektivt, medan det ur andra synpunkter än
            försvars- synpunkten säkerligen är positivt olämpligt. Då dessa
            fartyg ofta byggas å privata varv och, även om de skulle byggas
            å kronans egna varv, stora mängder av civil arbetspersonal måste
            få kännedom om deras byggande, så är det självfallet icke förenat
            med nämnvärda svårigheter för främmande makter att genom sina
            attachéer eller agenter få de uppgifter, som man genom sekretessen
            tror sig kunna undanhålla dem. Sekretessens mest i ögon fallande
            konsekvens är i hithörande fall allenast att hindra riksdagen
            i dess helhet att pröva anslagsfrågorna. Både på fjärde och femte
            huvudtiteln förekomma ideligen förslag av hemlig natur, där hemlighållandets
            effektivitet närmast sträcker sig till riksdagens ledamöter utanför
            vederbörande utskott och därigenom gör riksdagens grundlagsenliga
            prövningsrätt av hithörande anslag fullkomligt illusorisk, något
            som för övrigt för några år sedan skarpt klandrades i andra kammaren
            av den nuvarande chefen för sjöförsvarsdepartementet, sam- tidigt
            med att han ur militär synpunkt avfärdade den på detta område
            praktiserade sekretessen såsom »ganska konstifik». Vid samma tillfälle
            — i andra kammaren den 17 april 1909 under behandling av femte
            huvudtiteln — yttrade en annan talare, herr Wijk, med vilken ett
            fler- tal av kammarens ledamöter instämde, bland annat följande:
            »Jag tror, att det är utan något verkligt gagn för sekretessen,
            som riksdagen på detta sätt ser sin anslagsprövande befogenhet
            på ett viktigt område i betänkligaste grad kringskuren. Och detta
            kringskärande av riksdagens anslagsprövande och, man kan i viss
            mån säga, dess anslagsbeviljande
          </p>
          <pb facs="riksdagen-motions-pdf/data/1917/mot_1917__fk__98/mot_1917__fk__98-009.pdf"/>
          <p xml:id="i-Uwn2VD3hNHAyn4A6eBSd4o">
            Motioner i Första kammaren, Nr 98. 9
          </p>
          <p xml:id="i-NYoYuVmB5oZfRjMfvNfAo7">
            befogenhet har nog mer vittgående och farliga konsekvenser, än
            vad som i första ögonblicket faller i ögonen.» Av synnerligen
            stort intresse är att i detta sammanhang erinra om en passus i
            den berömde engelska amiralens och sjöstrategiske för- fattarens,
            sir Cyprian Bridge, arbete »The Art of Naval Warfarey, i vilket
            han på ett träffande sätt belyser detta slag av militärt hemlighets-
            makeri. Han skriver: »Det i fredstid ordnade underrättelse- och
            spaningsväsendet får säkert i hög grad modifieras, sedan krig
            utbrutit, ja, redan innan krigs- utbrottet. I fredstid skötes
            denna upplysningsverksamhet av män, som ha officiell tillåtelse
            att uppehålla siv i respektive länder för att följa och samla
            upplysningar om dessa länders försvar. De upplysningar, som äro
            lättast att erhålla, rör krigsmaterielen. De ansträngningar som
            göras för att hålla denna hemlig bli nästan alltid fåfänga, och
            dylikt officiellt hemlighetsmakeri rörande materielen döljer föga
            eller intet för en blivande fiende; dess enda verkan är, att det
            håller landets egna invånare i okunnighet om hur de av dem beviljade
            anslagen an- vändas. Hemlighetsmakeriet kan möjligen förhindra
            att höga veder- börande utsättas för kritik, men de styrande måste
            då anses ha så litet förtroende för sina egna göranden och låtanden,
            att de icke våga låta allmänheten få syna dessa i sömmarna. Följaktligen
            kan hemlighets- makeri vad materielen angår ofta betraktas som
            ett tecken på admini- strativ svaghet.» Det behöver knappast sägas,
            attett hemlighetsmakeri av så irratio- nell beskaffenhet omöjligen
            kan konsekvent genomföras. Understundom reagera samvetsgranna
            militära chefer mot systemet. När för ett par år sedan förslag
            till organisation av flottans flygväsen utarbetades inom marinstaben,
            översändes förslaget i vanlig skrivelse till sjöförsvars- departementet,
            där det emellertid genast belades med den röda stämpeln. Resultatet
            blev alltså att om man efterfrågade förslaget i marinstaben, så
            kunde man få tillgång till konceptet, medan avskriften i sjöförsvars-
            departementet var hemlig, en hemlighet som dock icke ansågs av
            till- räckligt stor betydelse för att påkalla ett beslut av Kungl.
            Maj:t med åläggande för marinstabschefen att även låsa in konceptet.
            Så lätt- vindigt anser man sig kunna handskas med grundlagen —
            man sätter den röda stämpeln på en handling, som ej är av större
            vikt för rikets försvar än att man alltjämt låter konceptet vara
            offentligt. Ett sådant tillvägagående gör hela sekretessförfarandet
            till en ren karrikatyr. — Anslaget och allt annat som rörde flottans
            minkryssare Claes Fleming behandlades på sin tid såsom hemligt,
            vilket icke hindrade att på icke Bihang till riksdagens protokoll
            1917. 3 saml. 51 höft. (Nr 98.) 2
          </p>
          <pb facs="riksdagen-motions-pdf/data/1917/mot_1917__fk__98/mot_1917__fk__98-010.pdf"/>
          <p xml:id="i-EBTtHyExuvCHvJ5zNiHGnd">
            10 Motioner i Första kammaren, Nr 98.
          </p>
          <p xml:id="i-Y7QH3LjXZyRianLTWQCLhv">
            hemlig generalorder sedermera meddelades, att den till byggnad
            an- befallda minkryssaren skulle bära namnet Claes Fleming. Nu
            under kriget har varenda officerskommendering, ända till yngsta
            underlöjtnants, behandlats som hemlig, vilket icke hindrat, att
            understundom icke hem- liga generalorder förekommit, vari anbefallts,
            att viss namngiven officer skall tillfälligt frånträda sitt befäl
            å uppgivet fartyg för att stå till någon landmyndighets förfogande
            o. s. v. Hela detta system med hem- liga officerskommenderingar
            över hela linjen är för övrigt odiöst ur den synpunkten, att det
            praktiskt taget tvingar officerarna att bryta mot sin tystnadsplikt.
            Eller inbillar man sig verkligen, att officerarnas närmaste anhöriga
            under hela kriget konsekvent leva i okunnighet om på vilket fartyg
            maken, fästmannen eller sonen befinner sig? Men enligt före- skrifterna
            är det fullkomligt lika stort tjänstefel att röja en sådan viktig
            hemlighet för sina närmaste anhöriga som för mannen på gatan.
            För övrigt: vad är det för system i att å vår neutralitetsflotta
            hemlighålla underlöjtnantens placering, när man med största pomp
            och ståt till- kännager för hela världen, när ombyte sker på själva
            den högsta chefs- posten, såsom skedde, när amiral W. Dyrssen
            på denna post efterträddes av amiral Ehrenswärd? Ett dylikt lekverk
            förekommer exempelvis icke i den engelska marinen, där under hela
            kriget kommenderingarna konsekvent varit offentliga. Till sist
            må, såsom ett prov på den fullkomligt kautschukmässiga tänjbarhet,
            till vilken man i praktiken knådat om grundlagens undantags- bestämmelser
            från den allmänna offentlighetsregeln, i vad denna avser försvaret
            och vad därtill hörer, erinras om det moment i vissa militära
            reglementen, vari det bland andra »allmänna föreskrifter» ålägges
            den militära personalen av alla grader »att i övrigt icke utan
            vederbörligt tillstånd yppa något, varom han till följd av sin
            tjänstebefattning eller eljes (!) äger kännedom och som är av
            beskaffenhet att icke böra bliva allmänt bekant; varande det förbjudet
            att vid krigsfara eller under krig till annan än det vederbör,
            skriftligen — i brev, telegram, å brevkort m. m. — eller muntligen
            lämna meddelanden om krigsmaktens ställ- ning, förflyttning eller
            förläggning eller om andra åtgärder som samman- hänga med rikets
            försvarr. De ovan citerade orden »eller eljes) måste ju (bokstavligt
            tolkade), innebära förbud för både officer och menig att utan
            »vederbörligt tillstånd» för vem som helst yppa något som helst,
            av vad slag det vara må, även om det ej har det bittersta med
            försvaret att skaffa, blott det kan misstänkas vara av beskaffenhet
            att icke böra bliva »all- mänt bekant» Det är ett verkligt munlås,
            användbart mot en miss-
          </p>
          <pb facs="riksdagen-motions-pdf/data/1917/mot_1917__fk__98/mot_1917__fk__98-011.pdf"/>
          <p xml:id="i-Bbw4PcW35uuELhnxFsUkRU">
            Motioner i Första kammaren, Nr 98. 11
          </p>
          <p xml:id="i-CuxSznAC5CMFxWWnrkXu9S">
            haglig till vilka trakasserier som helst och vartill förmannen
            alltid har nyckeln. Vad momentets slutrader beträffar, så avse
            de tydligen att fixera på papperet ett svagt eko ur tryckfrihetsförordningens
            8 3 mom. 10 andra stycket, vars stadgande dock är utvidgat långt
            utöver sitt verkliga innehåll. Kan verkligen Kungl. Maj:t i statsråd
            vederbörligen ha beslutat, att krigsman i krigstid eller vid krigsfara
            icke får utan särskilt tillstånd meddela sig med någon utomstående
            angående några som helst åtgärder som sammanhänga med försvaret?
            Men om, mot förmodan, så skulle vara fallet, kan icke en dylik
            bestämmelse, i fall den är avsedd att samvetsgrant efterlevas,
            lätt tänkas bli hinderlig för försvaret självt? Kan det icke tänkas,
            att ett till sådan spets drivet sekretessåläggande kan hindra
            krigsmannen i en förståndig utövning av sin tjänst? En liknande
            utvidgning av publikationsförbudet i tryckfri- hetsförordningens
            3: 10 kan emellertid iakttagas i verkställighetsförord- ningen
            av den 4 augusti 1914, vari fullkomligt godtyckligt förbud meddelas
            mot offentliggörandet av meddelanden rörande arméns och marinens
            »tillstånd», under vilket ord naturligtvis kan inbegripas och
            i de under krigsåren anhängiggjorda pressåtalen också inbegripits
            även de oskyldigaste notiser. På detta område är fullt tillämpligt
            det gamla ordet: »Allt flyter». Men ingenting är farligare och
            olidligare än ytande» lagparagrafer.
          </p>
          <p xml:id="i-Hni4dt3K2z2ehkA9qF9VYB">
            Det nu anförda torde vara ägnat att ge ett starkt intryck av,
            att till- lämpningen av tryckfribetsförordningens sekretesstadganden
            såväl från Kungl. Maj:ts som från vederbörande myndigheters sida
            är synnerligen bristfällig, att den exempelvis i betänkligaste
            grad saknar reda och konse- kvens, att den knappast vittnar om
            den respekt för lagen, som borde vara en naturlig följd av hithörande
            förhållandens erkända betydelse ur vitt skilda synpunkter, och
            att det följaktligen torde få anses såsom synnerligen angeläget
            att söka få till stånd en god ordning och en säker lagtillämpning
            på detta område. För ett skyndsamt vinnande av detta ändamål torde
            det knappast vara lämpligt att nu taga under övervägande frågan,
            huruvida själva beskaffenheten och omfånget av den militära sekretessen,
            sådan den i tryckfrihetsförordningen är angiven, skulle kunna
            behöva göras till före- mål för en större eller mindre revision.
            Det för ögonblicket viktigaste är nog att söka förmå vederbörande
            myndigheter, högre och lägre, till noggrann efterlevnad av nu
            gällande stadganden. I detta syfte torde nog åtskilliga utvägar
            kunna bli föremål för riksdagens övervägande.
          </p>
          <pb facs="riksdagen-motions-pdf/data/1917/mot_1917__fk__98/mot_1917__fk__98-012.pdf"/>
          <p xml:id="i-BxaYaciTW4hMRx5X8iCoCG">
            12 Motioner i Första kammaren, Nr 98.
          </p>
          <p xml:id="i-Uk2pN7m1zSj7EP6XdSvATh">
            I första hand bör det kunna uttryckligen åläggas riksdagens ombudsmän
            att med särskild omsorg tillse, att tryckfrihetsförordningen,
            i vad den avser den militära sekretessen, rätt tillämpas av myndigheterna.
            I justitieombudsmannens instruktion har sedan gammalt funnits
            och finnes ännu en allmän föreskrift som ålägger honom att vaka
            över tryckfri- heten. När området för justitieombudsmannens ämbetsutövning
            upp- delades mellan honom och militieombudsmannen, råkade riksdagen,
            tyd- ligen genom ett förbiseende, glömma bort att i militieombudsmannens
            instruktion införa motsvarande föreskrift, varigenom det kan förefalla,
            som om tryckfrihetsförordningens efterlevnad skulle vara en större
            och viktigare angelägenhet för de civila myndigheterna än för
            de militära, vilket dock icke kunnat vara riksdagens mening. I
            särskilda motioner, nr 83 och 84, som av mig väckts inom första
            kammaren vid inneva- rande riksdag och som hänvisats till lagutskottet,
            har jag föreslagit likalydande tillägg till båda ombudsmännens
            instruktioner, avseende särskilt åläggande för dem att vaka över
            att tryckfrihetsförordningens sekretesstadganden icke av myndigheterna
            överträdas. Därest dessa motio- ner skulle vinna riksdagens bifall,
            torde man kunna förvänta, att den kontroll, som av riksdagens
            ombudsmän kan utövas, blir i möjligaste mån effektiv. Den osäkerhet
            och oreda, som för närvarande är rådande på detta område, kunna
            dock knappast fullt undanröjas blott genom skärpt kon- troll.
            Den första och kanske viktigaste anledningen till uppkomsten redan
            från början av en osäker tillämpning ifråga om den militära se-
            kretessen är nog att söka däri, att Kungl. Maj:t underlät att
            meddela myndigheterna noggranna föreskrifter om vad de med anledning
            av det 1897 i tryckfrihetsförordningens 2: 4 införda nya stycket
            hade att iakttaga. Stycket i fråga skulle ju tillämpas bland annat
            av en mängd myndig- heter och tjänstemän utan någon särskild kompetens
            i fråga om grund- lagstolkning. Ingen kan begära, att herrar officerare
            i allmänhet skulle vara i stånd att utan någon som helst närmare
            handledning säkert be- döma, hur sekretessgränserna i varje särskilt
            fall borde dragas. Någon skyldighet att förskaffa sig nödig ledning
            genom att noggrant studera lagens motiver kunde ju icke anses
            åligga dem. Hade Kungl. Maj:t gått i författning om att omedelbart
            utfärda en sorgfälligt avfattad verk- ställighetsförordning till
            ifrågavarande grundlagsstadgande, då hade till- lämpningen därav
            säkerligen från början aldrig kommit in på sådana avvägar, som
            fallet blivit. De kungl. cirkulär, som tid efter annan ut- färdats,
            berörande än den ena än den andra delen av stadgandets till- lämpning,
            ha icke, vare sig man ser dem vart för sig eller i ett sam-
          </p>
          <pb facs="riksdagen-motions-pdf/data/1917/mot_1917__fk__98/mot_1917__fk__98-013.pdf"/>
          <p xml:id="i-TWyDCQeCeQcHXDgHzHbJD2">
            Motioner i Första kammaren, Nr 98. 13
          </p>
          <p xml:id="i-SHqwEEnz9hjuHy9UPobGRw">
            manhang, kunnat ersätta en dylik, alltjämt obefintlig förordning.
            Och alldeles särskilt måste den omständigheten, att själva den
            1899 upp- rättade förteckningen över de slag av handlingar, som
            borde undanhållas offentligheten, också gjorts hemlig, anses ha
            bidragit till åstadkommande av den nu existerande lagtillämpningsanarkien
            i fråga om militär sekretess. Även med hänsyn därtill, att dels
            själva sekretesstadgandena för. två år sedan utvidgats, dels också
            vår militära organisation under de senaste åren så hastigt utvecklats
            och erhållit nya former, torde utfär- dandet av en efter verkställd
            noggrann utredning avfattad förordning om sättet för den militära
            sekretessens behöriga tillämpning från myndig- heternas sida böra
            anlitas såsom en utväg, på vilken goda utsikter finnas att komma
            ut ur det nuvarande tillståndet av oredig och osäker lag- tillämpning.
            Det tillkommer sedan riksdagens ombudsmän att, jämte Kungl. Maj:t,
            övervaka, att de särskilda bestämmelserna i denna förord- ning
            vederbörligen efterlevas. En sådan verkställighetsförordning torde
            i första rummet böra upp- taga en förteckning, så specialiserad
            som med hänsyn, å ena sidan till dess offentliga natur, å andra
            sidan till själva syftet med dess innehåll kan befinnas tillrådligt
            och behövligt, över de slag av militära handlingar, som Kungl.
            Maj:t enligt tryckfrihetsförordningens $ 2 mom. 4 beslutat skola
            hemlighållas; vidare, bland annat, ett strängt förbud mot att
            i hemlig handling sticka undan frågor av icke hemlig natur, och
            i sam- manhang därmed nödiga föreskrifter rörande expedierandet
            i särskilda skrivelser av hemliga och icke hemliga ärenden; likaledes
            föreskrifter om den ordning, i vilken åsatt hemlig beteckning
            må skyndsamt kunna avlägsnas från handling, som till äventyrs
            med orätt försetts med sådan beteckning; samt slutligen bestämmelser
            om sättet för hemlig handlings förvaring, försändande m. m. Genom
            utfärdande av en dylik förordning, avsedd att tjäna såväl de civila
            som militära myndigheterna till ledning vid deras tillämpning
            av tryckfrihetsförordningens militära sekretesstadganden, skulle
            med all sannolikhet vinnas det med dessa stadganden avsedda syftet:
            ett verkligt tillgodoseende av den nödvändiga militära sekretessen,
            utan åsidosättande av det lika viktiga intresse, som: ligger i
            största möjliga offentliga kon- troll även över den militära förvaltningen.
          </p>
          <p xml:id="i-GhFUzZ8LHcDQpSspaWUWNY">
            Bihang till riksdagens protokoll 1917. 3 saml. 51 häft. (Nr 98)
            3
          </p>
          <pb facs="riksdagen-motions-pdf/data/1917/mot_1917__fk__98/mot_1917__fk__98-014.pdf"/>
          <p xml:id="i-Nqimi4irdzcXQDaeZDgBGB">
            14 Motioner i Första kammaren, Nr 98.
          </p>
          <p xml:id="i-SjRzYqs7ru8f3Cu23RaBAy">
            Då erhållandet snarast möjligt av en förordning i huvudsaklig
            anslutning till här ovan utvecklad tankegång synes mig vara synnerligen
            angeläget och då en sådan förordning under alla förhållanden,
            både nu och framdeles, torde vara erforderlig för att vinna en
            säker och följd- riktig tillämpning av de med nödvändighet städse
            i allmännaste möjliga ordalag hållna militära sekretesstadganden
            i tryckfrihetsförordningen, synes det vara både nyttigt och nödigt
            att i tryckfrihetsförordningens $ 2 mom. 4 införa en bestämmelse,
            att sådan förordning skall av Konungen utfärdas. Med anledning
            av det nu anförda tillåter jag mig föreslå,
          </p>
          <p xml:id="i-DBQQ9y6sJX6at3PMvFbzBM">
            att riksdagen måtte för sin del besluta att i tryckfrihetsförordningens
            $ 2 mom. 4, fjärde stycket, införa de här nedan kursiverade orden:
            »Att mobiliseringsplaner — — — — — — — ej må i annan ordning än
            i särskild av Konungen ut- färdad förordning föreskrives eller
            utan Konungens särskilda tillstånd utlämnas — — — — — — — — och
            skriften konfiskeras.
          </p>
          <p xml:id="i-X7RF1MqNRRpDRPQWGSKwWQ" type="date">
            Stockholm den 9 februari 1917.
          </p>
          <div xml:id="i-MkfGg8JNMEh23Ha2znE9L1" type="signatureBlock">
            <p who="unknown" type="signature">
              FEdv Alkman
            </p>
          </div>
          <p xml:id="i-8p4L4Zt2bJUme4bKkx9sry">
            STOCKHOLM, ISAAC MARCUS' BOKTRYCKERI-AKTIEBOLAG, 1917.
          </p>
        </div>
      </div>
    </body>
  </text>
</TEI>
