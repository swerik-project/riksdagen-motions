<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0310/mot_200304_MJ_0310-0001.pdf"/>
      <div type="motHeader" xml:id="i-DaoNetCr8cwvJwdrYdwD7x">
        <div type="motTitle" xml:id="i-71xscGrrfBnsgFkqtsEz5B"/>
        <div type="motSubmissionInfo" xml:id="i-Xit713rn67BuV4CF4vyhZn"/>
      </div>
      <div type="motBody" xml:id="i-KdpoDRSfiGQSFWEL8oyQsi">
        <div xml:id="i-E2UEFjESfeT79dcDfYRFdA">
          <p xml:id="i-NQBiZGniuHgA7MhGq6es8E">
            2003/04 mnr: MJ310 pnr: kd795
          </p>
          <p xml:id="i-9MEiiNypdunMDQyzKE5GNs">
            Motion till riksdagen 2003/04:MJ310
          </p>
          <p xml:id="i-KgQq8hLkqqzsesjw4xbxXp">
            av Olle Sandahl och Torsten Lindström (kd)
          </p>
          <p xml:id="i-EKoDsQ5zSyWjDigJnJpKpN">
            Ändrat taxesystem för livsmedelstillsyn
          </p>
          <p xml:id="i-QGs8BAFzn5QyMd6Ska6Vev">
            Förslag till riksdagsbeslut
          </p>
          <p xml:id="i-VMMMi451nv4ZtFD8Xvghi2">
            1. Riksdagen tillkännager för regeringen som sin mening vad i
            motionen anförs om att snarast ge kommunerna frihet att besluta
            om avgifter för tillsyn av livsmedelshygien och livsmedelshantering.
            2. Riksdagen tillkännager för regeringen som sin mening vad i
            motionen anförs om att omedelbart vidta åtgärd för att, som ett
            kortvarigt interimistiskt förfarande i avvaktan på annan ordning,
            anpassa tillsynstaxan till kommunernas reala kostnader.
          </p>
          <p xml:id="i-HFvFPBvz9LG7D83q6M84Fp">
            Otillräckliga resurser för kommunal livsmedelstillsyn
          </p>
          <p xml:id="i-39LLH78Rbi1Ty3TXF3Wd7V">
            Miljö- och hälsoskydd är i stora delar ett kommunalt ansvar.
            Landets kommuner har under åren 1999-2002 ökat satsningarna på
            myndighetsutövning inom området med omkring 30 procent. För att
            täcka sina kostnader har kommunerna mestadels rätt att fastställa
            avgifter. Tillsyn av livsmedelshantering och livsmedelshygien
            ingår i det kommunala ansvaret. Taxan för tillsyn har kommunerna
            däremot inte rätt att astställa. Den sätts av Livsmedelsverket
            och har inte höjts sedan 1994. Taxan har därefter urholkats med
            omkring 100 miljoner kronor. Följden måste därmed blivit att livsmedelstillsynens
            omfattning under de tre senast åren har minskat. Alternativt har
            denna livsmedelstillsyn oplanerat och utan samlad prioritering
            undanträngt andra angelägna kommunala uppgifter. En taxe- höjning
            är nödvändig för att ge medborgarna en trygg och säker iivsmedelstillsyn.
            Som förklaring till utebliven höjning har anförts att analys-
            och aboratoriekostnaderna endast marginellt skulle ha ökat. Den
            del av
          </p>
          <pb facs="riksdagen-motions-pdf/data/200304/mot_200304_MJ_0310/mot_200304_MJ_0310-0002.pdf"/>
          <p xml:id="i-CbWJRHj6mkkimnyenmS1UU">
            2003/04:MJ310
          </p>
          <p xml:id="i-AJDSYwUJQPp3LHCjJwzGan">
            tillsynskostnaderna som avser tidsåtgång, dvs. personalkostnaderna,
            har dock kraftigt ökat. Innebörden är att kostnaderna för tillsynen
            har ökat och taxefinansieringen har stått still. Det betyder att
            resurserna för den nödvändiga livsmedelstillsynen faktiskt har
            minskat. Av de samlade kommunala tillsynskostnaderna på omkring
            240 miljoner kronor medger dagens taxa, som innefattar analys-
            och provtagningskostnader, en intäkt på 100 miljoner kronor. Av
            denna intäkt ska omkring 15 miljoner kronor levereras in till
            Livsmedelsverket. Här uppstår ett underskott i kommunernas möjliga
            kostnadstäckning på omkring 155 miljoner kronor.
          </p>
          <p xml:id="i-YRmH3z1qg7csX1HBffG3JX">
            Behoven av tillsyn
          </p>
          <p xml:id="i-CBkUkTESanyszzp1WEu2rm">
            Utvecklingen på området är sådan att man istället för ett minskat
            behov ser behovet av en förstärkt tillsyn och rådgivning. Ett
            stort antal allvarliga tillbud och incidenter, som orsakats av
            bristande hantering av livsmedel, har på senare tid publicerats
            i massmedia. Allmänhetens berättigade förväntning på pålitlig
            och effektiv livsmedelstillsyn har som följd av detta sannolikt
            ökat. Den alltmer internationaliserade livsmedelsförsörjningen,
            med problem kring import av bland annat salmonellainfekterade
            livsmedel, understryker behovet. Den del av livsmedelstillsynen
            som inte avser direkt provtagning utan inriktas på kontroll och
            rådgivning angående lokaler och utrustning saknar för närvarande
            taxesystem. Den samlade kostnaden för denna verksamhet belastar
            därmed helt skattebetalarna. En mera rimlig och konsekvent hante-
            ring vore att även denna verksamhet ges en standardiserad taxa
            så att kostnaden belastar den som tillsynen avser, d.v.s. den
            som ger upphov till kostnaden. Kostnaden är en följd av verksamheten,
            här på samma sätt som inom övrig miljötillsyn. Incitamentsstruktur
            saknas i rådande taxesystem. Skötsamma seriösa verksamheter belastas
            med samma tillsynskostnad som de mindre seriösa och ohörsamma.
            Det finns ett uppenbart behov av att kunna utforma taxan så att
            kostnaderna fördelas mera rättvist, i relation till det tillsynsbehov
            som genereras. I ett första steg bör taxorna omedelbart räknas
            upp, som ett interregnum på vägen mot ett system där kommunerna
            själva får besluta om nödvändiga avgifter. Lokala olikheter i
            struktur och behov, gör att avgifterna bör kunna anpassas efter
            lokala förutsättningar. Det är rimligt att beslut om taxorna kan
            ske nära den verksamhet som utövas. Problemets lösning måste långsiktigt
            sökas inom ramen för principen om den kommunala självstyrelsen.
          </p>
          <p xml:id="i-7os1G2DsVofWVRQtXot7KM">
            Stockholm den 3 oktober 2003 Olle Sandahl (kd) Torsten Lindström
            (kd)
          </p>
        </div>
      </div>
    </body>
  </text>
</TEI>
