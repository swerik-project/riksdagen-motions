<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SkU-02673">
  <teiHeader>
    <fileDesc>
      <titleStmt>
        <title>Ordning och reda i folkbokföringen</title>
        <author corresp="i-26JwMpJPh7ufEnA9hhtP9j">av Niklas Wykman m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2673 av Niklas Wykman m.fl. (M)</title>
          <idno type="rdwebb">H7022673</idno>
          <rs type="number">2673</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H7022673/text</ref>
          <ref type="dokument_url_html">http://data.riksdagen.se/dokument/H7022673</ref>
          <ref type="dokumentstatus_url_xml">http://data.riksdagen.se/dokumentstatus/H7022673</ref>
          <ref type="docx">http://data.riksdagen.se/fil/EDD52655-846D-4DA8-AD30-018EB5C8F9CA</ref>
          <ref type="pdf">http://data.riksdagen.se/fil/E21045A9-276D-4D32-B8E9-416E0714CAD9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-26JwMpJPh7ufEnA9hhtP9j</idno>
            <name>Niklas Wykman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mf3zjD1SVGBHTEHbp1Vz4A</idno>
            <name>Helena Bouveng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-56GdsFT6s6AKjKP51Hrmn5</idno>
            <name>Kjell Jansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XHzgSBhvzhMtyTsYMbxgy4</idno>
            <name>Fredrik Schulte</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FpwavRttj9VLq5rAQTCoxU" type="signed"/>
        <correspContext corresp="i-FpwavRttj9VLq5rAQTCoxU">
          <note type="signatory" corresp="i-26JwMpJPh7ufEnA9hhtP9j"/>
          <note type="signatory" corresp="i-Mf3zjD1SVGBHTEHbp1Vz4A"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-56GdsFT6s6AKjKP51Hrmn5"/>
          <note type="signatory" corresp="i-XHzgSBhvzhMtyTsYMbxgy4"/>
        </correspContext>
        <correspAction xml:id="i-NASNr98U76Cj1En2scNBpx" type="submitted">
          <date when="2019-10-03"/>
          <time when="11:54:36"/>
        </correspAction>
        <correspAction xml:id="i-DVApmLQQ9ERHhqtkDuCQ8q" type="reviewed">
          <date when="2019-10-03"/>
          <time when="13:15:49"/>
        </correspAction>
        <correspAction xml:id="i-4yiagkAdB4t7MdCkLy8WNq" type="referred">
          <date when="2019-10-11"/>
        </correspAction>
        <correspAction xml:id="i-8mEMKXFRokobQXPErLRyac" type="assigned">
          <date when="2020-07-22"/>
          <time when="15:05:28"/>
        </correspAction>
        <correspContext corresp="i-8mEMKXFRokobQXPErLRyac">
          <ref type="assignedTo">Skatteutskottet</ref>
        </correspContext>
        <correspAction xml:id="i-FtYnBpG6oSBpgAeR4p9Lr9" type="behandlas_i"/>
        <correspContext corresp="i-FtYnBpG6oSBpgAeR4p9Lr9">
          <ref type="uppgift">2019/20:SkU24</ref>
          <ref type="ref_dok_id">H701SkU24</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU24</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:2673 av Niklas Wykman m.fl. (M)
          Ordning och reda i folkbokföringen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-L3cFBECw13VygnTBSXAnHD">
            Förslag till riksdagsbeslut
          </head>
          <list style="ol">
            <item xml:id="i-NjdHMfrKUDtYJBemsDb8Bq">
              Riksdagen ställer sig bakom det som anförs i motionen om att
              regeringen bör ges i uppdrag att återkomma till riksdagen med
              författningsförslag för att göra folkbokföringen mer tillförlitlig,
              och detta tillkännager riksdagen för regeringen.
            </item>
            <item xml:id="i-A4T12qSxzPd1T7dQATi2QZ">
              Riksdagen ställer sig bakom det som anförs i motionen om att
              regeringen bör ges i uppdrag att utöka underrättelseskyldigheten
              vid misstänkt felaktig folkbokföring, och detta tillkännager riksdagen
              för regeringen.
            </item>
            <item xml:id="i-3kc56FhKKdwZFanpd54YzL">
              Riksdagen ställer sig bakom det som anförs i motionen om att
              regeringen bör ges i uppdrag att utöka Skatteverkets direktåtkomst
              till andra myndigheters databaser, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head xml:id="i-G7VMZQpE2ThPEtJ3tk5PEm" type="h1">
            Felaktig folkbokföring
          </head>
          <p xml:id="i-9DAVMDCZo939sG1NCLJskh">
            Idag är det relativt enkelt att folkbokföra sig på någon annans
            adress. Det krävs inget formellt medgivande från personen som
            man önskar folkbokföra sig hos. Vi ser fall efter fall där personer
            avsiktligen väljer att folkbokföra sig hos andra trots att de
            inte på något vis är förknippade eller känner varandra. Det finns
            exempel på personer som felaktigt låtit folkbokföra sig på en
            adress utan godkännande för att sedan visa upp sitt folkbokföringsbevis
            för en låssmed och på så sätt få hjälp att komma in i bostaden.
            Andra har blivit kontaktade av Kronofogden med anledning av att
            någon som felaktigt folkbokfört sig hos dem har skulder. Det är
            särskilt allvarligt, eftersom utmätnings­reglerna innebär att
            den egendom som finns i sambors gemensamma hem kan utmätas för
            gäldenärens skulder. Regeringen bör ges i uppdrag att se över
            möjligheten att innan folkbokföring av en ny person godkänns på
            någons befintliga adress kräva medgivande av densamma.
          </p>
          <p xml:id="i-Q8aiJii7TVqCRMJNmqKuxw">
            Utredningen SOU 2017:37 om kvalificerad välfärdsbrottslighet
            har kartlagt den ekonomiska brottsligheten och identifierat risker
            i välfärdssystemen och andra närliggande skattefinansierade eller
            skattesubventionerade system för att därigenom kunna säkerställa
            en korrekt användning av offentliga medel samt effektivt förebygga
            och beivra brottslighet av detta slag. Utredningen har föreslagit
            åtgärder. En av de mer övergripande risker som utredningen har
            identifierat är att uppgifter som registreras i folkbokföringsdatabasen
            inte speglar verkliga förhållanden och att dessa felaktiga uppgifter
            därefter ligger till grund för beslut om utbetalningar från välfärdssystemen.
          </p>
          <p xml:id="i-9uNtp1fgeeL6BQHzTVQMAH">
            Genom att ange falska folkbokföringsuppgifter uppstår möjlighet
            att begå bidrags­brott samt att dölja sin identitet. Bristande
            kontroll innebär att varken myndigheter eller fastighetsägare
            har vetskap om vilka som bor på en viss adress. Detta har i vissa
            fall inneburit att orimligt många är skrivna på en och samma lägenhet,
            exempelvis upp till 30 personer i en enrumslägenhet. Men det uppstår
            också problem genom att en och samma person kan vara skriven på
            många olika adresser. Detta är en utbredd proble­matik som kostar
            skötsamma medborgare en stor mängd skattepengar. De lagändringar
            som regeringen har genomfört i folkbokföringen är ett steg i rätt
            riktning men räcker inte. Regeringen bör därför få i uppdrag att
            se över möjligheten att begränsa antalet som kan folkbokföra sig
            på en och samma adress kopplat till storleken på bostaden.
          </p>
          <p xml:id="i-9zQunS7YxFkYVf7DapKMTU">
            Regeringen har i september 2019 tillsatt ytterligare en utredning
            (dir. 2019:54) med syfte att åstadkomma ett regelverk som ökar
            förutsättningarna för att folkbokföringen ska vara tillförlitlig
            och ändamålsenlig samt förhindra att folkbokföringsuppgifter kan
            utnyttjas på ett felaktigt sätt. Uppdraget ska redovisas den 1
            april 2021. Det kan nämnas att regeringen redan i juni 2016 tillsatte
            en delegation mot överutnyttjande av och felaktiga utbetalningar
            från välfärdssystemen, samt i september 2015 tillsattes en utredning
            av välfärdsstatens förmåga att stå emot organiserad och systematisk
            ekonomisk brottslighet. Det är tre år sedan och nu vill regeringen
            att frågan utreds i över två år till. Givet att frågan redan har
            utretts på många sätt i många år bör utredningen kunna lägga fram
            lagstiftningsförslag tidigare. Vi föreslår därför att utredningen
            ges i uppdrag att lämna författningsförslag för att göra folkbokföringen
            mer tillförlitlig och ändamålsenlig samt förhindra att folkbokföringsuppgifter
            kan utnyttjas på ett felaktigt sätt senast den 1 april 2020.
          </p>
          <p xml:id="i-2ZezcufgX9ykKHef11SkVT">
            Vissa lagstiftningsförslag har lämnats av regeringen sedan dess
            men i alldeles för liten utsträckning och det tar alldeles för
            lång tid. Regeringens senfärdighet i frågan är oroväckande. Den
            utbredda bidragsbrottsligheten kostar staten enorma summor och
            går i slutändan ut över välfärden. Bedrägerierna mot våra välfärdssystem
            måste tas på större allvar, då de även hotar tilliten till hela
            vårt välfärdssamhälle. Skyddsnäten ska finnas där när de behövs
            för de som behöver dem.
          </p>
          <p xml:id="i-KPYS77aysfmDVjDJDJu8GC">
            Frågan har således delvis redan utretts och åtgärder föreslagits;
            dessa bör nu genomföras för att bekämpa bidragsbrottsligheten
            och det är tydligt att vikten av att åstadkomma en korrekt folkbokföring
            är stor.
          </p>
          <p xml:id="i-7QPmVmHsTE9ELd4s8s9Xqo">
            Att göra det svårare att felaktigt folkbokföra sig på någon annans
            adress skulle spara samhället både tid och pengar men framför
            allt mycket besvär och lidande för de personer som drabbas. Som
            vi redogjort för ovan har kartläggning av risker för välfärdsbrott
            samt åtgärder för att motverka desamma delvis redan utretts och
            åtgärder föreslagits. Det krävs nu en förändring av lagstiftningen
            i syfte att försvåra felaktig folkbokföring som i sin tur möjliggör
            välfärdsbrott.
          </p>
          <head xml:id="i-RHPneLeLHxYNZuyfxJX9zV" type="h1">
            Underrättelseskyldighet
          </head>
          <p xml:id="i-DdPrtcKpSZZT6i8mpw6Yyh">
            Tillämpningsområdet för 2 § folkbokföringsförordningen bör utvidgas
            så att samtliga myndigheter och kommuner omfattas av skyldigheten
            att underrätta Skatteverket så snart det finns anledning att anta
            att den adress en person har inte är registrerad i folkbokföringen
            eller om det finns anledning att anta att uppgifter som är registrerade
            i folkbokföringen är felaktiga eller ofullständiga. Idag finns
            det en skyldighet för Totalförsvarets rekryteringsmyndighet, Transportstyrelsen,
            CSN, Migrationsverket, Kronofogdemyndigheten, Försäkringskassan,
            Pensionsmyndigheten och kommun, med undantag för socialtjänsten,
            att underrätta Skatteverket om adressen då det finns anledning
            att anta att en adress en person har inte är registrerad i folkbokföringen.
            Underrättelse ska även lämnas så snart det finns anledning att
            anta att den adress som är registrerad i folkbokföringen är felaktig
            eller ofullständig.
          </p>
          <p xml:id="i-WjxkvuhLQmyL2Bfcm4uB4Q">
            Kontakter med andra myndigheter har enligt Skatteverket gett
            bra resultat i rättad folkbokföring. Det finns därför anledning
            att tro att en utökad skyldighet för myndig­heter att lämna underrättelser
            till Skatteverket om felaktigheter i folkbokföringen kan leda
            till ett folkbokföringsregister av högre kvalitet. Samtliga kommuner,
            landsting och cirka 100 statliga förvaltningsmyndigheter, domstolarna,
            Polismyndigheten och utlandsmyndigheterna tar emot uppgifter från
            folkbokföringsregistret och bör kunna omfattas av den utvidgade
            underrättelseskyldigheten.
          </p>
          <head xml:id="i-41F4DV5dfNDP1vvmmsJabH" type="h1">
            Direktåtkomst
          </head>
          <p xml:id="i-FeZSRLjGRE3tzNmLRS3DUs">
            Bestämmelser om direktåtkomst till beskattningsdatabasen finns
            bl.a. i 2 kap. 7–9 §§ SdbL. När det gäller direktåtkomst för andra
            myndigheter får under vissa förutsättningar Kronofogdemyndigheten,
            Tullverket och skattebrottsenheten inom Skatteverket ha direktåtkomst
            till vissa särskilt angivna uppgifter (2 kap. 7–8 §§ SdbL). Av
            2 kap. 8 a § SdbL framgår att en socialnämnd får ha direktåtkomst
            till vissa angivna uppgifter om uppgifterna behövs i ärende om
            ekonomiskt bistånd enligt 4 kap. SoL eller i ärende om återkrav
            m.m. av sådant bistånd enligt 9 kap. samma lag. En socialnämnd
            får ha direkt­åtkomst först sedan Skatteverket har försäkrat sig
            om att handläggare hos social­nämnden bara kan ta del av uppgifter
            om personer som är aktuella i ärenden hos nämnden. Något stöd
            för Skatteverkets folkbokföringsverksamhet att få direktåtkomst
            till uppgifter i beskattningsdatabasen finns inte i dag.
          </p>
          <p xml:id="i-RVkomLVmEf5F5aPxcM8qme">
            En förutsättning för att medge en annan myndighet eller verksamhetsgren
            direkt­åtkomst till personuppgifter är som anförts tidigare att
            den mottagande myndigheten verkligen har ett behov av uppgifterna
            i sin verksamhet. Redan 2008 ansågs Skatte­verkets folkbokföringsverksamhet
            ha behov av uppgifter i beskattningsdatabasen. Då lämnade den
            s.k. FUT-delegationen betänkandet ”Rätt och riktigt” (SOU 2008:74)
            i vilket delegationen föreslog att folkbokföringen vid bosättningskontroll
            skulle få direktåtkomst till vissa uppgifter i beskattningsverksamheten.
          </p>
          <p xml:id="i-CoBiquQZ18RtT5ArKffLvW">
            För att folkbokföringsverksamheten ska ha möjlighet att fatta
            korrekta beslut i ärenden om folkbokföring är ett flertal uppgifter
            från beskattningsdatabasen nödvändiga.
          </p>
          <p xml:id="i-MFbArCSDk3tkn8jftVrFy3">
            Skatteverkets folkbokföringsverksamhet bör därför ges direktåtkomst
            till vissa särskilt angivna uppgifter i beskattningsdatabasen
            i den utsträckning det är tillåtet att behandla uppgifterna enligt
            lagen (2001:182) om behandling av personuppgifter vid Skatteverkets
            folkbokföringsverksamhet så som anges i SOU 2017:37.
          </p>
          <p xml:id="i-eDyWALS6FbPRCGt2exb1U">
            Skatteverket ska handlägga ärenden om folkbokföring. Uppgifter
            från Migrations­verkets verksamhetsregister är nödvändiga för
            korrekta beslut om folkbokföring. Skatteverket ska vid sin prövning
            av folkbokföring beakta ett flertal omständigheter som Migrationsverket
            har uppgifter om. En förutsättning för att medge direktåtkomst
            till personuppgifter är att den mottagande myndigheten verkligen
            har ett behov av uppgifterna i sin verksamhet.
          </p>
          <p xml:id="i-GEbH9Z7QpkuRbEF2UMuzPM">
            Ett sådant behov föreligger enligt Välfärdsutredningen (SOU 2017:37).
            En omständ­lighet som nämns i utredningen är att uppgifter som
            lämnas till Migrationsverket inte alltid stämmer överens med de
            uppgifter som senare lämnas till Skatteverket i samband med folkbokföring.
            För att säkerställa en konsekvent hantering och handläggning av
            invandringsärenden över myndighetsgränserna är det utredningens
            bedömning att de uppgifter som Skatteverket anser sig ha behov
            av också är nödvändiga för korrekta beslut i folkbokföringsverksamheten.
            Det finns således ett motiverat behov för Skatteverket att få
            tillgång till uppgifter hos Migrationsverket som har betydelse
            för frågan om tilldelning av personnummer och folkbokföring.
          </p>
          <p xml:id="i-9CyVnvSXNuGUrxCDC1tLnD">
            Skatteverkets direktåtkomst till Migrationsverkets verksamhetsregister
            bör därför utökas till att omfatta vissa angivna uppgifter som
            myndigheten behöver för handläggning av ärenden om folkbokföring
            så som anges i SOU 2017:37.
          </p>
        </div>
        <div type="motSignatures">
          <list>
            <item xml:id="i-EDYq2tgF1g61AboV6GPC5" who="i-26JwMpJPh7ufEnA9hhtP9j">
              Niklas Wykman (M)
            </item>
            <item xml:id="i-YCdzrbcJWUbZFNcU4cvnEk" who="i-Mf3zjD1SVGBHTEHbp1Vz4A">
              Helena Bouveng (M)
            </item>
            <item xml:id="i-LW42FBzELgCikG41zvybuT" who="i-WwZzVPGhpXnyH5jyp86JB7">
              Boriana Åberg (M)
            </item>
            <item xml:id="i-WMpFrrtzV8WPtoHvsxAvXc" who="i-56GdsFT6s6AKjKP51Hrmn5">
              Kjell Jansson (M)
            </item>
            <item xml:id="i-3rPqvFkAvGDVCe7UiJG1uh" who="i-XHzgSBhvzhMtyTsYMbxgy4">
              Fredrik Schulte (M)
            </item>
          </list>
        </div>
      </div>
    </body>
  </text>
</TEI>
