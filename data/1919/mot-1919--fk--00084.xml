<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__fk__84/mot_1919__fk__84-001.pdf"/>
      <div type="motHeader" xml:id="i-WrshzQ4aTRjVCwn7oT8zzm">
        <div type="motTitle" xml:id="i-DQFB1ZaykYKqSVjfy4aKhW"/>
        <div type="motSubmissionInfo" xml:id="i-GBBir52xdA2MfUtmfSjjsb"/>
      </div>
      <div type="motBody" xml:id="i-Fd9ixEHWX9KQfAz29FuTiq">
        <div xml:id="i-DykvDfXHiYVviEHbBGnD9W">
          <p xml:id="i-28zoGkjyxEnyCjmKGTzkko">
            Motioner i Första kammaren, Nr 3
          </p>
          <p xml:id="i-N2YbSyZgUUUsjVNgdZ7bVm">
            Nr 84.
          </p>
          <p xml:id="i-2SxGFMKyBVX1H4ePbNoqPw">
            Av herr von Koch, angående skrivelse till Konungen med begäran
            om utredning och förslag i fråga om inrättande av professurer
            i socialpolitik vid universiteten .i Uppsala och Lund.
          </p>
          <p xml:id="i-PgJPshEnsVYrYo5tceqRF8">
            De sociala spörsmålen ha under de sista årtiondena fått en förut
            oanad betydelse. Med en hastighet, som ibland förefaller nästan
            oroande, föres den ena stora frågan efter den andra fram i riksförsamlingen
            och erhåller sin mer eller mindre varaktiga lösning. Men alltjämt
            uppstå nya problem, som kräva ingående undersökning, innan de
            bli mogna för beslut av rege- ring och riksdag. Att förutsätta
            någon minskning på detta väldiga arbets- område vore fåvitskt,
            tvärtom torde den nuvarande världsutvecklingen tvinga fram allt
            flera hittills förbisedda sociala reformsträvanden. Under sådana
            förhållanden är det av yttersta vikt, att det vid sidan av den
            erfarenhet, som är samlad inom ämbetsvärlden och riksförsamlingen,
            finnes tillgänglig verklig teoretisk sakkunskap på det socialpolitiska
            området. Att i detta avseende mycket är otillfredsställande här
            i landet, torde av ingen kunna bestridas. Framförallt är bristen
            stor på vetenskapsmän, vilka behärska arbetsområdet, äga tillfälle
            att bedriva djupgående studier och på grund härav i viktiga principfrågor
            kunna avge ett vägledande omdöme. Betecknande är, att man nu ofta
            måste söka stöd hos utländska auktorite- ter eller ordna studieresor
            till utlandet för att förvärva nödig upplys- ning. Att bristen
            på vetenskapligt skolade krafter på detta område är så stor, beror
            huvudsakligen på att vid våra universitet ej finnas lärostolar
            i
          </p>
          <pb facs="riksdagen-motions-pdf/data/1919/mot_1919__fk__84/mot_1919__fk__84-002.pdf"/>
          <p xml:id="i-DDJBDZpBuA7aPtqiDLooDa">
            4 Motioner i Första kammaren, Nr 84.
          </p>
          <p xml:id="i-PKhXpVDkQMVLXpYqNy6Mpo">
            socialpolitik. Endast i undantagsfall kan man förvänta, att enskilda
            per- soner utan något som helst stöd från statens sida skola ägna
            sig åt dylikt vetenskapligt arbete. Härtill kommer, att det inflytande
            en vetenskaplig forskare kan utöva, givetvis blir större, när
            han bekläder en lärostol vid ett universitet, än när han uteslutande
            verkar som privatman. I förra fallet har han ju dessutom den stora
            fördelen att kunna intressera universitets- ungdomen för de till
            hans vetenskap hörande spörsmålen. Vad detta be- tyder ligger
            i öppen dag. För dem, vilka såsom domare, präster, läkare, ämbetsmän
            etc. ej kunna undgå att komma i beröring med de sociala pro- blemen,
            är det en utomordentlig fördel att under ungdomsåren ha beretts
            tillfälle att erhålla en vetenskaplig inblick i hithörande frågor.
          </p>
          <p xml:id="i-C8Npa5APLLw79BBQEHECQR">
            Det måste med förvåning konstateras, att medan våra universitet
            äga målsmän för jämförelsevis underordnade vetenskapsgrenar, så
            saknas sådana för de spörsmål, som framförallt upptaga tidens
            intresse, och på vilkas lyck- liga lösning vårt lands framtid
            i så hög grad beror.
          </p>
          <p xml:id="i-BEsUysuqK4wN8A68YZsyJW">
            Härtill kommer, att den nu skedda demokratiseringen måste medföra
            krav på ett vidgat upplysningsarbete bland allmänheten rörande
            det sociala lagstiftningsarbetet. Med tillfredsställelse har man
            således erfarit, att i det nyligen framlagda betänkandet rörande
            ordnandet av nykterhetsundervis- ningen förslag framkommit att
            meddela kunskap i samhällslära. Det torde emellertid vara nödvändigt,
            att ett dylikt upplysningsarbete erhåller en di- rekt anknytning
            till universiteten genom därstädes anställda professorer i socialpolitik.
            Endast härigenom kan detta arbete från början baseras på fullt
            vetenskaplig och oantastlig grund.
          </p>
          <p xml:id="i-5fnpb5dNxw2FcmZpRoZiBr">
            Kan det sålunda anföras flera mycket vägande skäl för den föreslagna
            åtgärden, återstår frågan, under vilka villkor och förutsättningar
            de nya befattningarna böra tillsättas. Utan att här ingå på sakens
            formella sidor, vilka givetvis måste bli föremål för utredning,
            torde böra antydas ett vill- kor av principiell innebörd. För
            att de föreslagna professurerna skola kunna vinna önskad auktoritet,
            är det angeläget, att deras innehavare äro national- ekonomiskt
            bildade, på det att deras eventuella ståndpunkttagande i vik-
            tiga frågor kan få stöd av deras inblick i det ekonomiska livets
            lagar. Ifall detta villkor skulle försvåra tillsättandet av befattningarna,
            kan det tänkas, att till en början tillsättes blott en professur,
            vid ettdera av våra universitet, och att den andra professuren
            finge anstå någon tid.
          </p>
          <p xml:id="i-SKfT2VnYAeRNBEJCkssZox">
            På grund av vad sålunda anförts får jag hemställa,
          </p>
          <pb facs="riksdagen-motions-pdf/data/1919/mot_1919__fk__84/mot_1919__fk__84-003.pdf"/>
          <p xml:id="i-Js4WKfZVBHnDwwbEp7PX2z">
            Motioner 1 Första kammaren, Nr 84. 5
          </p>
          <p xml:id="i-BcaVznzzrs6gL3hiEXCbDv">
            att riksdagen behagade besluta att hos Kungl. Maj:t anhålla,
            det täcktes Kungl. Maj:t föranstalta om utredning angående inrättandet
            av professurer i social- politik vid Uppsala och Lunds universitet
            och för riks- dagen framlägga det förslag, vartill utredningen
            kan föranleda.
          </p>
          <p xml:id="i-D4ZCyW7utdHUL4ay81hbyB" type="date">
            Stockholm den 21 januari 1919.
          </p>
          <p xml:id="i-3KvfU2QpFKk6ZZTH66eG6M">
            G. H. von Koch.
          </p>
          <pb facs="riksdagen-motions-pdf/data/1919/mot_1919__fk__84/mot_1919__fk__84-004.pdf"/>
        </div>
      </div>
    </body>
  </text>
</TEI>
