<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00343">
  <teiHeader>
    <fileDesc>
      <titleStmt>
        <title>om direktrekrytering av värnpliktiga till civilförsvaret</title>
        <author>av herr Lindblad</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om direktrekrytering av värnpliktiga till civilförsvaret</title>
          <idno type="rdwebb">G002343</idno>
          <rs type="number">343</rs>
          <ref type="dokument_url_text">http://data.riksdagen.se/dokument/G002343/text</ref>
          <ref type="dokument_url_html">http://data.riksdagen.se/dokument/G002343</ref>
          <ref type="dokumentstatus_url_xml">http://data.riksdagen.se/dokumentstatus/G002343</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GWH8UGogqFXECYKLjMygLc" type="signed"/>
        <correspContext corresp="i-GWH8UGogqFXECYKLjMygLc">
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__343/mot_197677__343-001.pdf"/>
      <fw xml:id="i-CaLSxLZCvVaqM41f8DvrBH">
        Mot. 1976/77:343 2
      </fw>
      <div type="motHeader" xml:id="i-77nuWzfzRvA897fvbw2GUL">
        <div type="motTitle" xml:id="i-4DFDmu1FttsVjH4AtyGRL7"/>
        <div type="motSubmissionInfo" xml:id="i-DQWuuXasPnb1sYK7jphFWG"/>
      </div>
      <div type="motBody" xml:id="i-9AZEELH6yJC2gr7ZtvbkM4">
        <div xml:id="i-3QKtP5P3ZutYuVgTybXWff">
          <p xml:id="i-AFSkPigx4QouSF1bp8CZVg">
            Mot. 1976/77
          </p>
          <p xml:id="i-UYUpe1RNABupEydNP72aoD">
            | 343-350 Motion
          </p>
          <p xml:id="i-Ch1pov7PsPp5m3pafnCKY8">
            1976/77:343
          </p>
          <p xml:id="i-5sxbE7dHokwHKwkcQU5c2K">
            av herr Lindblad om direktrekrytering av värnpliktiga till civilförsvaret
          </p>
          <p xml:id="i-JVbjTjvLyDwRdBLejQR122">
            Civilförsvaret har ett mycket stort behov av föryngring i sin
            organisation. Av civilförsvarets krigsorganisation på 210 000
            personer utgörs 85 26 av män. Till det lokala allmänna civilförsvaret
            rekryteras i allmänhet dessa män när de lämnat värnpliktsåldern,
            alltså först efter 47 års ålder. Bara i mycket begränsad utsträckning
            har de militära myndigheterna medgivit att vissa får gå över något
            tidigare. Civilförsvaret tillförs dock unga vapenfria. Till de
            mer kvalificerat utrustade och utbildade 20 undsättningskårerna
            (med ca 10000 personer) rekryteras årligen omkring tusen värnpliktiga
            i 35-årsåldern. I stället för att gå till lokalförsvaret får dessa
            alltså en viktig uppgift i civilförsvaret.
          </p>
          <p xml:id="i-UH6hMK7PRzA7gbmJnghghT">
            Alltför gamla
          </p>
          <p xml:id="i-QihX9juFpGxj7aqxwGQCsD">
            Att civilförsvaret får sin huvudsakliga personal som 48-49-åringar
            leder till betydande svårigheter. Det är en klar erfarenhet att
            den övre åldersgränsen på 65 år är alltför hög. De krav som ställs
            på civilförsvarets personal, fysiskt och psykiskt, blir mycket
            stora om man t. ex skall släcka bränder, rädda människor under
            hoprasade hus och arbeta sig fram till instängda i skydds- rum.
            Om fler yngre personer ingick i civilförsvaret skulle möjligheterna
            att klara de mest fysiskt krävande uppgifterna bli betydligt större.
            Avgångar av hälsoskäl blir stora i en organisation som har sin
            huvudsakliga personal i åldrarna över 50 år. Omloppshastigheten
            blir därför snabb, dvs. det årliga behovet av rekrytering och
            utbildning för att ersätta de avgångna blir stor. Om civilförsvaret
            fick rekrytera yngre personal skulle den enskilde kunna stanna
            längre i organisationen, dvs. det årliga utbildningsomfånget skulle
            på sikt minskas i förhållande till dagens. Civilförsvaret skulle
            samtidigt bli både effektivare och billigare.
          </p>
          <p xml:id="i-PXPQX2feojgDjoyyAywK6g">
            Kvinnor
          </p>
          <p xml:id="i-SbB4AvAXMesRSK5qiUK9qq">
            En metod för att motverka civilförsvarets ”förgubbning” är att
            rekrytera kvinnor. Civilförsvaret har valt att utbilda dessa vid
            25 års ålder. Denna rekrytering av kvinnor inleddes härom året.
            Avsikten är att komma från tidigare indelning i manliga och kvinnliga
            uppgifter, men huvudsyftet är att genom denna rekrytering få in
            en yngre grupp som bättre än de betydligt äldre männen kan stå
            emot stora påfrestningar. Könsuppdelningen står dock kvar genom
            att undsättningskårerna tycks förbli helt manliga, genom över-
            föring av 35-åringar.
          </p>
          <p xml:id="i-U6X8zhYaZ3Ks6y1YFCJnkx">
            I Riksdagen 1976/77. 3 saml. Nr 343-350
          </p>
          <pb facs="riksdagen-motions-pdf/data/197677/mot_197677__343/mot_197677__343-002.pdf"/>
          <p xml:id="i-4XkDCyxMWhdXQKdda3Kgxn">
            Undsättningskårerna
          </p>
          <p xml:id="i-SBBzZdyttYhxAxyuFUNEPb">
            Civilförsvaret skulle alltså vinna i effektivitet och kunna sänka
            de lång- siktiga kostnaderna om fler yngre kunde införas i organisationen.
            De 20 undsättningskårerna är mest utbildningskrävande. Om civilförsvaret
            fick grundrekrytera värnpliktiga, alltså i 20-årsåldern, skulle
            den enskilde kunna tjänstgöra kanske dubbelt så lång tid som nu,
            dvs. civilförsvarets utbild- ningsbehov skulle minska. Alternativt
            kunde man få en kvalitetshöjning genom att också sänka åldern
            för när de utbildade lämnar undsättnings- kårerna. I stället skulle
            då det lokala allmänna civilförsvaret få ett mycket välbehövligt
            tillskott i form av tidigare värnpliktiga från undsättningskå-
            rerna.
          </p>
          <p xml:id="i-LdAxv83aAxqCj9Lxcqwgth">
            Brandmän
          </p>
          <p xml:id="i-LGhQmKHy8iJ5wxnWEhPxhv">
            Vissa civila grupper, främst brandmän, borde helt avdelas för
            civilför- svaret, som därmed fick en betydligt bättre beredskap
            och en höjd kvalitet på befälen. Om möjligt borde man alltså undvika
            att ta ut sådan personal för militär grundutbildning. Svårigheten
            är att den militära uttagningen ofta” görs innan vederbörandes
            civila yrkesval är gjort. Den som börjat som brand- man och placerats
            i civilförsvaret till följd av detta skall självfallet stå kvar
            i civilförsvaret även om vederbörande sedan får ett annat civilt
            yrke.
          </p>
          <p xml:id="i-YFHS7SLcK8YtMjcWz3tK4x">
            Gränsområdena
          </p>
          <p xml:id="i-XvZfr11q2t7xVTUQuinukW">
            En rekrytering av värnpliktiga direkt till civilförsvaret — i
            första hand för undsättningskårerna — framstår som starkt motiverad.
            Det bör vara lätt att ordna i storstadsområden och i merparten
            av landet. I gränsområdena, t. ex. i övre delarna av Norrbotten,
            är behovet av lokalrekryterade militära förband stort. Där kan
            det vara svårt att låta civilförsvaret konkurrera om de värnpliktiga
            — men det gäller genom alla åldersgrupper, alltså även i fråga
            om äldre värnpliktiga (lokalförsvarsförband) och i förhållande
            till hem- värnet. Men också i dessa områden måste civilförsvaret
            få en rimlig till- delning, eftersom kraven på civilförsvaret
            bedöms vara stora i särskilt käns- liga, möjliga invasionsområden.
          </p>
          <p xml:id="i-9aqkz8jXwHCzSfxJio4ui4">
            Militärt överskott
          </p>
          <p xml:id="i-E6w3xBcnBjRbnSfeuy46Aj">
            Åtskilliga värnpliktiga får i dag en ”grundutbildning” som inte
            är inriktad för någon krigsplacering. De utgör helt enkelt ”statens
            billiga arbetskraft”. I princip bör sådana uppgifter överföras
            till fast anställd personal. En värn- pliktig, som tjänstgör vid
            flygvapnet men sedan inte behöver nyttjas i dess basförband, överförs
            i dag till arméns lokalförsvarsförband. Vederbörande har då en
            markstridsutbildning omfattande endast några få veckor — sam-
          </p>
          <pb facs="riksdagen-motions-pdf/data/197677/mot_197677__343/mot_197677__343-003.pdf"/>
          <fw xml:id="i-U7ESYq2VrVw37fFsjj3hpm">
            Mot. 1976/77:343 3
          </fw>
          <p xml:id="i-CyM71gG7P5g53bRyuBogV3">
            tidigt som den officiella svenska doktrinen är att ingen enda
            värnpliktig kan krigsplaceras om han har mindre än 7,5 månaders
            utbildning. (I andra länder finns kortare utbildning, och i Sverige
            krigsplaceras kvinnor med långt kortare frivillig utbildning.)
            Det vore rimligt att under en övergångstid - innan anställda helt
            övertagit sådana uppgifter som inte är utbildning för krigsuppgiften
            — låta civilförsvaret få bedriva grundutbildning av dessa värnpliktiga
            under den tid som nu används för markstridsutbildning. Vid utryckning
            skulle de värnpliktiga alltså krigsplaceras i civilförsvaret,
            sam- tidigt som staten under några månader också använt dem som
            arbetskraft för fredstida uppgifter, t.ex. för flygtidsproduktion.
          </p>
          <p xml:id="i-GnQXNJbssEJQ4Vej3KQeAo">
            Erkänn totalförsvaret!
          </p>
          <p xml:id="i-WHajVhLf8himM94B9pM68p">
            Att låta civilförsvaret direktrekrytera vissa värnpliktiga så
            att dessa endast utbildades för civilförsvarsuppgifter kan inte
            rimligen avvisas med argu- . mentet att det skulle strida mot
            värnpliktstanken. Tvärtom vore det ett erkännande av att civilförsvaret
            — liksom också andra civila delar av to- talförsvaret — nu äntligen
            skulle anses ha en sådan roll att det militära försvaret inte
            längre skall behöva lägga beslag på samtliga värnpliktiga. Om
            den militära utbildningen ger en grund för militär krigsplacering
            under många år kan det sägas att överföring till civilförsvaret
            av t. ex. 35-åringar vore slöseri med resurser, eftersom man då
            ju inte fullt utnyttjade veder- börandes militära kunskaper. Tillmäts
            denna aspekt stor betydelse talar det alltså ytterligare för att
            ge civilförsvarsutbildning redan till 20-25-åringar. Att en del
            män skulle direktrekryteras till civilförsvaret får begränsade
            operativa effekter för det militära försvaret, eftersom antalet
            brigader under loppet av några år i det närmaste halveras. De
            allsidigt användbara krigs- förbanden behöver alltså framöver
            bara omkring hälften av den årliga värn- pliktskontingenten. De
            övriga fördelas på förband med långt mindre upp- gifter, förband
            med ytterst svag rörlighet och även i flera andra avseenden materiellt
            svagt utrustade 1972 års försvarsbeslut — både utredning, regering
            och riksdag — noterade att dessa typer av sämre rustade förband
            inte var i behov av värnpliktiga i samma utsträckning som när
            förbanden varit bri- gader. Bl. a. uttalades att den som utbildats
            för tjänst i ett sådant icke allsidigt användbart förband skulle
            stanna i detta under längre delen av sin krigs- placeringstid,
            till skillnad från brigaderna, vilkas värnpliktiga omsätts be-
            tydligt snabbare. Slutsatsen blir alltså att civilförsvaret skulle
            bli effektivare och på sikt samtidigt billigare om det fick direktrekrytera
            värnpliktiga. Samtidigt finns genom senare års försvarsbeslut
            ett mindre behov än tidigare av stor numerär årligen grundutbildade
            för det militära försvaret. Att tillåta direktrekrytering av både
            män och kvinnor till civilförsvaret är därför fullt förenligt
            med värnpliktsprincipen. Nämligen om denna princip anses tjäna
            syftet att ge totalförsvaret bästa möjliga användning av landets
            mänskliga resurser.
          </p>
          <pb facs="riksdagen-motions-pdf/data/197677/mot_197677__343/mot_197677__343-004.pdf"/>
          <fw xml:id="i-2bYYYogPuupKsVygGANx2Q">
            Mot. 1976/77:343 4
          </fw>
          <p xml:id="i-DwaSNpwiJ1emPr8sRCd8TC">
            Hemställan
          </p>
          <p xml:id="i-JbBS3skQFLQUATS5i6sy4n">
            Med hänvisning till ovanstående hemställs att riksdagen hos regeringen
            begär förslag om direktrekrytering av värnpliktiga också till
            civilförsvaret samt även i övrigt åt-
          </p>
          <p xml:id="i-CcZLYJvtkPdrZs1Hz53MaE">
            gärder för att ”föryngra” civilförsvaret.
          </p>
          <p xml:id="i-SXXcEBsgjqzr1iPbWANog7" type="date">
            Stockholm den 19 januari 1977
          </p>
          <p xml:id="i-9mpASmzBAAYwCq1Qb5PNHG">
            HANS LINDBLAD (fp)
          </p>
        </div>
      </div>
    </body>
  </text>
</TEI>
