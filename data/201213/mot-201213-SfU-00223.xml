<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00223">
  <teiHeader>
    <fileDesc>
      <titleStmt>
        <title>Bostadsbidrag</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostadsbidrag</title>
          <idno type="rdwebb">H002Sf223</idno>
          <rs type="number">Sf223</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf223/text</ref>
          <ref type="dokument_url_html">http://data.riksdagen.se/dokument/H002Sf223</ref>
          <ref type="dokumentstatus_url_xml">http://data.riksdagen.se/dokumentstatus/H002Sf223</ref>
          <ref type="doc">http://data.riksdagen.se/fil/641D7269-2D78-4F13-AC23-4B68FF906637</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DYKwtnDY8C5D18gUz5zbER" type="signed"/>
        <correspContext corresp="i-DYKwtnDY8C5D18gUz5zbER">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-F1F5vKFKT7MtDJ46n11V8B" type="numbering">
          <date when="2012-10-02"/>
        </correspAction>
        <correspAction xml:id="i-UURTw9zjKGMJvuLjfxm9hb" type="submission">
          <date when="2012-10-01"/>
        </correspAction>
        <correspAction xml:id="i-YB92r726UWLEqnzgPMiwLK" type="transfer">
          <date when="2012-10-01"/>
        </correspAction>
        <correspAction xml:id="i-PhwVVgbW2MXXkoSP6A4MCo" type="assigned"/>
        <correspContext corresp="i-PhwVVgbW2MXXkoSP6A4MCo">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8VfobwhJVDESxqSe3dzUsr" type="motHeader"/>
      <div xml:id="i-S1bM6AN5NXZPTpDPa9nV21" type="motBody">
        <div xml:id="i-YM4zAgSfA5ZiASqM9dKmzW" type="TOC">
          <head xml:id="i-Jgoe1rJvwBdfAxLzK8EdYi">
            1 Innehållsförteckning
          </head>
          <list xml:id="i-HXjLemGMLejx2URAqQig5E">
            <item xml:id="i-34qf3HVV8aAkstT9iReuEJ">
              2 Förslag till riksdagsbeslut 2
            </item>
            <item xml:id="i-36waiJ8qXyYSTxHbv4TXk5">
              3 Bostadsbidragets betydelse 2
            </item>
            <item xml:id="i-NrpBXeX2ujcwXQGFCuQzqA">
              4 Problemen med bostadsbidragen 2
            </item>
            <item xml:id="i-8pM86MXztvwQA8F7KRamRU">
              4.1 Inkomstgränserna 3
            </item>
            <item xml:id="i-2Gj6q7PYr2qKCEZv2ihqrV">
              4.2 Högsta bostadskostnad 4
            </item>
            <item xml:id="i-SYuQ41NuyHE683ZqZ6oUQh">
              4.3 Ytnorm och trångboddhet 4
            </item>
            <item xml:id="i-JAmK5RCHHWRmrmFJrgMb37">
              4.4 Åldersgräns för ensamhushåll 5
            </item>
            <item xml:id="i-Kwt66C3aLRQ4zUm8eRG1Xq">
              4.5 Retroaktiva återkrav och bidrag 5
            </item>
            <item xml:id="i-4GTh1dpeSLC4M68vLxWGwx">
              4.6 Krav på utredning 6
            </item>
          </list>
        </div>
        <div xml:id="i-JaUvhZc2zEiiNwB1HTZ4j5" type="motProposal" subtype="förslag">
          <head xml:id="i-9vgf46z2hi1vGAnAsaLSg4">
            2 Förslag till riksdagsbeslut
          </head>
          <list xml:id="i-Ho18Tm2P6v7B5hR52nUrxv" style="ol">
            <item xml:id="i-9NfqWqqDdf9x7epaxuUQMg">
              Riksdagen tillkännager för regeringen som sin mening vad som
              anförs i motionen om att höja den högsta bidragsgrundande inkomsten
              innan bostadsbidraget minskas.
            </item>
            <item xml:id="i-2xhhT1DZWKPJxaiHoRUyLd">
              Riksdagen tillkännager för regeringen som sin mening vad som
              anförs i motionen om att tillsätta en utredning om bostadsbidragen.
            </item>
          </list>
        </div>
        <div xml:id="i-Bzz79TRT8Cv6XKFpoJQr6c" type="motContent">
          <head xml:id="i-DZqX3upEYabp9My4iKGnTU" type="h1">
            3 Bostadsbidragets betydelse
          </head>
          <p xml:id="i-Jf1ojSpefSy3wfjuxQq8mr">
            Bostadsbidragen ska vara ett bostadspolitiskt instrument med
            uppgift att ge ett skydd när hyran är för hög i förhållande till
            inkomsten och därmed ge hushållen en möjlighet att efterfråga
            bostad efter behov och inte enbart efter betalningsförmåga. Bostadsbidragen
            ska även bidra till möjligheten att behålla sin bostad vid oförutsedda
            händelser som arbetslöshet eller sjukdom.
          </p>
          <p xml:id="i-MbUxdzT7cqo9rZrUL1c8ER">
            Bostadsbidraget är ett fördelningspolitiskt instrument som ska
            bidra till att omfördela resurser i samhället och minska de ekonomiska
            klyftorna.
          </p>
          <p xml:id="i-3BmpqDHukcVQX4EkBaW5ys">
            Ett fungerande bostadsbidrag minskar behovet av ekonomiskt bistånd
            i kommunerna. Med bostadsbidrag i stället för försörjningsstöd
            minskar risken för individen att hamna och stanna kvar i fattigdom
            eftersom ingen tvingas göra sig av med eller leva upp sina tillgångar.
            Bostadsbidraget är exempelvis neutralt i förhållande till boendeformen
            och de som bor i bostadsrätt eller egnahem tvingas inte sälja
            dem för att få bidrag. Människor kan alltså behålla resurser som
            kan bidra till att de kan förbättra sin ekonomiska situation.
          </p>
          <p xml:id="i-15igaLvfLhLfYTViXLRich">
            Eftersom marginaleffekten i bostadsbidraget dessutom endast är
            20 procent, jämfört med 100 procent för försörjningsstödet, är
            incitamentet att öka sina inkomster större. Förbättringar av bostadsbidraget
            borde därför vara bättre än att ändra reglerna för det ekonomiska
            biståndet, som regeringen föreslår.
          </p>
          <head xml:id="i-AC4pVL4Q4iCYak4D5b6mqh" type="h1">
            4 Problemen med bostadsbidragen
          </head>
          <p xml:id="i-KqXKY5feZSuoz5Ux4Fweza">
            Under 1990-talets första hälft ökade kostnaderna för bostadsbidragen.
            Orsaken var dels en kompensation för ökade bostadskostnader p.g.a.
            skattereformen 1990, dels att ambitionsnivån för bostadsbidragen
            höjdes genom att de skulle gälla även för nyproduktion. Mellan
            1990 och 1995 steg därför kostnaderna för bostadsbidraget från
            3 miljarder till 9 miljarder kronor. Därför infördes nya regler
            från och med 1997 som hade till syfte att minska kostnaderna med
            2,11 miljarder kronor per år. Redan 1997 hade utgifterna minskat
            till 6,2 miljarder kronor. Anslaget har fortsatt att minska och
            2011 betalades 3,4 miljarder kronor ut i bostadsbidrag. Minskningstakten
            har dock varit mindre under senare år, som en följd av krisen
            2008 och den stigande arbetslösheten. Antalet hushåll som fick
            bostadsbidrag minskade med två tredjedelar mellan 1996 och 2011
            enligt Försäkringskassans statistik.
          </p>
          <p xml:id="i-A12YLBR9RET7mXazkR1nrE">
            Boverket gjorde 2006 en analys av hur de nya regler som infördes
            1997 påverkade barnfamiljers möjligheter att få bostadsbidrag
            och i ett vidare perspektiv hur hushåll med sämre ekonomi kan
            ta del av den standard som råder i samhället. Boverket konstaterar
            också att de önskade besparingarna på drygt 2 miljarder kronor,
            som staten önskade göra, hade kunnat uppfyllas utan regelförändringarna.
            De har i stället lett till att utsatta familjer har fått det svårare
            att bo bra till en rimlig kostnad. Trångboddhet är vanligare.
            Skyddsnätet för fattiga barn har blivit sämre. Liknade resultat
            finns i en nyligen publicerad studie från Inspektionen för socialförsäkringen,
            Housing allowance, housing consumption and lock-in effects (Working
            paper 2012:3), som visar att de regler som infördes 1997 har lett
            till inlåsningseffekter och ökad trångboddhet.
          </p>
          <p xml:id="i-FJkksd2ivZa9AkY19ufuj2">
            I ett svar på ett regeringsuppdrag från Försäkringskassan om
            resultatindikatorer för den ekonomiska familjepolitiken, som överlämnades
            i juni 2012, undersöks bl.a. vilken betydelse försäkringar och
            bidrag har haft för inkomsterna i olika hushållstyper under 2000-talet.
            De behovsprövade bidragen har relativt stor betydelse för ensamstående
            med barn. Men dessa bidrags inverkan på den ekonomiska omfördelningen
            i samhället har blivit mycket mindre sedan slutet av 1900-talet.
            Den minskade effekten av behovsprövade bidrag under perioden sammanfaller
            med försämringarna av bostadsbidragen.
          </p>
          <p xml:id="i-JgQ5P7o2Wa8M6DgRZLEUBL">
            Den allt sämre ekonomiska standarden för många och särskilt för
            ensamstående med barn har tvingat regeringen att agera. I budgetpropositionen
            för 2012 genomfördes några förbättringar av bostadsbidraget. Det
            särskilda bidraget för ensamstående föräldrar höjdes med mellan
            350 och 600 kronor beroende på antalet barn och samtidigt sänktes
            den nedre gränsen för alla hushåll med barn för vilka bostadskostnader
            som ger rätt till bostadsbidrag. För hushåll utan barn höjdes
            den andel av bostadskostnaden som ger ersättning.
          </p>
          <p xml:id="i-MGRktAkEHpJL1XWkBk33XN">
            Regeringen har lappat och lagat lite, men de grundläggande problemen
            med bostadsbidragen består. Hela systemet behöver därför ses över
            och förändras för att stärka rätten till en bra bostad. Bland
            de frågor som måste belysas är reglerna för inkomstgränser, bostadskostnader,
            ytnormer samt återkrav.
          </p>
          <head xml:id="i-9X431j8LH14Fw8ASi2sx6g" type="h2">
            4.1 Inkomstgränserna
          </head>
          <p xml:id="i-GGg7f7ACJiizWHaeZGd3aY">
            Sedan den stora reformen av bostadsbidragen genomfördes 1997
            har den högsta bidragsgrundande inkomsten, när bostadsbidraget
            börjar trappas ned, legat stilla på 117 000 kronor per år. De
            allra flesta grupper har ökat sina inkomster sedan dess. Allt
            fler hamnar därför över gränsen och det innebär att bostadsbidraget
            reduceras. För att stoppa den utvecklingen föreslår vi att denna
            gräns höjs till 146 250 kronor och därmed anpassas till dagens
            inkomstnivåer. Detta bör riksdagen som sin mening ge regeringen
            till känna.
          </p>
          <p xml:id="i-9iRkcf1a3N9kDdguGShxcn">
            Det behövs också en analys av hur denna gräns ska förhålla sig
            till framtida inkomstutveckling och kostnadsökningar.
          </p>
          <p xml:id="i-CHXz6gBg8yxtFznB4MJnCf">
            Inkomstgränsen är hälften så stor för en individ som är sammanboende,
            52 500 kronor per år. Om en av makarna/samborna tjänar 53 000
            kronor ett år reduceras bostadsbidraget även om partnern inte
            tjänar någonting. Ett par med barn kan alltså få lägre bostadsbidrag
            trots att de har en lägre sammanlagd inkomst än någon som är ensamstående.
            Antalet makar/sambor med bostadsbidrag har också minskat kraftigt,
            från 163 000 år 1996 till 37 000 år 2011.
          </p>
          <p xml:id="i-NZUP343CizP3sYTv1CCbGP">
            Behovet av stöd finns även bland makar och sambor. Bland samboende
            med barn har 10 procent låg ekonomisk standard. Bland de ensamstående
            med barn har ca 35 procent låg ekonomisk standard. Men eftersom
            gruppen samboende med barn är så mycket större än den senare gruppen
            så lever 100 000 fler vuxna och barn i gruppen samboende med barn
            med låg ekonomisk standard.
          </p>
          <p xml:id="i-3yCyqxRLhqLLiFfZLt5113">
            Enligt Boverket minskade t.o.m. den genomsnittliga månadsinkomsten
            (i löpande priser) mellan 1996 och 2002 för sammanboende med barn,
            som fick bostadsbidrag, från 15 000 kronor till 10 000 kronor
            per månad. För ensamstående föräldrar ökade inkomsterna något
            under samma period.
          </p>
          <p xml:id="i-Luqmqrvg4ZxhiscshEec5v">
            Därför bör det göras en analys av hur inkomstgränsen för sammanboende
            ska anpassas till det faktum att fler vuxna personer i ett hushåll
            betyder ökade kostnader och inte bara ökade inkomster.
          </p>
          <head xml:id="i-XBoWWHNxUCrN9kQ4RUmWZR" type="h2">
            4.2 Högsta bostadskostnad
          </head>
          <p xml:id="i-GWdWqRWw3VnnhFZztrw53E">
            Även den högsta bidragsberättigande bostadskostnaden har varit
            oförändrad sedan 1990-talet. För ett hushåll med ett barn lämnas
            inget bidrag för den del av hyran som överstiger 5 300 kronor
            per månad. Finns det två barn är gränsen 5 900 kronor och för
            tre eller fler barn är den 6 600 kronor per månad.
          </p>
          <p xml:id="i-Jyefu8u8FwETPE1mQ3GZZe">
            Precis som inkomsterna har boendekostnaderna också ökat. Bostadsbidragen
            ersätter därför en allt mindre del av bostadskostnaden. Den förändring
            som genomfördes från och med 2012, att gränsen för den lägsta
            bostadskostnad som kan ersättas togs bort, har inneburit att en
            större andel av hyran är bidragsberättigande. Denna förbättring
            är dock bara tillfällig. På sikt kommer bidragen att sjunka igen
            eftersom bostadskostnaderna fortsätter att öka.
          </p>
          <p xml:id="i-NR7gbRQ2Tj7HUr3jJzyWqT">
            Därför behöver det redas ut vilka gränser som ska finnas för
            boendekostnader och hur dessa gränser kan indexregleras.
          </p>
          <head xml:id="i-8Y5hUMi6NTQUZgkJCwBoHJ" type="h2">
            4.3 Ytnorm och trångboddhet
          </head>
          <p xml:id="i-Chq7gCsY72L5QSwQw68sBZ">
            År 1997 infördes vidare en gräns för högsta möjliga bostadsyta
            som kan ge bidrag. För ett hushåll med ett barn ges inte bidrag
            för den bostadsyta som överstiger 80 kvadratmeter. Denna ytnorm
            höjs med 20 kvadratmeter för varje ytterligare barn upp till fem
            barn. Ytan är inte heller relaterad till kostnaden på något sätt.
            För att få bostadsbidrag kan det därför bli nödvändigt att flytta
            till en mindre bostad även om den är dyrare.
          </p>
          <p xml:id="i-3YvMSNumGW5yfVK4s5RH8i">
            Boverkets rapport från 2006 visar att den genomsnittliga bostadsytan
            1996 var större i alla hushåll med barn än de ytnormer som infördes
            fr.o.m. 1997. I rapporten konstateras också att andelen trångbodda
            med bostadsbidrag ökade med 10 procentenheter mellan 1996 och
            2002 samtidigt som trångboddheten minskade generellt.
          </p>
          <p xml:id="i-VjPHy2BEPLZXcGPiLpR8Mz">
            Ingen hänsyn tas dock till trångboddhet och till antalet rum
            när bostadsbidrag beräknas. För det ekonomiska biståndet är en
            sådan utveckling redan igång. I en dom i förvaltningsdomstolen
            i Stockholm har en familj fått rätt till ekonomiskt bistånd efter
            att ha bytt till en större och dyrare bostad eftersom barnen,
            en flicka på 12 år och en pojke på 15 år, skulle få eget rum.
            Domen har överklagats av stadsdelsförvaltningen och är i skrivande
            stund inte avgjord.
          </p>
          <p xml:id="i-RN3omSomcJ5oqs7XFmeNsK">
            Det behöver utredas vilka konsekvenser ytbegränsningen har fått
            samt om trångboddhet bör vara ett kriterium som ingår i regelverket
            för bostadsbidraget. Vidare behöver man ta ställning till frågan
            om och hur bostadens storlek kan relateras till bostadskostnaden.
          </p>
          <head xml:id="i-Syr6mjQWsXb7TGXujHSB3T" type="h2">
            4.4 Åldersgräns för ensamhushåll
          </head>
          <p xml:id="i-JcUi5mKNe9rNykRQUUFZAu">
            Alla partier i riksdagen är i dag överens om behovet av det livslånga
            lärandet och rätten att studera när man blivit äldre. För att
            samhället ska få den kompetensutveckling som behövs är det betydelsefullt
            att alla har en möjlighet att förstärka sin kompetens. Trots insikten
            om bostadsbidragets betydelse för den studerandes ekonomi ställs
            en stor grupp utanför rätten till bostadsbidrag. Åldersgränsen
            för bostadsbidrag för vuxna utan barn kan ha en direkt hämmande
            effekt för just dessa gruppers möjlighet att studera.
          </p>
          <p xml:id="i-Wq3mob4auPziA9SV9zwndH">
            Hemlösekommittén har i sitt slutbetänkande bl.a. lyft fram de
            negativa effekterna av åldersgränsen i bostadsbidraget. Där konstateras
            att flertalet hemlösa är ensamstående utan barn och äldre än 28
            år. Avsaknaden av möjlighet till bostadsbidrag försvårar denna
            grupps möjlighet att få egen bostad.
          </p>
          <p xml:id="i-U6EJeTB7eLQCUdjjrroVid">
            Fler grupper bör därför omfattas av bidraget än vad dagens regler
            medger. Den regel som i dag hindrar alla ensamstående över 28
            år utan barn att söka bostadsbidrag, bör således ingå i en översyn.
          </p>
          <head xml:id="i-2hgNZSxhdofmNpF8UUhapZ" type="h2">
            4.5 Retroaktiva återkrav och bidrag
          </head>
          <p xml:id="i-BKGitGgxrGj8WzZ2gSNSho">
            Ett av de mera uppmärksammade problemen med bostadsbidraget är
            regeln om att det ska baseras på den taxerade inkomsten och att
            den fördelas lika på alla årets månader. Det är svårt att förutse
            vilka inkomster man får och därför kan behovet av bostadsbidrag
            variera starkt under året. Kraftigt ändrade inkomster under året
            leder antingen till återbetalning eller till ett ökat bidrag,
            dock alltid i efterskott. Den totala inkomstskatten blir däremot
            oförändrad. Kopplingen till inkomstskattesystemet är därmed svag.
            Kopplingen mellan bostadsbidragssystemet och socialbidragssystemet
            är däremot starkare. Båda är behovsprövade utifrån hushållets
            inkomster och tillgångar.
          </p>
          <p xml:id="i-CXvBfcRmmmEgV9Zh7SE4Fy">
            Systemen är också relaterade till varandra. Har man sökt socialbidrag
            och även beviljats bostadsbidrag baseras beräkningen av socialbidraget
            utifrån detta faktum. Om socialbidraget upphör på p.g.a. förvärvsarbete
            kan bidragstagaren bli skyldig att återbetala bostadsbidraget,
            men kompenseras inte av en höjning av socialbidraget i efterskott,
            då det inte betalas ut retroaktivt. Trots den svaga kopplingen
            av bostadsbidragen till inkomstskattesystemet påverkar detta starkt
            utfallet av bostadsbidragen. Detta gör att många upplever bostadsbidraget
            som ett tillfälligt lån och inte som en social rättighet. Bostadsbidragets
            egentliga syfte urvattnas och ekonomiskt svaga hushålls möjlighet
            att hålla sig med goda och tillräckligt rymliga bostäder försämras.
          </p>
          <p xml:id="i-UGVMUoj6QQRxF6DBvJ9TbT">
            Ett förslag kan vara att i bostadsbidragsreglerna införa en godtrosparagraf.
            Det skulle betyda att den som handlat i god tro och som hela tiden
            lämnat korrekta uppgifter om ändrade inkomstförhållanden ska få
            bostadsbidraget baserat på en avstämd inkomst som ger ett förlåtandeintervall
            om exempelvis 20 000 kronor, där inte bostadsbidragets storlek
            påverkas och följaktligen inga återkrav ställs.
          </p>
          <p xml:id="i-87jeJsbYcFJCxArVrwKBm1">
            En annan lösning skulle vara att bostadsbidraget, som betalas
            ut månadsvis, baseras på inkomsten den aktuella månaden. När inkomsten
            ändras kan således bostadsbidraget omedelbart justeras uppåt eller
            nedåt.
          </p>
          <p xml:id="i-TjejZqeDwoSpzxqd6ScCc3">
            Det förekommer också återbetalningskrav p.g.a. tillfälliga engångsinkomster
            under inkomståret. Det kan t.ex. vara retroaktiv ersättning av
            försäkringsförmån eller ett avgångsvederlag som betalas ut i slutet
            av året, men som avser ersättning för förlorad arbetsinkomst under
            påföljande år och bör därför ingå i inkomsten för följande år.
          </p>
          <head xml:id="i-UbrnxhHsBZou2htFZpE2fu" type="h2">
            4.6 Krav på utredning
          </head>
          <p xml:id="i-E3fgbFPUNcDqGMq7VmUSce">
            För att skapa ett bostadsbidrag som stärker människors med svag
            ekonomi rätt och möjlighet att hålla sig med bra och rymliga bostäder
            föreslår därför Vänsterpartiet att det tillsätts en utredning
            som analyserar de frågor och lämnar förslag till lösning av de
            problem som tas upp i motionen. Detta bör riksdagen som sin mening
            ge regeringen till känna.
          </p>
        </div>
        <div xml:id="i-FqecPJi3aXNyYf87J5caxh" type="motSignatures">
          <list xml:id="i-EQy4JDcvTbakeqw9grUjPs">
            <item xml:id="i-Pb7pBULtMeq2CZXAwhUmnF">
              Wiwi-Anne Johansson (V)
            </item>
            <item xml:id="i-CESABQsi5SqhNhMPnFG9tW">
              Ulla Andersson (V)
            </item>
            <item xml:id="i-Ab8rG8R6j1WK2aMYCMWQbF">
              Josefin Brink (V)
            </item>
            <item xml:id="i-S1BsFKp2uQMyDDL6VdZ7hd">
              Rossana Dinamarca (V)
            </item>
            <item xml:id="i-ZY48cFDfBDmRx5mKBEYRy">
              Christina Höj Larsen (V)
            </item>
            <item xml:id="i-9c3n6JdGogh3Rj1jw5rWyU">
              Jacob Johnson (V)
            </item>
            <item xml:id="i-MwgrTUMy34RopneKcVRdKP">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
