<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_366/mot_200405_MJ_366-0001.pdf"/>
      <pb facs="riksdagen-motions-pdf/data/200405/mot_200405_MJ_366/mot_200405_MJ_366-0001.pdf"/>
      <div type="motHeader" xml:id="i-2D1iXhvaktHt6Pr3idY9QC">
        <div type="motTitle" xml:id="i-5F3XAPKB9twBbuVv3coLj3"/>
        <div type="motSubmissionInfo" xml:id="i-5UsRMpk9gYuHQd4k52X9P8"/>
      </div>
      <div type="motBody" xml:id="i-C9FUxiEdmWbsCCf8jdg9az">
        <div xml:id="i-2hAA6vQK91MLCHL82njRoL">
          <p xml:id="i-VJHJVoXGFKw46VMRXDD9jg">
            2004/05 mnr: MJ366 pnr: c629
          </p>
          <p xml:id="i-CZ7P1tyxCzD6hSKy3YJmGG">
            Motion till riksdagen 2004/05:MJ366
          </p>
          <p xml:id="i-LJhSrbJLT7NtyEvASfR9zq">
            av Birgitta Carlsson m.fl. (c)
          </p>
          <p xml:id="i-xEBqhhRzJh1uF81ibi7fC">
            Miljöundersökning för vattenförsörjning
          </p>
          <p xml:id="i-8xQBf9LZhKgsJd3vMMiZGT">
            Motionen delad mellan flera utskott
          </p>
          <p xml:id="i-Wgu6zqRVK6NMkEQ6pqKqLd">
            Förslag till riksdagsbeslut
          </p>
          <p xml:id="i-A36QaD3xVv5e8Npy2jXu1N">
            1. Riksdagen tillkännager för regeringen som sin mening vad i
            motionen anförs om att en ordentlig miljöundersökning bör genomföras
            för att säkerställa framtida vattenförsörjning i kommunerna runt
            Vättern. 2. Riksdagen tillkännager för regeringen som sin mening
            vad i motionen anförs om att staten bör stimulera användandet
            av kalkstenskross i stället för vägsalt som halkbekämpningsmedel."
          </p>
          <p xml:id="i-XLBnjqGmi5rgeEUh73NQaR">
            "Yrkande 2 hänvisat till TU.
          </p>
          <pb facs="riksdagen-motions-pdf/data/200405/mot_200405_MJ_366/mot_200405_MJ_366-0002.pdf"/>
          <p xml:id="i-XSU5hKD1vdZbzVTx3pqNAh">
            2004/05:MJ366
          </p>
          <p xml:id="i-EVYNN3Ubb6UBHUvSinfbRB">
            Vättern Sveriges största dricksvattentäkt
          </p>
          <p xml:id="i-9nFsFqu5PzRvwCe6eLmCGG">
            Vättern, Sveriges näst största insjö, har mycket stor betydelse
            för vattenförsörjningen i norra Götaland. Cirka 400.000 människor
            i kommuner runt Vättern får vatten i sina kranar härifrån. I alla
            landskapen runt Vättern, både Västergötland, Närke, Östergötland
            och Småland, finns det många kommuner som är mycket beroende av
            att vattnet även i framtiden kommer att hålla en hög kvalitet.
            Vättern är i vår förorenade värld en alldeles unik tillgång. Trots
            den yttre påverkan som idag alla vatten utsätts för har Vättern
            hittills lyckats bibehålla sin förstklassiga vattenkvalitet och
            intressanta fauna och utgör en omistlig, värdefull och skyddsvärd
            naturmiljö. Forskare menar att Vättern bilades för ungefär 280
            miljoner år sedan genom förkastningsrörelser i berggrunden och
            den gravsänka där sjön ligger uppstod. Bildningssättet har skapat
            en mycket djup sjö som på sitt djupaste ställe söder om Visingsö
            uppmätts till 128 meter. Den höga vattenkvaliteten kan illustreras
            av att siktdjupet uppgår till cirka 12 meter men har när det var
            som störst i mitten på 30-talet uppmätts till över 17 meter. Det
            kalla vattnet i Vättern har skapat förutsättning för en mycket
            krävande fauna med inslag av så kallade glacialmarina relikter.
            I sjön finns minst 28 olika fiskarter, varav vätterrödingen är
            den mest kända. Där finns också öring, sik, siklöja, nors, hornsimpa,
            fem arter kräftdjur och en fiskparasit. Det råder alltså inget
            som helst tvivel om att Vättern är av ett oskattbart nationellt
            värde och intresse och måste därför, i avvaktan på generella förbättringar
            av vår miljö, genom radikala selektiva skyddsåtgärder räddas undan
            förstörelse. De tecken på försämringar av den fortfarande höga
            vattenkvaliteten som kan märkas talar för att detta måste ske
            snarast eftersom erfarenheten visat att förstörelsen ofta går
            mycket fort när den väl börjat märkas. Vättervattnet är utsatt
            för en rad olika föroreningskällor. Från industrier, från luftutsläpp,
            från jordbruket och från kommunernas reningsverk. Dessutom har
            dumpning genomförts av ammunition och andra stridsmedel i Vättern
            både efter första och andra världskriget. Vad som dumpats och
            i hur stor mängd är inte klarlagt. Okunskapen om vad som verkligen
            finns på sjöns botten och osäkerheten om vilka långsiktiga miljöeffekter
            det kan få för sjöns vattenkvalitet gör att vi drar slutsatsen
            att en ordentlig miljöundersökning bör genomföras för att säkerställa
            framtida vattenförsörjning i kommunerna runt Vättern. Detta bör
            ges regeringen tillkänna. En sådan undersökning bör ske i samarbete
            mellan militära myndigheter, länsstyrelserna runt sjön, vattenvårdsförbundet
            och andra organisationer med intresse av Vätterns vatten.
          </p>
          <pb facs="riksdagen-motions-pdf/data/200405/mot_200405_MJ_366/mot_200405_MJ_366-0003.pdf"/>
          <p xml:id="i-SoZeejpWyyg6W8yE1NASkb">
            Bättre kontroll av sjöar med avrinning till Vättern
          </p>
          <p xml:id="i-Dy16ovaTe5U3oUcAUbLsBw">
            Det är också mycket angeläget att man gör ordentliga undersökning
            av sjöar som har sin avrinning i Vättern som till exempel Munksjön
            i Jönköping. Det finns en tidigare vattendom som gäller rening
            av Munksjön och det är angeläget att den rening som i denna krävs
            snarast måste åtgärdas. Även i Sörviken i Vättern uppe vid Aspa
            bruk finns behov av undersökning. Där man är medveten om att det
            sedan gammalt finns föroreningar från tidigare gjorda utsläpp
            från olika industrier måste åtgärder vidtagas. Kontroll av kvaliteten
            i de vatten som rinner ut i Vättern måste prioriteras. Det är
            angeläget att sanering görs bland annat av kvicksilver så att
            detta inte läcker ut i Vättern.
          </p>
          <p xml:id="i-533Y5WnUFfKENZc71SENMY">
            Kalkkross istället för vägsalt
          </p>
          <p xml:id="i-48eYLgviCmX4s2z5X8qEKz">
            Vid mätningar gjorda under 2002 har man kunnat konstatera högre
            förekomst av rester av vägsalt i Vätterns vatten. Här finns anledning
            att känna stor oro. På båda sidor om Vättern finns starkt trafikerade
            vägar där det vintertid används mycket vägsalt. Här är det mycket
            angeläget att det snarast tas fram miljövänligare halkbekämpningsmedel
            än vägsalt. Vägverket har med goda resultat provat halkbekämpning
            på vägar med kalkstenskross istället för salt. Denna metod av
            halkbekämpning borde användas i mycket större utsträckning främst
            därför att detta alternativ är bättre för miljön. Kalken motverkar
            försurning längs våra vägar där belastningen är som störst, därför
            är det angeläget att staten stimulerar användandet av kalkstenskross
            som halkbekämpningmedel. Detta bör ges regeringen tillkänna.
          </p>
          <p xml:id="i-VMiM7qb8HTQq6VE6DZrHe3">
            Stockholm den 30 september 2004
          </p>
          <p xml:id="i-TRHZr28DVbaHf381LcnS93">
            Birgitta Carlsson (c) Margareta Andersson (c) Sofia Larsen (c)
            Staffan Danielsson (c)
          </p>
          <p xml:id="i-ApsNFZJhW67hwT1tMPxrKZ">
            2004/05:MJ366
          </p>
        </div>
      </div>
    </body>
  </text>
</TEI>
