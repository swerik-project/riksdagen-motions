<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-01247">
  <teiHeader>
    <fileDesc>
      <titleStmt>
        <title>Fast förbindelse mellan Helsingborg och Helsingör</title>
        <author corresp="i-8xM6U2UEMYF2ek1xU2cetn i-BNPcdNmACXycfvLR8wqbHp">av Ulrika Heindorff och Ann-Charlotte Hammar Johnsson (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1247 av Ulrika Heindorff och Ann-Charlotte Hammar Johnsson (båda M)</title>
          <idno type="rdwebb">H6021247</idno>
          <rs type="number">1247</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H6021247/text</ref>
          <ref type="dokument_url_html">http://data.riksdagen.se/dokument/H6021247</ref>
          <ref type="dokumentstatus_url_xml">http://data.riksdagen.se/dokumentstatus/H6021247</ref>
          <ref type="docx">http://data.riksdagen.se/fil/1A14A717-F4EE-458C-9F03-E1AB31205D9C</ref>
          <ref type="pdf">http://data.riksdagen.se/fil/A3405A73-04A7-4C77-BFCE-679B907A61AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PuhDDt7AtfPfLuPVDVrzgn" type="signed"/>
        <correspContext corresp="i-PuhDDt7AtfPfLuPVDVrzgn">
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-BNPcdNmACXycfvLR8wqbHp"/>
        </correspContext>
        <correspAction xml:id="i-FoAoLpj8G5LzFC9azWLgYs" type="submitted">
          <date when="2018-11-27"/>
          <time when="15:49:52"/>
        </correspAction>
        <correspAction xml:id="i-QSF17uH1Yok1ZhjRo62qWo" type="reviewed">
          <date when="2018-11-27"/>
          <time when="15:59:01"/>
        </correspAction>
        <correspAction xml:id="i-22LRqQVYbjnfh3919xnCe6" type="referred">
          <date when="2018-12-05"/>
        </correspAction>
        <correspAction xml:id="i-6ZC2ryoLCMmtBrHuAZCE7m" type="assigned">
          <date when="2019-05-13"/>
          <time when="15:58:33"/>
        </correspAction>
        <correspContext corresp="i-6ZC2ryoLCMmtBrHuAZCE7m">
          <ref type="assignedTo">Trafikutskottet</ref>
        </correspContext>
        <correspAction xml:id="i-HNfy8SUeDUp9rmuSuN4MNX" type="behandlas_i"/>
        <correspContext corresp="i-HNfy8SUeDUp9rmuSuN4MNX">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:1247 av Ulrika Heindorff och Ann-Charlotte
          Hammar Johnsson (båda M) Fast förbindelse mellan Helsingborg och
          Helsingör
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BPsraS9SSAMwcmtZWZg61h">
            Förslag till riksdagsbeslut
          </head>
          <list style="ol">
            <item xml:id="i-3tKEqxjSMMThUupL23e45x">
              Riksdagen ställer sig bakom det som anförs i motionen om att
              fortsätta arbetet med en fast förbindelse mellan Helsingborg och
              Helsingör och tillkännager detta för regeringen.
            </item>
            <item xml:id="i-Xo7oQMBF2sAzxLXeiSMCh8">
              Riksdagen ställer sig bakom det som anförs i motionen om att
              projektets karaktär, inte minst möjligheten till egenfinansiering,
              gör att det bör övervägas att hantera den fasta HH-förbindelsen
              som ett separat projekt, exempelvis på motsvarande sätt som Öresundsbron,
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Vhm3YskoyMx85keqqCg8FU" type="h1">
            Motivering
          </head>
          <p xml:id="i-Cz2dt89WsQpDZzEFPTiiR6">
            Öresundsregionen är Skandinaviens viktigaste tillväxtregion och
            infrastrukturen spelar en avgörande roll. Sedan Öresundsbron öppnade
            år 2000 har Sverige och Danmark växt sig starkare som en region
            där integrationen koncentrerats kring Köpenhamn och sydvästra
            Skåne. En fast förbindelse i den norra delen av Öresund, mellan
            Helsingborg och Helsingör, binder ihop Greater Copenhagen och
            bidrar till ökad konkurrenskraft.
          </p>
          <p xml:id="i-BP1KQor5xd5kp8spc2Wdu4">
            I Öresundsregionen bor 3,8 miljoner människor och regionen står
            för mer än 27 procent av Sveriges och Danmarks sammanlagda bnp.
            Sedan Öresundsbron invigdes har pendlingen över Öresund ökat med
            cirka 600 procent. Dagligen pendlar upp emot 20 000 personer över
            sundet mellan bostad och arbetsplats. Samtidigt saknas inte utmaningar.
            Arbetslösheten i regionen är exempelvis högre än det nationella
            genomsnittet. Sverige är beroende av Öresundsregionen som stark
            tillväxtmotor, och tillväxten förutsätter bättre integration i
            hela regionen.
          </p>
          <p xml:id="i-K25Z36hAUFShGXfaTxTEAg">
            Med kortare restider mellan tätbefolkade områden följer ökad
            arbetsmarknads­integration, större bostadsmarknad och bättre tillgång
            till såväl utbildning och forskning som kultur och nöjen. Framgångssagan
            i Öresundsregionen sprids till ett större geografiskt område när
            integrationen fördjupas även i de norra delarna av regionen och
            upp i Halland och Småland. Enligt beräkningar från Region Skåne
            skulle en fast HH-förbindelse ge cirka 110 000 fler personer i
            norra Skåne och södra Halland en utökad lättillgänglig arbetsmarknad
            och dessutom ha positiva effekter för de företag som verkar i
            området. En fast förbindelse mellan Helsingborg och danska Helsingör
            är därför nästa naturliga steg.
          </p>
          <p xml:id="i-4s2vfQJA9tJLs9jhPN7ock">
            En fast HH-förbindelse blir en viktig del i ett robust och hållbart
            transportsystem. Förbindelsen bidrar till att eliminera flaskhalsproblem
            och förhindrar trafikproppar såväl inom regionen som till och
            från den. Den gynnar således både den regionala tillväxten och
            hela Sveriges handel med omvärlden. Det råder redan stor konsensus
            bland de berörda kommunerna och regionerna om att en fast förbindelse
            måste byggas. I en dansk-svensk viljeförklaring har tre regioner
            och 79 kommuner enats om att verka för att en fast HH-förbindelse
            ska byggas så snart som möjligt.
          </p>
          <p xml:id="i-LddHvNSFQCmV81GfpYxPas">
            Den fasta förbindelsen mellan Helsingborg och Helsingör utreds
            gemensamt på statlig nivå av Trafikverket i Sverige och Vejdirektoratet
            i Danmark. Utredningen, som benämns en strategisk analys, innehåller
            en järnvägsförbindelse för persontåg och en vägförbindelse. Den
            strategiska analysen ska vara klar 2020.
          </p>
          <p xml:id="i-JnmcMgQcFy6QRa5LAyvrrX">
            Utmaningen i stora infrastrukturprojekt är oftast kostnaderna,
            där många projekt konkurrerar om en begränsad mängd offentliga
            medel. Så är dock inte fallet med HH-förbindelsen. Flera studier
            visar att förbindelsen, vars kostnad beräknas till cirka 40 miljarder
            svenska kronor, kan finansiera sig själv via brukaravgifter, på
            samma sätt som Öresundsbron gör. Redan det nu befintliga transportflödet
            är tillräckligt för att brukaravgifter ska täcka kostnaderna för
            förbindelsen, med god marginal. Med ökat resande blir kalkylen
            ännu bättre. Projektet bör därför hanteras i separat ordning.
            För- och nackdelar med alternativa finansieringslösningar bör
            analyseras och övervägas.
          </p>
          <p xml:id="i-5qHnGkWfN1jPPPfgm7Lp42">
            Projektet omfattar en persontågförbindelse och en motorvägsförbindelse,
            där den sistnämnda bidrar till att finansiera den förstnämnda.
            Utsläppen från personbilsflottan minskar successivt när miljövänligare
            alternativ ökar i omfattning. För den tunga trafiken finns ny
            teknik, exempelvis elektrifiering i olika former, redo att implementeras,
            bland annat från de stora svenska aktörerna. Ett projekt som HH-förbindelsen
            vore utmärkt för att etablera sådana lösningar.
          </p>
          <p xml:id="i-AoP35SzrAkFfNkueRmFkKj">
            Det är angeläget att arbetet med en fast förbindelse mellan Helsingborg
            och Helsingör inte stannar upp. En förbindelse som ska stå klar
            2030 måste börja planeras nu.
          </p>
        </div>
        <div type="motSignatures">
          <list>
            <item xml:id="i-71ynSuHqkKhqSHN7eH3dSp" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-Qrp96bGBfXPbCYetCa1Jqk" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
          </list>
        </div>
      </div>
    </body>
  </text>
</TEI>
