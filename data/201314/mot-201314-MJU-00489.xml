<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00489">
  <teiHeader>
    <fileDesc>
      <titleStmt>
        <title>Hållbar natur- och viltvård</title>
        <author corresp="i-PMx51X9QbaLUMtQNq6sVfz">av Matilda Ernkrans m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hållbar natur- och viltvård</title>
          <idno type="rdwebb">H102MJ489</idno>
          <rs type="number">MJ489</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ489/text</ref>
          <ref type="dokument_url_html">http://data.riksdagen.se/dokument/H102MJ489</ref>
          <ref type="dokumentstatus_url_xml">http://data.riksdagen.se/dokumentstatus/H102MJ489</ref>
          <ref type="doc">http://data.riksdagen.se/fil/B7B9AD58-30BC-48AB-BCB4-177BC06F38F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TifWqzmRuorK3zFDqAUZk8</idno>
            <name>Sara Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NHxJzkDKoaBrxfLh9qrfnH</idno>
            <name>Pyry Niemi</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GKFwXi5QctA2TJDtsbF47E</idno>
            <name>Kristina Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9n2VonBM8GVGADF5u3Khia" type="signed"/>
        <correspContext corresp="i-9n2VonBM8GVGADF5u3Khia">
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-TifWqzmRuorK3zFDqAUZk8"/>
          <note type="signatory" corresp="i-NHxJzkDKoaBrxfLh9qrfnH"/>
          <note type="signatory" corresp="i-GKFwXi5QctA2TJDtsbF47E"/>
        </correspContext>
        <correspAction xml:id="i-FdL485kKoNV2uqS7dmRKR6" type="numbering">
          <date when="2013-10-08"/>
        </correspAction>
        <correspAction xml:id="i-P96iPnM1rQy5y22skAordM" type="submission">
          <date when="2013-10-04"/>
        </correspAction>
        <correspAction xml:id="i-rwTj5ck8M76bKDr8HJxf8" type="transfer">
          <date when="2013-10-04"/>
        </correspAction>
        <correspAction xml:id="i-FQh75w9EU1j3dzmNzDhgsp" type="assigned"/>
        <correspContext corresp="i-FQh75w9EU1j3dzmNzDhgsp">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GdQuisZ8fNWZ9H26BTdUR2" type="motHeader"/>
      <div xml:id="i-WupL9wANFQMLafk6yzGDkY" type="motBody">
        <div xml:id="i-LM72d24gR3h9SrxQYtwXAV" type="TOC">
          <head xml:id="i-7JeiarnjBdPV4ymaUYzZvf">
            Innehållsförteckning
          </head>
          <list xml:id="i-Hymhe9n7BNSH6kWhvwN8CY">
            <item xml:id="i-CDpcCA2ycF7SwPoFq9CFWy">
              Förslag till riksdagsbeslut 1
            </item>
            <item xml:id="i-DATea1JsyyYCChSUsWnJDn">
              Hållbar natur- och viltvård 4
            </item>
            <item xml:id="i-TKdUFBHoGVUJHLhBo8cuze">
              Allemansrätten 4
            </item>
            <item xml:id="i-WnpV82Jm8CUB3HvPr5p6nw">
              Jakt och viltvård 4
            </item>
            <item xml:id="i-K8sQYHBS8BYesuCr95RtHE">
              Älgstam i balans 5
            </item>
            <item xml:id="i-6gTGrvoWPujo5ximFPnxLX">
              Rovdjur 6
            </item>
            <item xml:id="i-GmvwMCc98667oBAfTA8Rps">
              Vildsvin 7
            </item>
            <item xml:id="i-HwRYduRhJedznCNQnE72Yh">
              Mårdhund 7
            </item>
            <item xml:id="i-S9FHS1m15g1bvpsXW52VZg">
              Fjälljakten 8
            </item>
            <item xml:id="i-VNySPRznrooTXcAE6Lgzz">
              Skotertrafik 9
            </item>
            <item xml:id="i-XTDA7a46gH1Y5fQUU4N76c">
              Rovdjursskadeersättningen 9
            </item>
          </list>
        </div>
        <div xml:id="i-HzpjgowsiRszta6HonvLSB" type="motProposal" subtype="förslag">
          <head xml:id="i-HTWYsHBgWfd86K6KyNZkRb">
            Förslag till riksdagsbeslut
          </head>
          <list xml:id="i-2KuApa8TVvu8bC7DmWh3df" style="ol">
            <item xml:id="i-FwMJg1FNRSSwC8kAayPwd3">
              Riksdagen tillkännager för regeringen som sin mening vad som
              anförs i motionen om att allemansrätten ska värnas.
            </item>
            <item xml:id="i-3nY2VSap6MBy1c6hK92P3M">
              Riksdagen tillkännager för regeringen som sin mening vad som
              anförs i motionen om att regeringen bör göra en bred analys av
              det nya systemet med älgförvaltning och komma med eventuella förslag
              på förändringar.
            </item>
            <item xml:id="i-9TcvJXV8PJgV3rRLpaXtRT">
              Riksdagen tillkännager för regeringen som sin mening vad som
              anförs i motionen om att se till att det i de gemensamma riktlinjerna
              för utökad skyddsjakt på varg bör ingå ett ökat lokalt inflytande.
            </item>
            <item xml:id="i-5Sz1stWaAFKNUAXLH4cKms">
              Riksdagen tillkännager för regeringen som sin mening vad som
              anförs i motionen om att i de kommuner där rovdjurstrycket är
              högt och det finns stora konflikter, framför allt i samband med
              djurhållning och jakt, ska antalet vargar och vargrevir begränsas.
            </item>
            <item xml:id="i-NrJGLaN9AscAFZpp7kzCXU">
              Riksdagen tillkännager för regeringen som sin mening vad som
              anförs i motionen om ökad forskning och framtagande av metoder
              som förebygger vargangrepp på tamdjur.
            </item>
            <item xml:id="i-BNN7bsy2LEyS4aA3dwFjc">
              Riksdagen tillkännager för regeringen som sin mening vad som
              anförs i motionen om att det behövs ett mer aktivt arbete för
              att minska stammen av vildsvin.
            </item>
            <item xml:id="i-7xPy6mbHRT53QqrhKGWsak">
              Riksdagen tillkännager för regeringen som sin mening vad som
              anförs i motionen om att säkerställa att mårdhundsprojektet kan
              fortgå och att mårdhundens expansion i Sverige hejdas.
            </item>
            <item xml:id="i-PC3529HWUxwq8uCyvrMws2">
              Riksdagen tillkännager för regeringen som sin mening vad som
              anförs i motionen om en nationell översyn av skotertrafiken som
              bl.a. kan ge svar på hur finansiering och planering kan ske nationellt.
            </item>
            <item xml:id="i-QZQysDk1dBd6j4tDFK6d3y">
              Riksdagen tillkännager för regeringen som sin mening vad som
              anförs i motionen om att genomföra en översyn av samernas ersättningssystem
              för rovdjursskador.
            </item>
            <item xml:id="i-VsT53zCMbuH7yDgQUS3sWQ">
              Riksdagen tillkännager för regeringen som sin mening vad som
              anförs i motionen om en översyn av regelverket för ersättning
              för rovdjursskador och för förebyggande åtgärder även utanför
              renskötselområdet.
            </item>
          </list>
        </div>
        <div xml:id="i-MdmKn8DyhDVfRsSTvTQCaK" type="motContent">
          <head xml:id="i-FQeRNnzQN5yo5zZazNTtc7" type="h1">
            Hållbar natur- och viltvård
          </head>
          <p xml:id="i-3Yi7WmupPMs1Xigqzap64W">
            Svenskarna är ett natur- och friluftslivsälskande folk. Hela
            89 procent har i undersökningar uppgett att de under längre ledigheter,
            semestrar och lov är ute i naturen ganska eller mycket ofta.
          </p>
          <p xml:id="i-Qdza7VXpYVFJQNeRbA6TV7">
            Friluftslivet är positivt både för folkhälsan och för vårt välbefinnande
            men kan också bidra till landsbygdsutveckling och regional tillväxt.
            Sveriges skogar, sjöar, skärgårdar och fjäll är några av de unika
            miljöer som ger stora möjligheter för ett aktivt friluftsliv.
            Allemansrätten är central för friluftslivet och bör värnas än
            starkare.
          </p>
          <p xml:id="i-Hkx2cr4rNdPqJCQkaHcqyn">
            Våra friluftslivsorganisationer är väsentliga för vår folkhälsa
            och människors möjlighet att organiserat komma ut i naturen. Vi
            menar att särskilt i den situation Sverige befinner sig idag med
            hög arbetslöshet är dessa organisationer, samordnade i Svenskt
            Friluftsliv, oerhört väsentliga. Tillsammans har dessa organisationer
            2 miljoner medlemskap. När människor hamnar i utanförskap är friluftslivet
            en möjlighet att få kontakter och social utveckling. På så sätt
            är deras verksamhet mycket viktig för Sverige.
          </p>
          <head xml:id="i-AuHih7f4EWJA5oExfoaBF8" type="h2">
            Allemansrätten
          </head>
          <p xml:id="i-ArwN58AphNWgisK6CCoCoW">
            Allemansrätten är viktig för den svenska folksjälen och identiteten.
            Den senaste tiden har debatten ökat kring missbruk av allemansrätten.
            Det har t.ex. handlat om forsränningsföretag och om bärplockarföretag.
          </p>
          <p xml:id="i-AMD5tqNxBNTaKddUXTvXVo">
            Det vore olyckligt att luckra upp allemansrätten, menar vi. Allemansrätten
            ska värnas, inte tvärtom. Vi vill betona att allemansrätten innebär
            både rättigheter och skyldigheter. Det vi bör göra är att öka
            tillsynen av de företag som verkar i naturmark. Många av dessa
            företag ger viktiga arbetstillfällen i glesbygd och vi menar att
            det är en verksamhet som behöver utökas snarare än ytterligare
            regleras. Vi tror också att det oftare kan behövas en dialog emellan
            företagen och markägaren för att klarlägga vad allemansrättens
            skyldigheter innebär.
          </p>
          <head xml:id="i-HgDfX6hMffMeVuJxKfBcu4" type="h2">
            Jakt och viltvård
          </head>
          <p xml:id="i-VHkRJcpoD5ckhdQR2GtoJK">
            Jakt och viltvård utgör en väsentlig del av många människors
            vardag och välfärd. En undersökning från Jägarförbundet 2006 visade
            att jägarna värdera själva rekreationen dubbelt så mycket som
            själva köttvärdet. Möjligheten att jaga, spåra, iaktta och fotografera
            eller filma vilda djur och fåglar har stor betydelse, både som
            yrkesutövning och som fritidssysselsättning. Jakten är en av mänsklighetens
            äldsta kulturyttringar. Förr var jakten en nödvändighet för att
            kunna överleva, i dag ett fritidsintresse och en form av rekreation.
            Drygt 300 000 utbildade jägare deltar varje år i den svenska jakten,
            företrädesvis i älgjakten. Vi socialdemokrater vill vi öka intresset
            ytterligare, människor som bor i tätorter och som inte själva
            äger mark ska kunna lära sig att jaga. Jakt ska vara ekonomiskt
            och praktiskt tillgängligt för alla, inte bara för några få.
          </p>
          <p xml:id="i-DjhZAERYStTHX8Aebkb4Tb">
            För många människor är viltköttet en viktig del av livsmedelsförsörjningen.
            Möjligheten att jaga och att få viltkött värdesätts högt av dem
            som utövar jakt.
          </p>
          <p xml:id="i-UViaHXCDW2G9T8UYKEaZnQ">
            Det är därför av stor betydelse att viltstammarna i Sverige förvaltas
            på ett professionellt sätt och att staten utvärderar de system
            om vi har. Det vilda köttet har också den fördelen att det är
            klimatneutralt till skillnad från kött från tamdjur.
          </p>
          <p xml:id="i-MShpjSi7WRxv3oBuAfi39T">
            Vi menar också att rennäringen i Sverige utgör en viktig ingrediens
            i den svenska livsmedelsproduktionen. Den tillför kvalitet och
            kött med liten klimatpåverkan. Förädling och försäljning av renköttsprodukter
            är väsentliga också av sysselsättningspolitiska skäl.
          </p>
          <head xml:id="i-PS3sPBp9hzDEE6x57Nw3Sh" type="h3">
            Älgstam i balans
          </head>
          <p xml:id="i-HgntwZQsCT2s9JLNMcYrfx">
            Inom den svenska jakten har älgjakten en särställning. Omkring
            100 000 älgar skjuts varje år 1 , vilket ger älgkött till ett
            värde av nära en halv miljard kronor om året. Älgförvaltningen
            är inriktad på att skapa en livskraftig älgstam med hög kvalitet
            och i balans med betet. Under 2012 har det nya systemet för älgförvaltning
            börjat fungera rent praktiskt.
          </p>
          <p xml:id="i-1GN5EpEVzMeu6SRMWrYra">
            Vi upplever dock att det finns många frågetecken och en stor
            oro kring ekonomin i systemet. Om regeringen menar att alla ökade
            kostnader det nya systemet kan medföra ska finansieras av den
            enskilde jägaren, så ser vi att det kommer att leda till stora
            problem. Om bara de jägare som har gott om pengar ska kunna jaga
            så hotas hela den svenska viltvårdsmodellen. Den menar vi måste
            bygga på att jakten och viltvården är till för alla och därmed
            också allas gemensamma ansvar. Luckras detta upp så tror vi att
            konsekvenserna blir stora. Speciellt är detta viktigt eftersom
            arrendeprisernas har ökat - inte minst genom det statliga Sveaskogs
            agerande. Ska vi verkligen låta jakten bli en klassfråga? Vi anser
            att det är nödvändigt att regeringen har säkerställt att kostnaderna
            för den nya förvaltningen inte kommer att överstiga intäkterna
            och att den inte kommer att medföra att de enskilda jägarna ska
            bära den ökade kostnaden själva. En älgstam med kvalitet som långsiktigt
            sköts är viktigt anser vi.
          </p>
          <p xml:id="i-4ENthEvhThZjZa5hoHKzST">
            Vi anser att vi noga behöver följa utvecklingen och kontinuerligt
            analysera det nya systemet. Vi anser att det är nödvändigt att
            regeringen säkerställer att kostnaderna för den nya förvaltningen
            inte kommer att överstiga intäkterna och att den inte kommer att
            medföra att de enskilda jägarna ska bära den ökade kostnaden själva.
          </p>
          <p xml:id="i-6UrAVMy9xDqhv1mAqGtCd8">
            Regeringen bör göra en bred analys av det nya systemet med älgförvaltning
            och komma med eventuella förslag på förändringar.
          </p>
          <head xml:id="i-4J1pV8vhm5JSKR6UeWGsRQ" type="h3">
            Rovdjur
          </head>
          <p xml:id="i-86cviXLLof2urGrNmBa25Q">
            De svenska stora rovdjuren, varg, järv, björn, lo och kungsörn
            har ekologiskt och historiskt en plats i den svenska naturen.
            En politik för att bevara rovdjursstammarna ska klara både att
            hantera konflikten mellan rovdjur och människa i vissa områden
            och målet att bevara hållbara rovdjursstammar i hela Sverige.
          </p>
          <p xml:id="i-Cv9iBUZGU4ZfjWfmSeDAjz">
            Vi menar att en lyckad rovdjurspolitik måste bygga på att det
            finns en bred acceptans för den förda politiken. Till det finns
            det inga genvägar. Det behövs en politik som håller långsiktigt.
          </p>
          <p xml:id="i-3F1o2zwcwrg55Y5BRKMdi9">
            Hotade djurarter ska nå en gynnsam bevarandestatus, alltså att
            stammen är stabil. Det har vi kommit överens om tillsammans med
            de andra länderna i EU. Det handlar om komplexa förhållanden som
            stammens genetiska status, dess spridning och förutsättningar
            att verka naturligt med möjligheter till bytesdjur med mera.
          </p>
          <p xml:id="i-6yAM3dvWX1jpAxsEFhQWMP">
            Konflikter mellan varg och människa uppstår framförallt i samband
            med djurhållning och jakt. Vargen är ett hot mot tamdjur vilket
            innebär ökade kostnader och oro för djurägare. I områden med varg
            försvåras jakt eftersom jakthundarna riskerar att rivas av vargen.
            Allt detta gör att människor känner oro och rädsla och för oss
            socialdemokrater är det viktigt att politiken bygger på respekt
            för människors rätt att leva, bo och verka var de vill.
          </p>
          <p xml:id="i-TnS7aQhx6SUoSdMToSvnnJ">
            De senaste bedömningarna från forskarna är att det vintern 2012/2013
            fanns 270-330 vargar i Sverige 2 . Rovdjursutredaren Lars-Erik
            Liljelund hävdade att en lägsta nivå på stammen för att klara
            gynnsam bevarandestatus låg kring 450 vargar 3 . Men den ökningstakt
            vargstammen hittills haft kommer denna nivå att nås inom kort.
          </p>
          <p xml:id="i-CEn6W7YSaueUGaQrseS5TV">
            De stora problemen finns i dag i ett mindre antal svenska kommuner.
            Vi menar därför att man redan nu bör begränsa antalet vargar och
            vargrevir i de områden där det idag finns ett högt rovdjurstryck
            och stora konflikter mellan människa och varg. Här behöver vi
            förvalta stammen med en beslutsmässig regional förvaltning med
            ett stort lokalt inflytande. Det totala rovdjurstrycket måste
            också vara en aspekt i förvaltningen.
          </p>
          <p xml:id="i-AXxtjWnoYpW3owQzhxe8sF">
            Den nya modellen där beslut om skyddsjakt kan fattas i förebyggande
            syfte kan användas i förvaltningen här. Den bör dock kompletteras
            med gemensamma riktlinjer och ett stort lokalt inflytande.
          </p>
          <p xml:id="i-Jj1kx4QgzQsFx75RwzYS5V">
            Att vargstammen förstärks genetiskt är mycket viktigt. Vi socialdemokrater
            är i grunden positiva till åtgärder som förbättrar vargens genetiska
            status och på så sätt gör att stammen snabbare når gynnsam bevarandestatus.
            Åtgärder som underlättar naturlig invandring är det bästa. Vi
            socialdemokrater är tveksamma till utplantering av vargvalpar.
            Vargen bör ges tid att bygga en bättre genetisk status genom naturlig
            invandring.
          </p>
          <p xml:id="i-KAiinccMGAo3FtsHTiYyxk">
            Vi vill också se ökad forskning och framtagande av metoder som
            förebygger vargangrepp på tamdjur. Detta bör riksdagen ge regeringen
            till känna.
          </p>
          <head xml:id="i-16nUDsuvciTcsUZhtZio46" type="h3">
            Vildsvin
          </head>
          <p xml:id="i-4tdYV6PSMmYMwXgLxfYdnE">
            Vildsvinen orsakar stora skador i det svenska jordbruket. Ett
            mer aktivt arbete behövs för att minska stammen. Större samverkan
            mellan jordbruket och jägare behövs. Den jordbrukare som har problem
            med vildsvin på sina marker menar vi kan få hjälp att organisera
            så att jägare bjuds in för att hjälpa till.
          </p>
          <p xml:id="i-DhDg4Qf3bvMhsLFTFSnaxJ">
            Vi menar att det är viktigt att regeringen följer frågan och
            att Naturvårdsverket uppdaterar den förvaltningsplan som finns
            om det visar sig att den inte går att genomföra. Nya jaktmetoder
            och utbildningar är på gång men vi menar att det är viktigt att
            fångstmetoder som innebär ett stort lidande för djuret inte ska
            vara tillåtna. Ett omfattande arbete bedrivs för att hantera de
            problem som kan vara förenade med vissa jaktformer. Naturvårdsverket
            ser nu över riktlinjerna för redskap vid fångst av levande vildsvin.
            Vi välkomnar också att jaktutredningen ser över frågan om utfordring
            av vildsvin.
          </p>
          <p xml:id="i-SrVPZa3RyUiXtJb2oyamRY">
            Sammantaget kan vi konstatera att de åtgärder regeringen hittills
            vidtagit inte räcker för att hejda ökningen av vildsvin i landet
            vilket drabbar arbetstillfällen och inkomster i lantbruket.
          </p>
          <head xml:id="i-TH2up6gfGMQWLLtPm7aPAT" type="h3">
            Mårdhund
          </head>
          <p xml:id="i-TEAJUGFW9saGkq9M5onUSo">
            Mårdhunden kommer ursprungligen från östra Asien men togs till
            Ryssland för pälsuppfödning. Den har sedan rymt, alternativt medvetet
            planterats ut, och dess utbredning har nått Sverige. Den finns
            idag främst i Norrbotten och Västerbotten och eftersom den är
            en invasiv art ger den negativa konsekvenser på den inhemska faunan,
            främst på markhäckande fåglar i våtmarksområden och på amfibier.
            Mårdhunden kan även sprida sjukdomar, bland annat rabies och rävens
            dvärgbandmask. Det finns idag en bra fungerande förvaltningsplan
            för att förhindra att mårdhunden sprider sig vidare i Sverige.
            Vi menar att det är viktigt att fortsatta insatser görs för att
            begränsa mårdhundens expansion ytterligare. Mårdhundsprojektet
            måste fortsätta.
          </p>
          <head xml:id="i-SUdpXsbMHjSs7tyb9gBwWf" type="h3">
            Fjälljakten
          </head>
          <p xml:id="i-CXF3J5vXVatCirL1XTRyQy">
            Regeringen har lämnat besked hur den avser att hantera det tillkännagivande
            riksdagen gjorde 2012 kring fjälljakten. Frågan ska begravas i
            en maratonutredning.
          </p>
          <p xml:id="i-ETHDkb2W47bCJZA3i1EQbb">
            Frågan om fjälljakten har varit flitigt debatterad i riksdagen
            sedan regeringen beslutade sig för att göra förändringen i rennäringsförordningen
            som ledde till att småviltsjakten i de svenska fjällen öppnades
            upp för jakt på samma villkor, oavsett om du är bosatt i Sverige
            eller ej. Upprinnelsen för de ändrade reglerna kom från en försiktig
            förfrågan från EU-kommissionen till den då helt nytillträdda borgerliga
            regeringen 2006. Frågan gällde om Sverige möjligen bröt mot tjänstedirektivet,
            och om Sverige i så fall eventuellt skulle göra något åt det.
            Istället för att starta en dialog med kommissionen valde regeringen
            att ändra reglerna direkt. Det var ett kontroversiellt beslut,
            som upprörde många. Debatten har sedan dess varit i full fart,
            och regeringsföreträdarnas argument för förändringen har varit
            många och skiftande genom åren. Inget av dem har dock varit hållbart.
            Det ledde till att en majoritet i riksdagen i mars 2012 beslutade
            att tillkännage Regeringen bör långsiktigt trygga fjälljakten
            och i det arbetet ompröva bestämmelserna i 3 § rennäringsförordningen
            i syfte att återgå till regleringen som den var utformad före
            förändringen våren 2007..
          </p>
          <p xml:id="i-NTWwtwbaVXU85nhkPNTdWS">
            Men det kan inte ha kommit som en nyhet för regeringen. Ett liknande
            tillkännagivande hade majoritet i miljö- och jordbruksutskottet
            ett år tidigare. Regeringen hade därmed haft ett helt år på sig
            att komma till en lösning i frågan. Nu har regeringen beslutat
            att lägga in frågan om fjälljakten i en utredning som ska komma
            med sitt betänkande om två och ett halvt år. Vi är mycket kritiska
            till detta och menar att regeringen på detta sätt försöker kringgå
            riksdagsmajoritetens vilja. Utredningen i övrigt gäller en helhetsöversyn
            av jaktlagstiftningen. Fjälljakten regleras dock i förordning,
            vilken regeringen kan ändra under vilket regeringssammanträde
            den vill – precis som den gjorde 2007. Det finns ingen anledning
            att frågan ska ligga i en utredning om jaktlagstiftningen. Det
            tyder på både brist på mod, vilja och intresse från regeringen
            att lösa problemen.
          </p>
          <head xml:id="i-8Ec1ZpDzNbSj29LzQnzTwt" type="h2">
            Skotertrafik
          </head>
          <p xml:id="i-T6B8winUq3Af2m27BjoLTV">
            Snöskotern gör det möjligt att ta sig ut till platser som man
            inte når så lätt på skidor men den kan också vara ett störningsmoment
            för andra. Välutbyggda och fungerande skoterleder är ett måste
            inte minst för besöksnäringen. I de områden i fjällen där det
            är förbjudet att köra skoter finns det skoterleder som en möjlighet
            att ändå röra sig i och genom dessa områden. Men det finns en
            mängd olika typer av skoterleder och, menar vi, behov att skapa
            ett övergripande ansvar för anläggning och ansvar för snöskoterlederna,
            samt organisering och ansvar för utbyggnaden av nya skoterleder.
            Vi behöver ordning på strukturerna i planering och finansiering
            av skötseln av skoterlederna. Det lokala inflytandet är viktigt
            men det behövs en nationell samsyn i hur reglerna ska tolkas för
            att så smidigt som möjligt få till likartade regler. En nationell
            översyn av skotertrafiken är en möjlighet för att ge svar på hur
            finansiering och planering ska kunna ske på ett likartat sätt
            i de berörda länen.
          </p>
          <head xml:id="i-AZSiH6uMxkixo3iQTdf1qi" type="h2">
            Rovdjursskadeersättningen
          </head>
          <p xml:id="i-XKaAVBAiSiDTQQpwLkx85b">
            SLU, Sveriges lantbruksuniversitet, har genomfört ett treårigt
            forskningsprojekt som ska ge svar på hur mycket ren en björn fäller,
            i studien ingår två samebyar. Studien visar att bland de dräktiga
            vajor som hade försetts med sändare kan man konstatera att 43
            procent saknade kalv vid årets renkalvmärkning. Något som direkt
            kan kopplas till ett ökat rovdjurstryck av framför allt björn.
            Eftersom björnstammen har ökat de tio senaste åren jämfört med
            andra predatorer på ren, så bedömer både samebyarna och SLU att
            björnen är en betydligt större predator på renkalv än vad som
            tidigare varit känt.
          </p>
          <p xml:id="i-7YVtfSbLZ5rtBXmsLfz2y9">
            De nya forskningsresultaten borde föranleda en översyn av ersättningssystemet
            för samerna pga. rovdjursskador. Vi anser att det är viktigt att
            värna den lagstadgade rovdjursskadeersättningen till rennäringen.
            Vi menar att rovdjurspolitiken i stort är beroende av att det
            ersättningssystem som finns fungerar tillfredsställande. Det gör
            det inte idag. Kritiken är hård, och i många fall är det den enskilde
            företagaren i glesbygd som får stå för de förluster som en centralt
            beslutad rovdjurspolitik medför om inte ersättningssystemen fungerar.
          </p>
          <p xml:id="i-3WTwivopKhVLrNSgz9rEUs">
            Vi menar att det också behövs en översyn av regelverket för ersättning
            för rovdjursskador och för förebyggande åtgärder även utanför
            renskötselområdet.
          </p>
          <p xml:id="i-PoCHDfYA1LR7wCW962rQku">
            Till exempel bör översynen undersöka om det inte är rimligt att
            hjortar i hägn som i vissa avseenden behandlas som tamdjur, bör
            vara berättigar till ersättning för skador från rovdjur.
          </p>
          <p xml:id="i-SczDAMPtFV2T8SmVVfHQJP">
            Vi menar att en grundinställning bör vara att samhällets ersättningar
            för viltskador och bidrag till förebyggande åtgärder ska ses som
            en nödvändig del i samhällets satsningar på att bevara natur-
            och kulturvårdande djurhållning.
          </p>
          <p xml:id="i-RUFY6Xie3NDKMfR3SFLMt8">
            Översynen bör också undersöka om det inte är rimligt att lämna
            viss ersättning för underhåll av viltstängsel. Också om ersättningsnivåer
            är relevanta bör undersökas.
          </p>
        </div>
        <div xml:id="i-2RBs73KnatCMrfovt67VWG" type="motSignatures">
          <list xml:id="i-JvK1mubtQ8nMzwiA5ZmSRf">
            <item xml:id="i-P1c6EDS97BVB91XVJvaVwt">
              Matilda Ernkrans (S)
            </item>
            <item xml:id="i-7kVDV3H1D7cLsp8TFNApFe">
              Johan Löfstrand (S)
            </item>
            <item xml:id="i-KQA58JMgRJshPNeBzydTGV">
              Helén Pettersson i Umeå (S)
            </item>
            <item xml:id="i-8r4nfuFAsvYQvDkVvGLn8j">
              Jan-Olof Larsson (S)
            </item>
            <item xml:id="i-5Q7sVNG8A8wXhBRYdgpM1f">
              Sara Karlsson (S)
            </item>
            <item xml:id="i-MsvtyBhKB7pYykjF3n3KZB">
              Pyry Niemi (S)
            </item>
            <item xml:id="i-VQNEFEhcLuPBv2bRQHetor">
              Kristina Nilsson (S)
            </item>
          </list>
        </div>
      </div>
    </body>
  </text>
</TEI>
