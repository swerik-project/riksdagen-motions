<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-02559">
  <teiHeader>
    <fileDesc>
      <titleStmt>
        <title>Ansvarsfull associationsrätt</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2559 av Mikael Eskilandersson m.fl. (SD)</title>
          <idno type="rdwebb">H9022559</idno>
          <rs type="number">2559</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9022559/text</ref>
          <ref type="dokument_url_html">http://data.riksdagen.se/dokument/H9022559</ref>
          <ref type="dokumentstatus_url_xml">http://data.riksdagen.se/dokumentstatus/H9022559</ref>
          <ref type="docx">http://data.riksdagen.se/fil/8456AC5E-C1C2-44B7-AF03-1791427FFF3A</ref>
          <ref type="pdf">http://data.riksdagen.se/fil/7B4CDA96-D3A3-49A4-880D-DDD90219A6FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VzywTrYkp1fUDYYUHF1UVC" type="signed"/>
        <correspContext corresp="i-VzywTrYkp1fUDYYUHF1UVC">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-8fLDFKe7DukdiZtVTQStKM"/>
        </correspContext>
        <correspAction xml:id="i-5Mk5GwGyw2YXSyVWYaPh51" type="submitted">
          <date when="2021-10-01"/>
          <time when="18:53:57"/>
        </correspAction>
        <correspAction xml:id="i-4kRMeTQdLvwJi7jkHMbDro" type="reviewed">
          <date when="2021-10-04"/>
          <time when="11:40:14"/>
        </correspAction>
        <correspAction xml:id="i-DDcVWjPgyNAcBzsq7CgguF" type="referred">
          <date when="2021-10-14"/>
        </correspAction>
        <correspAction xml:id="i-CwUznghBYHaPJ9UwVA4Nq7" type="assigned">
          <date when="2022-10-05"/>
          <time when="11:47:27"/>
        </correspAction>
        <correspContext corresp="i-CwUznghBYHaPJ9UwVA4Nq7">
          <ref type="assignedTo">Civilutskottet</ref>
        </correspContext>
        <correspAction xml:id="i-LtvhCTJK7Pi2ugpx82J6tq" type="behandlas_i"/>
        <correspContext corresp="i-LtvhCTJK7Pi2ugpx82J6tq">
          <ref type="uppgift">2021/22:CU11</ref>
          <ref type="ref_dok_id">H901CU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU11</ref>
          <ref type="ref_dok_titel">Associationsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TRofVUswyaa3Cv2cVVv3Pm" type="behandlas_i"/>
        <correspContext corresp="i-TRofVUswyaa3Cv2cVVv3Pm">
          <ref type="uppgift">2021/22:KrU2</ref>
          <ref type="ref_dok_id">H901KrU2</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU2</ref>
          <ref type="ref_dok_titel">Det civila samhället</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VMmNxjcBZH99v5k5MTWaDy" type="behandlas_i"/>
        <correspContext corresp="i-VMmNxjcBZH99v5k5MTWaDy">
          <ref type="uppgift">2021/22:FiU22</ref>
          <ref type="ref_dok_id">H901FiU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2559 av Mikael Eskilandersson m.fl.
          (SD) Ansvarsfull associationsrätt
        </div>
      </div>
      <div type="motBody">
        <div xml:id="i-XzZxShvSdC1dvTteYiJ9WP" type="TOC">
          <head xml:id="i-Dx95jSdzr7Z236v2Lb81Xv">
            Innehållsförteckningen
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Motivering
            </item>
            <item style="indent-level: 1">
              Aktiekapital och bolagsformer
            </item>
            <item style="indent-level: 1">
              Ekonomiska föreningar, stiftelser och penningtvätt
            </item>
            <item style="indent-level: 1">
              Kvotering och mångfaldsredovisning
            </item>
            <item style="indent-level: 1">
              Motverka bolagsmålvakter
            </item>
            <item style="indent-level: 1">
              Krisberedskap inom bolagsrätten
            </item>
            <item style="indent-level: 1">
              Räkenskapsinformation till elektronisk form
            </item>
            <item style="indent-level: 1">
              Arkivering av bokföring utanför Sverige
            </item>
            <item style="indent-level: 1">
              Separata regler för årsbokslut i bokföringslagen
            </item>
          </list>
        </div>
        <div type="motProposal" subtype="förslag">
          <head xml:id="i-P7YcphP9pYmQJkqsUpnSfk">
            Förslag till riksdagsbeslut
          </head>
          <list style="ol">
            <item xml:id="i-Ka1Ln5a1N5RoZZMRMxLVKB">
              Riksdagen ställer sig bakom det som anförs i motionen om att
              i enlighet med motionen utreda ett optimalt krav för kapital i
              aktiebolag med avseende på likvidation med hänsyn till att det
              införts lägre krav på aktiekapital för att bilda aktiebolag och
              tillkännager detta för regeringen.
            </item>
            <item xml:id="i-L6oaDnH38V7ZxfxUqY6AJi">
              Riksdagen ställer sig bakom det som anförs i motionen om hur
              ökande krav på aktiekapital över tid, med avseende på likvidation,
              ska fungera i Sverige och tillkännager detta för regeringen.
            </item>
            <item xml:id="i-6xjjtmMN5HWQr4kXoGp31V">
              Riksdagen ställer sig bakom det som anförs i motionen om att
              utreda hur lagstiftningen kan förändras så att föreningar och
              stiftelser inte används för penningtvätt eller för att bekosta
              terrorhandlingar, och detta tillkännager riksdagen för regeringen.
            </item>
            <item xml:id="i-LjwNj127NSS8vh3h2UD2Tj">
              Riksdagen ställer sig bakom det som anförs i motionen om att
              statens utbetalningar av stöd till föreningar och stiftelser ska
              redovisas offentligt för full transparens och tillkännager detta
              för regeringen.
            </item>
            <item xml:id="i-Rr6yJYFmPi5MPv8fwN49BW">
              Riksdagen ställer sig bakom det som anförs i motionen om att
              inga företag ska tvingas kvotera sina styrelser eller sina anställda
              och tillkännager detta för regeringen.
            </item>
            <item xml:id="i-Gf4PCiMmxa9nJxifAAUAXo">
              Riksdagen ställer sig bakom det som anförs i motionen om att
              så långt det är möjligt ta bort den mångfaldsredovisning som påtvingas
              företag och tillkännager detta för regeringen.
            </item>
            <item xml:id="i-RRd4Yc9XgQyfMjLzPo9i1H">
              Riksdagen ställer sig bakom det som anförs i motionen om att
              inom EU verka för att mångfaldsredovisning för företag ska tas
              bort och tillkännager detta för regeringen.
            </item>
            <item xml:id="i-VBRfcT2WydejLtZwaeVhGa">
              Riksdagen ställer sig bakom det som anförs i motionen om nolltolerans
              mot bolagsmålvakter och tillkännager detta för regeringen.
            </item>
            <item xml:id="i-FiKAhEY5D5ae5tDH1zfJSC">
              Riksdagen ställer sig bakom det som anförs i motionen om att
              följa upp metodiken som används för motverkande av bolagsmålvakter
              och tillkännager detta för regeringen.
            </item>
            <item xml:id="i-EYSZRxAkhwXEa1ybrS8gnV">
              Riksdagen ställer sig bakom det som anförs i motionen om att
              verka för förändrad lagstiftning så att Bolagsverket ska ha möjlighet
              att vid registrering neka näringsverksamhet för misstänkta bolagsmålvakter
              och tillkännager detta för regeringen.
            </item>
            <item xml:id="i-8AL9kTGB9wuqoo3sNrhf5x">
              Riksdagen ställer sig bakom det som anförs i motionen om att
              regeringen bör se över lagrummet för bolagsrätt i förebyggande
              och förbättrande syfte inför kommande kriser till gagn för företagande
              och tillkännager detta för regeringen.
            </item>
            <item xml:id="i-7XH1L5u61YqMt9wWwqLrEt">
              Riksdagen ställer sig bakom det som anförs i motionen om att
              möjliggöra direkt överföring av räkenskapsinformation som tagits
              emot på papper till elektronisk form och tillkännager detta för
              regeringen.
            </item>
            <item xml:id="i-UTNAi5rPQG7Ciu9Y1gPAZV">
              Riksdagen ställer sig bakom det som anförs i motionen om att
              möjliggöra digital arkivering som inte behöver ha geografisk plats
              i Sverige, så att krav i stället ställs på att kunna uppvisa bokföringen
              vid revisorers och myndigheters förfrågan och tillkännager detta
              för regeringen.
            </item>
            <item xml:id="i-LdD47wwz8cCiJoDCSc8Raf">
              Riksdagen ställer sig bakom det som anförs i motionen om att
              skapa separata regler för årsbokslut i bokföringslagen och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-MP1q6VA7hLNdEAzHWMPVt3" type="h1">
            Motivering
          </head>
          <p xml:id="i-MnzZ7PEb6cSiNWDHbELwjA">
            Villkoren för aktiebolag ska kombinera nyföretagande och innovation,
            med ansvar för ekonomiska risker och delaktighet i samhällets
            utveckling. En viktig fråga gällande aktiebolag är startkapitalet.
            Det föreligger behov av en utredning som avgör vad ett optimalt
            startkapital för aktiebolag är ur likvidationshänseende.
          </p>
          <p xml:id="i-QdtrSptw1URYSXJpx13BqR">
            Företag och föreningar åtnjuter en relativt stor frihet att forma
            sin verksamhet efter egna önskemål och förutsättningar, och detta
            är i grund och botten rimligt. Men villkoren och ramarna för aktiebolag,
            ekonomiska föreningar och stiftelser kan ibland utnyttjas i illvilliga
            syften. Politiska intressen skapar också nya villkor för dessa,
            vilket ibland får oönskade effekter och även kan skapa risker.
            Ett ramverk behövs istället som ger såväl föreningar som företag
            utrymme att utgöra de goda krafterna i samhället och som effektivt
            sätter stopp för de destruktiva krafter som tyvärr förekommer
            i form av ett negativt utnyttjande av systemet eller brottslighet.
            Det är viktigt att statens regelverk kring stöd till föreningar
            och stiftelser omöjliggör ett missbruk av de tilldelade medlen.
          </p>
          <p xml:id="i-APWw4CGHvkaxejJ7NV2BDN">
            Bolag ska ha frihet att tillsätta styrelser och anställa personal
            utifrån behov, deras kompetens och bolagens behov. Då bolagsstyrelser
            tillsätts och ägarna har ett över­gripande ansvar för att aktiebolaget
            ska fungera på bästa sätt, så ska inte aktieägarna tvingas tillsätta
            personer i sina styrelser på grund av ovidkommande personliga
            upp­gifter som kön, ursprung eller liknande. All form av könskvotering
            och/eller kvotering av ursprung är negativ.
          </p>
          <p xml:id="i-AoRSsndtxY5Nf2vf6FVLXp">
            Det finns problem med så kallade bolagsmålvakter, vilka agerar
            ansiktet utåt i bolag på uppdrag av den verkliga företrädaren.
            Målvakterna tar i vissa fall, mot ersättning, juridiskt ansvar
            för företag där kriminell verksamhet bedrivs. Utgångspunkten och
            målet ska vara att inga bolagsmålvakter kan agera. Alla bolag
            som använder bolagsmålvakter ska ha näringsförbud.
          </p>
          <p xml:id="i-YVq7nTJ1maxxuA2oQYwGEf">
            Genom coronapandemin uppmärksammas olika sorters problematik
            för företagare, företagande och bolagsrättsliga frågor som behöver
            lösas. Med utgångspunkt i effekt­erna av coronapandemin visar
            det sig att det behövs förbättringar inom bolagsrätten ur krisberedskapssynpunkt.
            Detta för att borga för större trygghet för företag och förutsätt­ningar
            för näringslivet.
          </p>
          <p xml:id="i-419EaSx7TGgT2ERoraQq1Y">
            Förbättringar behövs på området bokföring och redovisning. Det
            skulle vara många företag till gagn att möjliggöra direkt överföring
            av räkenskapsinformation som tagits emot på papper till elektronisk
            form. Ytterligare förenklingar skulle vara att möjliggöra digital
            arkivering som inte behöver ha geografisk plats i Sverige, så
            att krav istället ställs på att kunna uppvisa bokföringen vid
            revisorers och myndigheters förfrågan. Vidare skulle separata
            regler för årsbokslut i bokföringslagen förtydliga vad som gäller
            i de olika fallen av redovisning.
          </p>
          <head xml:id="i-RwRTfX41zRiSur9Z1Pv4eZ" type="h1">
            Aktiekapital och bolagsformer
          </head>
          <p xml:id="i-U4hh2QqefM5VTSXeftE5Ux">
            Kravet på aktiekapital har sänkts. Det lägsta tillåtna aktiekapitalet
            i privata aktiebolag är sänkt från tidigare 50 000 kronor till
            25 000 kronor. Ändringen i aktiebolagslagen trädde ikraft den
            första januari 2020 med anledning av proposition 2019/20:21. Syftet
            med ändringen skulle vara att aktiebolagsformen blir mer tillgänglig
            för den som driver eller vill starta ett företag och främjande
            av företagande. Ändringen hade sin grund i januariavtalet, den
            sakpolitiska överenskommelsen mellan Socialdemokraterna, Centerpartiet,
            Liberalerna och Miljöpartiet.
          </p>
          <p xml:id="i-FYjdFKJW5YfUk1r5iZjrFz">
            Sverigedemokraterna anser att en sänkning av kapitalkravet är
            i grunden bra för att fler ska kunna bilda aktiebolag, men det
            krävs fler åtgärder om det ska bli en lyckad reform. Det vore
            rimligt att aktiekapitalet höjs efter en viss tid eller vid en
            viss omsätt­ning, som en utökad buffert mot tvångslikvidation
            och för att begränsa behovet av personlig borgen. Det finns ett
            stort behov av ytterligare utredning och av fler och mer djupgående
            förändringar av regelverket än att enbart sänka aktiekapitalet.
          </p>
          <p xml:id="i-CGmxCczDEfcZpyWkzMXgz5">
            Ett system med en nivå för startkapital och en högre nivå för
            aktiekapital och likvida­tion förekommer i många länder och borde
            kunna tjäna som inspiration och utgöra utgångspunkten för en utredning.
            I det danska systemet finns begränsningar för bolags möjligheter
            att besluta om utdelning till dess att de är fullvärdiga aktiebolag
            med ett högre aktiekapital. Sverige kan hämta inspiration från
            Danmark och ta fram bättre ändamålsenliga regler för aktiebolag.
          </p>
          <p xml:id="i-2TjfLnTUeVwoY99cvXHAki">
            Det är viktigt att begreppet aktiebolag inte blir alltför urvattnat
            genom att värdet på bolagen blir för lågt. Det bör finnas ett
            egenvärde i aktiebolag, men samtidigt ska inte hindren vara för
            stora för att starta nya bolag. En alternativ lösning på denna
            avvägning är att å ena sidan kombinera en ny förenklad bolagsform
            och å andra sidan en optimerad nivå för när kontrollbalansräkning
            ska genomföras och när likvidation i aktiebolag ska träda in.
            Istället för ett lågt startkapital kan aktiebolag kompletteras
            med en enkel bolagsform som ska vara lämplig för uppstart och
            mikroföretagande utan en kapital­insats. Med utgångspunkt för
            enskild näringsverksamhet ska det utredas hur en sådan bolagsform
            med minimala hinder för uppstart av företag skulle kunna se ut.
          </p>
          <p xml:id="i-Bt6f4XtSXwoNNpGQmyB8WE">
            Med tanke på att en sänkning av startkapitalet för aktiebolag
            kan leda till likvida­tionsproblem bör en ny utredning tillsättas.
            Det ska utredas vad som utgör ett optimalt startkapital för aktiebolag
            ur likvidationshänseende, och antaget att aktiekapitalet bör höjas
            efter en tid som en ökad buffertvall mot likvidation bör utredningen
            undersöka vilken nivå för ett förhöjt aktiekapital efter en viss
            tid som skulle vara optimal.
          </p>
          <head xml:id="i-7hubTbLxAyNeES8GjAX75c" type="h1">
            Ekonomiska föreningar, stiftelser och penningtvätt
          </head>
          <p xml:id="i-UpXrMBQtbCf1PNReZBZeKC">
            Rätten att bilda föreningar ska värnas och det är positivt med
            Sveriges mångåriga traditioner med ekonomiska föreningar där gemensamma
            intressen oftast är drivande i arbetet med att skapa något bra.
          </p>
          <p xml:id="i-NZGr4xLS41ux3ZKMYU178B">
            Tyvärr har det på senare tid visat sig att föreningar och stiftelser
            har utnyttjats för kriminella eller moraliskt förkastliga ändamål.
            Det kan handla om att tvätta pengar, bekosta terrorhandlingar
            eller tillskansa sig offentliga medel på felaktiga grunder.
          </p>
          <p xml:id="i-9JLCuH6wbs1B9jkN9VH5Ej">
            Personer bakom föreningar eller stiftelser som använder dessa
            för olaglig verksam­het ska ställas till svars och dömas för sina
            brott. Så sker dock sällan, eftersom ansvars­läget för de olagliga
            handlingarna ofta är svårt att utreda och bevisa. Därför behövs
            en utredning av hur lagstiftningen kan förändras så att föreningar
            och stiftelser inte ska kunna användas för olaglig verksamhet.
            Det finns exempel på hur föreningar med högst tveksam agenda har
            fått stöd av våra offentliga medel, från både kommuner och staten.
            För att underlätta för granskande media bör också de utbetalningar
            av stöd till föreningar som staten eller det offentliga gör redovisas
            på ett överskådligt och enkelt sätt. Det kan exempelvis ske genom
            ett offentligt samordnat register över alla föreningar och stiftelser
            som på något sätt får stöd av staten, gärna sökbart som en databas
            presenterad på internet. Det är viktigt att statens regelverk
            kring stöd till föreningar och stiftelser omöjliggör ett missbruk
            av de tilldelade medlen.
          </p>
          <head xml:id="i-MsyN34cpHvN4XTA1m6Udup" type="h1">
            Kvotering och mångfaldsredovisning
          </head>
          <p xml:id="i-WrpQwgP9395KSwcFkgV1Ac">
            Företag med minst 250 anställda har från och med år 2017 ålagts
            att göra mångfalds­redovisningar, där bland annat arbetet med
            mänskliga rättigheter, mångfald, sociala frågor, personal och
            jämställdhet ska redovisas. Detta bygger på proposition 2015/16:193
            Företagens rapportering om hållbarhet och mångfaldspolicy, vars
            innehåll följer ett EU-direktiv. Ärendet behandlades i riksdagen
            i betänkandet Företagens rapportering om hållbarhet och mångfaldspolicy
            (bet. 2016/17:CU2). Mångfaldsredovisningar innehåller högst privata
            uppgifter om anställda och styrelseledamöter. Det handlar bland
            annat om att kartlägga människors kön, bakgrund och födelseland.
          </p>
          <p xml:id="i-XgckXeL9AeeLKkwt2ZWvVU">
            Experter argumenterade i juli 2020 för frivillighet framför kvotering.
            I en magister­uppsats har man kommit fram till att bolag som når
            jämställdhet under frivillighet har högre avkastning, fler styrelsemöten
            och högre ledamotsnärvaro. Dessutom finns indikationer på att
            den frivilliga vägen har mer positiva effekter på bolag, styrelse
            och individers möjligheter än vad som uppnås genom kvotering.
          </p>
          <p xml:id="i-Y7RT1FJMMkJrGpcRFhgQpa">
            De företag som vill bör ha rätt att bortse från att kartlägga
            sådana privata och ibland kränkande uppgifter om sina anställda
            och bör istället kunna koncentrera sig på det som är viktigt för
            företagets verksamhet. Det viktiga bör vara att ha kompetenta
            arbetskamrater som kompletterar varandra på ett utvecklande sätt,
            oavsett kön, ursprung eller födelse­land. De krav på redovisningar
            av så kallad mångfald som tidigare har införts är kontra­produktiva
            för att uppnå fullständig jämställdhet.
          </p>
          <p xml:id="i-FBHRfVNXFrb6vmTzpqEb7n">
            Företag bör arbeta med avpersonifierade ansökningar där ovidkommande
            uppgifter sorterats bort för att säkerställa en likvärdig rekrytering
            för alla. Även de efterfrågade kvalifikationerna bör vara genomtänkta
            och utformade på ett sätt så att de inte uppen­bart missgynnar
            människor på grund av ovidkommande privata förutsättningar. Avpersonifierade
            ansökningar är också ett mycket effektivt sätt att få bort risker
            för jäv och annan otillbörlig påverkan. För detta kan det vara
            bra om staten och andra offentliga arbetsgivare uppdrar åt en
            lämplig myndighet att ta fram riktlinjer för hur avpersonifi­erade
            ansökningar kan fungera. Staten bör använda sig av avpersonifierade
            ansökningar vid alla sina anställningar.
          </p>
          <p xml:id="i-8UKbp6Pbi51mit8gz2SY8F">
            Då bolagsstyrelser tillsätts och ägarna har ett övergripande
            ansvar för att aktiebolag ska fungera på bästa sätt, ska inte
            aktieägarna tvingas tillsätta personer i sina styrelser på grund
            av ovidkommande personliga uppgifter som kön, ursprung eller liknande.
            Därför motsätter vi oss all form av kvotering efter kön eller
            ursprung.
          </p>
          <head xml:id="i-MHDSpP7t2VdzvVv3UToRyw" type="h1">
            Motverka bolagsmålvakter
          </head>
          <p xml:id="i-9DxGssfLowuLM6dFfkVpEq">
            Det finns problem med så kallade bolagsmålvakter, vilka agerar
            ansiktet utåt i bolag på uppdrag av den verkliga företrädaren.
            Målvakterna tar i vissa fall emot ersättning och har juridiskt
            ansvar för företag där kriminell verksamhet bedrivs. Vanligen
            används en målvakt i flera företag samtidigt.
          </p>
          <p xml:id="i-SYKyCesdhanAotM8UK62vb">
            Från och med hösten 2019 arbetar Ekobrottsmyndigheten och Kronofogdemyndig­heten
            på ett nytt sätt för att förhindra förekomsten av bolagsmålvakter.
            Tidigare har bolagsmålvakter fått näringsförbud då de stått åtalade
            för brott. Den nya arbetsmetoden ska verka för att målvakterna
            får näringsförbud även då de inte står åtalade för brott, genom
            att myndigheterna visar att målvakterna grovt åsidosatt sina skyldigheter
            som företagare, till exempel om de inte betalat rätt skatt och
            avgifter. Det kan också göras genom att påvisa fall där målvakter
            suttit i styrelser som gått i konkurs.
          </p>
          <p xml:id="i-PGruUQ8c5HgNe8cGitUHFt">
            Det har rapporterats att myndigheterna hoppas på att snabbare
            kunna ge målvakter näringsförbud och förhindra att de används
            i flera företag. Men det noteras också att det kommer att ta tid
            att starta upp metodiken. Arbetsmetoden bygger på att samma regel­verk
            används men på ett annat sätt än tidigare.
          </p>
          <p xml:id="i-UFzpE9d7D8Rn48Yamdjo3">
            I ett tillkännagivande 2021 riktades en uppmaning av bland andra
            Sverigedemokra­terna till regeringen om att den bör återkomma
            till riksdagen med förslag som på ett effektivt sätt motverkar
            förekomsten av bolagsmålvakter. Exempelvis bör det utredas om
            Bolagsverket kan få större möjligheter att neka registrering av
            bolagsmålvakter.
          </p>
          <p xml:id="i-HNbE1eCt87FC9YaHUrQ1oF">
            Regeringen behöver omgående stödja myndigheterna i en handlingsplan
            för noll­tolerans mot bolagsmålvakter. Metodiken som används för
            motverkande av bolags­målvakter behöver följas upp, för att avgöra
            om önskade effekter uppnås. Om så inte är fallet behöver eventuellt
            lagstiftningen förändras för att säkerställa att bolagsmålvakter
            förhindras att agera. Utgångspunkten och målet ska vara att inga
            bolagsmålvakter kan agera. Det räcker inte att ”fler kan få näringsförbud”
            som det heter. Lagstiftningen behöver ses över så att Bolagsverket
            ges ökade möjligheter att vid registrering neka näringsverksamhet
            för misstänkta bolagsmålvakter.
          </p>
          <head xml:id="i-DDEKpnVnQt4FZFRvVkzxtC" type="h1">
            Krisberedskap inom bolagsrätten
          </head>
          <p xml:id="i-Mjvdir8xnqucPwBGjoPkEW">
            Genom coronapandemin uppmärksammas olika sorters problematik
            för företagare, företagande och bolagsrättsliga frågor som behöver
            lösas. Av den anledningen behöver det planeras för krisberedskap
            och möjliga förbättringar ur krissynpunkt på det bolags­rättsliga
            området. Detta för att förebygga eventuella problem och förbättra
            möjlig­heterna för företag inför eventuella kommande kriser. Förebyggande
            arbete skulle i kommande kriser underlätta krishanteringen för
            alla berörda.
          </p>
          <p xml:id="i-BkmQSk6P4iFGpHJcpPc7E8">
            Betänkandet Fler åtgärder för att underlätta bolags- och föreningsstämmor
            (bet. 2019/20:CU29) behandlades under coronapandemin våren 2020.
            Där bifölls regeringens förslag om att det skulle införas tillfälliga
            möjligheter för aktiebolag och ekonomiska föreningar att genomföra
            bolags- och föreningsstämmor helt utan fysiskt deltagande. Syftet
            var att motverka spridningen av det nya coronaviruset. Förslaget
            innebar att en stämma skulle kunna hållas antingen genom elektronisk
            uppkoppling i kombination med poströstning eller genom att aktieägarna
            eller medlemmarna bara deltog genom poströstning. Om en stämma
            hölls med enbart poströstning skulle aktie­ägare och medlemmar
            kunna ta tillvara även sina andra rättigheter via post. Det är
            bra.
          </p>
          <p xml:id="i-5vuYFu4oiMJAH3cYxXmzpF">
            Det vore även av vikt att undersöka hur tidsfristen för att hålla
            bolags- och förenings­stämmor kan förlängas, vilket Sverigedemokraterna
            också föreslog i samband med betänkandet i en följdmotion, vilket
            inte bifölls. Förlängning av tidsfrist ställde sig dock både regeringen
            och riksdagen bakom gällande Europabolag på EU-nivå. Bolag valde
            under rådande kris att skjuta fram årsstämman något i tid enligt
            gällande lagstiftning, på grund av osäkerhetsfaktorer. I ett av
            fallen fattades beslutet för att ha mer tid att ut­värdera situationen
            och om den påverkade styrelsens förslag till stämman, såsom till
            exempel förslaget till utdelning. Det kan i många fall finnas
            fördelar med att i sådana krislägen ha möjlighet att ytterligare
            skjuta fram en årsstämma.
          </p>
          <p xml:id="i-NhXKYW9LfmjnoTncuetBBg">
            Ett annat ärende som behandlades under pandemin var Personligt
            betalningsansvar i aktiebolag (bet. 2019/20:CU28) som handlade
            om att den pågående spridningen av coronaviruset resulterat i
            att både små och stora företag allt oftare fick likviditets­problem.
            Det fanns risk att bolagsföreträdare avvecklde livskraftiga företag
            för tidigt, av rädsla för att annars drabbas av ett personligt
            betalningsansvar. Riksdagen riktade därför ett tillkännagivande
            till regeringen om att göra en översyn med tillfällig inriktning
            av de tidsfrister i aktiebolagslagen som gäller för personligt
            betalningsansvar vid kapitalbrist. Även Sverigedemokraterna ställde
            sig bakom tillkännagivandet.
          </p>
          <p xml:id="i-Vx4zcw6MKPorSERGE7zvUk">
            Det finns stora fördelar i att i övrigt se över gällande lagrum
            inom bolagsrätten, så att flera eventuella hinder kan undanröjas
            till fördel för bolag och företagare och det svenska näringslivets
            livskraftighet inför kommande kriser.
          </p>
          <head xml:id="i-EuavPvM8bZRifprU9Dj4Pu" type="h1">
            Räkenskapsinformation till elektronisk form
          </head>
          <p xml:id="i-7ZmrbzWchgRQ9hSFAqJ8Pa">
            Regler om redovisning behöver moderniseras eftersom bokföringslagen
            (1999:1078) inte är anpassad till dagens digitala teknik. Det
            hämmar företagen då den administrativa bördan blir för stor och
            ineffektiv. Företag är beroende av den digitalt utvecklade omvärlden
            och anpassar i hög grad sin verksamhet till digitala verktyg,
            kanaler och plattformar. Då bokföringslagen inte är anpassad innebär
            bokföring och räkenskaps­hantering därför ett dubbelarbete. Dessutom
            tolkas bokföringslagen olika, vilket förvirrar kring räkenskapshantering.
            Administration och bokföring behöver anpassas till dagens moderna
            samhälle där digitala processer används i mycket stor utsträckning.
            Den tekniska utvecklingen har gått snabbt på redovisningsområdet.
            Program och tjänster för redovisning är utvecklade för hög effektivitet
            och lättillgänglighet, och även högutvecklade lösningar för elektronisk
            arkivering finns att tillgå.
          </p>
          <p xml:id="i-4DRmcSQVTkk8HyG7NwvVBY">
            Flera aktörer har påtalat problemen, bland andra Föreningen auktoriserade
            revisorer, Svenskt Näringsliv och Näringslivets regelnämnd. Många
            upplever de svenska arkiveringskraven som omoderna jämfört med
            kraven i andra länder. Det ska ställas höga krav på att räkenskaper
            hanteras säkert och korrekt. Inga regler som syftar till effektiviseringar
            får riskera att missbrukas eller användas till brottsliga ändamål,
            utan de ska utformas med nödvändiga säkerhetskrav. Att möjliggöra
            digital hantering ska medföra nödvändiga krav.
          </p>
          <p xml:id="i-NVH7LViB1YoayT17gigqLv">
            Det bör bli möjligt att direkt föra över räkenskapsinformation
            på papper till elektronisk form. Vinster med detta är exempelvis
            administrativ lättnad för företag och anställda. Hantering och
            arkivering av kvitton skulle exempelvis underlättas. Hantering
            av pappersdokument i företag vars ekonomihantering sköts centralt
            i en gemensam funktion utanför Sverige skulle förenklas.
          </p>
          <p xml:id="i-BR4VtxpApQuwpwGZTM5dcK">
            Utredningen Förenklingar för mikroföretag och modernisering av
            bokföringslagen (SOU 2021:60) föreslår ett avskaffande av kravet
            på bevarande av ursprungligt material, vilket möjliggör överföring
            i elektronisk form. Det återstår att se om förslaget resulterar
            i lagförslag från regeringen.
          </p>
          <head xml:id="i-Sw6ycsCfp2jZa5Uh2f4foN" type="h1">
            Arkivering av bokföring utanför Sverige
          </head>
          <p xml:id="i-H6LWf8beYmVBeJtWkyPfcQ">
            Bokföringslagen (1999:1078) är anpassad för äldre förhållanden
            som rådde innan de digitala lösningarna utvecklades. Dessa är
            numera under ständig utveckling, anpassade för allt mer effektiv
            och enkel hantering där elektronisk arkivering är möjlig och behovet
            inte finns av en specifik geografisk placering. Den svenska bokföringslagen
            behöver anpassas till rådande förhållanden i högre grad.
          </p>
          <p xml:id="i-RKRxGCYmR9bZk1jMxWhAX7">
            Dagens krav på att räkenskapsinformation ska förvaras i Sverige
            försvårar för många företag. Reglerna tillåter under vissa förutsättningar
            att räkenskapsinformation på maskinläsbara medier kan förvaras
            utanför Sverige; platsen ska anmälas till Skatte­verket och Finansinspektionen.
            Det är idag vanligt med användning av ekonomisystem med internetbaserad
            arkivering. Den svenska bokföringslagens krav möts genom dubbelkopiering
            från servrar utanför Sverige till servrar i Sverige.
          </p>
          <p xml:id="i-8jLSH6BkxK1JQxvUFouiox">
            Enligt flera aktörer inom näringslivet innebär detta kostnader
            och merarbete samt extra moment inom administrationen, och det
            kräver stor datakapacitet. Detta blir belastande, inte minst för
            mindre företag med begränsade resurser. Att möjliggöra digital
            arkivering på en annan plats än geografiskt i Sverige medverkar
            därför till att underlätta för företag och näringsliv.
          </p>
          <p xml:id="i-2DwT5UUoXzxzyyWQTTbYEg">
            Vid utformning av nya regler ska höga krav ställas på säkerhet,
            nödvändig tillgång och att kunna uppvisa räkenskaper.
          </p>
          <p xml:id="i-5Fc4xgDGpnD51otJKx9zrd">
            Utredningen Förenklingar för mikroföretag och modernisering av
            bokföringslagen (SOU 2021:60) har övervägt avskaffande av bokföringslagens
            krav på förvaring av räkenskapsinformation i Sverige samt krav
            på anmälan respektive ansökan för förvaring av elektronisk räkenskapsinformation
            utomlands. Utredningen bedömer dock att de skäl som talar för
            att de aktuella kraven bör avskaffas inte har en sådan tyngd i
            förhållande till de motstående intressena att kraven för närvarande
            bör avskaffas.
          </p>
          <head xml:id="i-YH6xyxaemrJwfpmgESCeqa" type="h1">
            Separata regler för årsbokslut i bokföringslagen
          </head>
          <p xml:id="i-X4VRq6HS8FpGXk6v41XKBG">
            Reglerna om hur årsbokslut ska upprättas skulle vinna på att
            skrivas i ett separat avsnitt i bokföringslagen. Det är skillnad
            på årsbokslut och årsredovisning; därav behövs inte samma regelverk.
            En årsredovisning är en offentlig handling, vilket inte gäller
            för årsbokslut. Hänvisningar görs till årsredovisningslagen där
            regler finns som gäller årsredovisning, även för hur årsbokslut
            ska upprättas. Det skapar krångliga tolkningar och oklarhet om
            vad som gäller vad.
          </p>
          <p xml:id="i-ThJ1Rsjnkt6LrHWzFrJoBe">
            Många använder bokföringslagen, även de som inte berörs av regler
            om årsredo­visning utan använder årsbokslut, vilket utgörs av
            majoriteten av företagen. Det kan gälla ideella föreningar, bostadsrättsföreningar
            och fysiska personer som bedriver näringsverksamhet. Många som
            tillämpar årsbokslut gör det i förenklad form. I dessa fall är
            gällande regelverk som tar upp regler för både årsredovisning
            och årsbokslut krångligt att ta till sig och det upplevs krångligt
            att sålla ut det som berör regler för redovisning av den egna
            verksamheten med förenklat årsbokslut.
          </p>
          <p xml:id="i-7jAwhdD5EXRK4V6CcQ9Y98">
            De som upprättar årsbokslut har omfattande och svårtolkade regler
            att ta hänsyn till. Det leder till att mycket tid och resurser
            läggs på tolkningar som ändå är ovissa och svåra att hantera.
            Många av de som tillämpar årsbokslut skulle vara behjälpta av
            enkla och tydligare regler som separeras från regelverket kring
            årsredovisning.
          </p>
          <p xml:id="i-PfGv2kCbGYPNycKozWtaJk">
            Utredningen Förenklingar för mikroföretag och modernisering av
            bokföringslagen (SOU 2021:60) har undersökt aspekter kring årsbokslut
            men inte att separera reglerna för årsbokslut från reglerna om
            årsredovisning.
          </p>
        </div>
        <div type="motSignatures">
          <list>
            <item xml:id="i-3Fk4fAmoTJoP885m7ig6Dk">
              Mikael Eskilandersson (SD)
            </item>
            <item xml:id="i-4UHjgHkqA43Cmkkvr6kk6q">
              Roger Hedlund (SD)
            </item>
            <item xml:id="i-XnDURVaEWuCuvvXNkJGp3E">
              Angelica Lundberg (SD)
            </item>
          </list>
        </div>
      </div>
    </body>
  </text>
</TEI>
