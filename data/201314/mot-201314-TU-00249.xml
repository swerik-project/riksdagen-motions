<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00249">
  <teiHeader>
    <fileDesc>
      <titleStmt>
        <title>Inlandsbanan en allt viktigare resurs</title>
        <author corresp="i-4ednwgW1p5nCGVvkb7M7eo">av Lars-Axel Nordell (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inlandsbanan en allt viktigare resurs</title>
          <idno type="rdwebb">H102T249</idno>
          <rs type="number">T249</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T249/text</ref>
          <ref type="dokument_url_html">http://data.riksdagen.se/dokument/H102T249</ref>
          <ref type="dokumentstatus_url_xml">http://data.riksdagen.se/dokumentstatus/H102T249</ref>
          <ref type="doc">http://data.riksdagen.se/fil/55BE7080-6400-4E97-B7AF-DCB42F1FAE5B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QqVgMwvHumVJmqGiE1qiqP" type="signed"/>
        <correspContext corresp="i-QqVgMwvHumVJmqGiE1qiqP">
          <note type="signatory" corresp="i-4ednwgW1p5nCGVvkb7M7eo"/>
        </correspContext>
        <correspAction xml:id="i-VgeUHytikzcWTvn2ioX6yB" type="numbering">
          <date when="2013-10-02"/>
        </correspAction>
        <correspAction xml:id="i-HrGkaPJoW7ddRWB2QRWoG6" type="submission">
          <date when="2013-10-01"/>
        </correspAction>
        <correspAction xml:id="i-LM1h6WR8YwNbS5NDj4ziHQ" type="transfer">
          <date when="2013-10-01"/>
        </correspAction>
        <correspAction xml:id="i-8zdAsHGUzVHV7NZwnLqSwE" type="assigned"/>
        <correspContext corresp="i-8zdAsHGUzVHV7NZwnLqSwE">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DV1PYWHNrSfjqsfCWmbe2p" type="motHeader"/>
      <div xml:id="i-XZLHi9HYdWSLbURPfEWDsZ" type="motBody">
        <div xml:id="i-2qExxcDoCpdwaVBMHxQ3f7" type="motProposal" subtype="förslag">
          <head xml:id="i-JNyvSknyoJPMRCEe3jVPdJ">
            Förslag till riksdagsbeslut
          </head>
          <list xml:id="i-J3xgTZAQ5r28668xVxQmKM" style="ol">
            <item xml:id="i-PC1SUUyGrDdwSsx55mXxen">
              Riksdagen tillkännager för regeringen som sin mening vad som
              anförs i motionen om att utreda behovet av avlastnings- och omledningsmöjligheter
              i det svenska järnvägsnätet.
            </item>
            <item xml:id="i-3ck4fRUtBiWd7JrWsmDHih">
              Riksdagen tillkännager för regeringen som sin mening vad som
              anförs i motionen om att särskilt analysera Inlandsbanans strategiska
              funktion i det nationella transportsystemet i ljuset av den expanderande
              gruvnäringen och dess ökade kapacitetsbehov och behov av stabila
              godstransporter.
            </item>
          </list>
        </div>
        <div xml:id="i-VfmCpjVvXsDFcjBc7262tK" type="motContent">
          <head xml:id="i-LcJ1wSe2bcPqV43RpyTsd5" type="h1">
            Motivering
          </head>
          <p xml:id="i-JcGmSmt5vfYYnWMJmNpnsj">
            Det svenska järnvägsnätet är i dag hårt belastat. Aldrig tidigare
            har så mycket gods fraktats på järnväg i vårt land som nu, och
            samma sak gäller för persontrafiken. Trafikverket anser att det
            krävs omfattande underhållsåtgärder för att de svenska järnvägarna
            ska kunna ta hand om den ökande tågtrafiken. Det finns totalt
            drygt 18 000 kilometer tillståndspliktiga järnvägsspår, där huvuddelen
            är Trafikverkets. Övriga spårinnehavare är Inlandsbanan, Arlandabanan
            och Öresundsförbindelsen samt ett betydande antal museijärnvägar
            och industrispår.
          </p>
          <p xml:id="i-KifWedfeQrEAtvK2PDjPTc">
            För att göra det svenska järnvägsnätet mer effektivt och mindre
            sårbart behöver möjligheterna till omledning av järnvägstrafiken
            tas till vara. Det finns några gamla enkelspåriga banor runtom
            i landet som borde vara intressanta att ta till vara för att inte
            minst öka kapaciteten för godstrafiken. Den expanderade gruvnäringen
            i vårt land, framför allt i norra Sverige, kommer att kräva utökad
            kapacitet av järnvägsnätet med hög bärighet, ökad teknisk standard
            och vid behov möjligheter till omledning.
          </p>
          <p xml:id="i-NrkELhyzSA88nfmS1tBDfQ">
            Inlandsbanan sträcker sig i sin fulla längd från Gällivare i
            norr till Kristinehamn vid Vänern. Sedan 1993 har Inlandsbanan
            AB (Ibab) statens uppdrag att förvalta Inlandsbanan från Mora
            till Gällivare. Den är viktig både för persontrafiken i inlandet
            och för godstrafiken. Persontrafiken har ökat de senaste åren
            genom dagliga turer sträckan Mora–Östersund. Dessutom inleddes
            under förra vintersäsongen veckovisa nattåg sträckan Malmö–Mora–Östersund
            via Röjan och Vemdalsfjällen, en satsning som kommer att fortsätta
            och utökas till en längre tidsperiod under 2014.
          </p>
          <p xml:id="i-GGH6rDTWBXF87AwSaN5UaB">
            Trafikverket pekar i Kapacitetsutredningen från 2012 på att Inlandsbanans
            funktion i det nationella transportsystemet och dess roll som
            godsbana och omledningsbana bör utredas. Huvuddelen av sträckan
            Mora–Gällivare har idag samma bärighetsstandard som det övriga
            nationella järnvägsnätet, och klarar därmed ett axeltryck på max
            22,5 ton. Två avsnitt av Inlandsbanan har en något lägre bärighetsstandard.
            Det är sträckorna Arvidsjaur–Gällivare samt Sveg–Brunflo som idag
            klarar ett axeltryck på 20 ton STAX (största tillåtna axellast).
          </p>
          <p xml:id="i-QjTfTyXGFbHuYk8XxL5k6v">
            Den något lägre bärigheten innebär att dessa sträckor måste trafikeras
            med en något lägre hastighet för tunga transporter. En höjning
            av bärigheten skulle ge möjlighet att vid behov använda Inlandsbanan
            utan restriktioner för avlastning och omledning av godstransporter.
            Av de beräkningar som gjorts framgår att en kapacitetsökning upp
            till 22,5 ton STAX för sträckan Arvidsjaur–Gällivare skulle kosta
            ca 200 mkr medan sträckan Sveg–Brunflo skulle kosta 350 mkr.
          </p>
          <p xml:id="i-LkrKuYBzLx9XmWdomcDWL8">
            Under perioden maj–augusti i år skedde tre urspårningar på norra
            stambanan och en på Malmbanan, där Inlandsbanans kapacitet kunde
            tas i anspråk för omledning av tågtrafik. På så sätt gick den
            s.k. stålpendeln från Gällivare via Inlandsbanan till Borlänge.
            Dessa fyra incidenter under en relativt kort tid visar behovet
            av att också ta inlandsbanan i anspråk för omledning och avlastning
            av stambanan.
          </p>
          <p xml:id="i-7kV8UamhxWvR3xsyfaKrxx">
            En utredning, som kommunerna längs Inlandsbanan beställt om transportbehov
            och marknadsförutsättningar, tydliggör möjligheten till betydande
            fördelar med att etablera Inlandsbanan med flera tvärbanor som
            ett strategiskt tredje spår för att komplettera Norra stambanan
            och de upprustade kustbanorna. Bl a skulle det betyda mycket att
            kunna öppna upp sträckan Arvidsjaur–Jörn för transport av skogsråvara
            till Piteå.
          </p>
          <p xml:id="i-5ufLXJmCGfqBSwkjgmhNcN">
            Regeringen bör utreda vilka behov som finns av att leda om godstrafik.
            Särskild vikt bör i en sådan analys ligga på Inlandsbanan och
            dess behov av ökad kapacitet.
          </p>
        </div>
        <div xml:id="i-NAUfbkB5ziVyx9sfs9KtH9" type="signatureBlock">
          <list xml:id="i-2mqUdEb9oAT9zU6eeex6o1">
            <item xml:id="i-SJRsBiR4gBpr52tXv8uBgo" who="i-4ednwgW1p5nCGVvkb7M7eo" type="signature">
              Lars-Axel Nordell (KD)
            </item>
          </list>
        </div>
      </div>
    </body>
  </text>
</TEI>
