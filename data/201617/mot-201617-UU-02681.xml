<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-UU-02681">
  <teiHeader>
    <fileDesc>
      <titleStmt>
        <title>Svenskt medlemskap i Nato</title>
        <author corresp="i-8D1Xb5xvLE2YRWLnmb9hGW">av Isabella Hökmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2681 av Isabella Hökmark (M)</title>
          <idno type="rdwebb">H4022681</idno>
          <rs type="number">2681</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H4022681/text</ref>
          <ref type="dokument_url_html">http://data.riksdagen.se/dokument/H4022681</ref>
          <ref type="dokumentstatus_url_xml">http://data.riksdagen.se/dokumentstatus/H4022681</ref>
          <ref type="docx">http://data.riksdagen.se/fil/4F452B5A-C4D9-4AF0-B93D-C95A6DF58CF7</ref>
          <ref type="pdf">http://data.riksdagen.se/fil/E5633A12-38AE-4822-B090-7500A977FBDD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8D1Xb5xvLE2YRWLnmb9hGW</idno>
            <name>Isabella Hökmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-GUT7nFHosBG2a7GVUxPfP" type="signed"/>
        <correspContext corresp="i-GUT7nFHosBG2a7GVUxPfP">
          <note type="signatory" corresp="i-8D1Xb5xvLE2YRWLnmb9hGW"/>
        </correspContext>
        <correspAction xml:id="i-8x9QekR9R5ceGYfMrNq7iQ" type="submitted">
          <date when="2016-10-05"/>
          <time when="13:23:20"/>
        </correspAction>
        <correspAction xml:id="i-E8q67HJqRBKmzGfmSYyPCf" type="reviewed">
          <date when="2016-10-05"/>
          <time when="16:57:33"/>
        </correspAction>
        <correspAction xml:id="i-KCR11sURBrr7eNNF46FavP" type="referred">
          <date when="2016-10-14"/>
        </correspAction>
        <correspAction xml:id="i-6rWH1m1z5dH1w7aKJsx8oL" type="assigned">
          <date when="2018-04-12"/>
          <time when="17:04:29"/>
        </correspAction>
        <correspContext corresp="i-6rWH1m1z5dH1w7aKJsx8oL">
          <ref type="assignedTo">Utrikesutskottet</ref>
        </correspContext>
        <correspAction xml:id="i-Pt7rZxjELD1fHx4EfvqPpp" type="behandlas_i"/>
        <correspContext corresp="i-Pt7rZxjELD1fHx4EfvqPpp">
          <ref type="uppgift">2017/18:UU11</ref>
          <ref type="ref_dok_id">H501UU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU11</ref>
          <ref type="ref_dok_titel">Säkerhetspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8L4C3bzuuGw2PDqwtePu8L" type="motHeader">
        <div xml:id="i-SJD26zukykBAcop8TghbeJ" type="motTitle">
          Motion till riksdagen 2016/17:2681 av Isabella Hökmark (M) Svenskt
          medlemskap i Nato
        </div>
      </div>
      <div xml:id="i-7sWGEWgdCj8s2rmp72aXUy" type="motBody">
        <div xml:id="i-N2zMUuGgxsXrZ989pm99vz" type="motProposal" subtype="förslag">
          <head xml:id="i-PUc9cczrSjD5uMet1oEmrQ">
            Förslag till riksdagsbeslut
          </head>
          <list xml:id="i-P7WJrxfgK1zdCj8a6qPLSQ">
            <item xml:id="i-Bf9LoWn47tbugd1o7h3N8Q" sortKey="Yrkande 1">
              Riksdagen ställer sig bakom det som anförs i motionen om behovet
              av en färdplan för svenskt Natomedlemskap och tillkännager detta
              för regeringen.
            </item>
          </list>
        </div>
        <div xml:id="i-6tuSYfVig57Ccs4TmtcF9F" type="motContent">
          <head xml:id="i-Ea9nU46aC7uCUWydaGhoUo" type="h1">
            Motivering
          </head>
          <p xml:id="i-4TEbPryVhh9xHRyEMHweNU">
            Den ryska upprustningen är omfattande och förändrar förutsättningarna
            för fred och säkerhet för länderna kring Östersjön. Upprustningen
            förenas med hotfull retorik och storskaliga övningar syftande
            till invasion mot andra länder. Ryssland genomför aktivt desinformationsoperationer
            och påtryckningspolitik mot sina grannländer och använder sin
            energipolitik för strategiska syften. Genom krigen i Georgien
            och i Ukraina har man tydligt visat att man är beredd att använda
            våld för sina politiska syften och att man inte respekterar vare
            sig internationella avtal eller internationell lag. Genom återkommande
            cyberattacker visar man sin förmåga att slå till mot viktiga samhällsfunktioner
            i andra länder. I Östersjön har man kraftigt ökat sin militära
            närvaro och har gjort det till en del i ett större maktspel att
            agera provokativt gentemot andra länders flygplan och sjöfart;
            det gäller inte minst gentemot militärt flyg och marina enheter.
          </p>
          <p xml:id="i-R8HGSdKDedaj1cUkEBJRFS">
            Det ryska uppträdandet och hotfullheten mot andra länder drivs
            av en politisk utveckling i Ryssland präglad av nationalism och
            revanschism som förenas med en målmedveten underminering av rättsstat
            och demokrati. I spåren av ökat ryskt inflytande följer en underminering
            av andra länders rättsstater och demokratiska institutioner. Sverige
            måste visa att vi kan medverka till en ökad stabilitet och till
            att minska utrymmet för ryska aktiviteter som riktar sig mot vårt
            land eller mot de länder vi är i en ekonomisk och politisk gemenskap
            med. De ryska aktiviteterna kan inte reduceras bara till att vara
            tecken på framtida militära hot utan är en militär och politisk
            verksamhet som pågår nu och som syftar till att försvaga andra
            länders suveränitet och öka den egna sfären av politisk kontroll.
            Det är ingen tvekan om att Rysslands agerande är ett hot mot europeisk
            fred och den fredsordning som har präglat Europa sedan det kalla
            krigets slut.
          </p>
          <p xml:id="i-M1qxEcKt69rVf8EY2SVyTA">
            Den svenska allianslösheten sänker trösklar och ökar osäkerheten
            kring Östersjön. Det försvagade svenska försvaret bidrar till
            detta men framförallt är det faktumet att svenskt territorium
            alltför lätt kan användas för att hindra förstärkningar till de
            baltiska länderna i händelse av ökade hot eller direkta väpnade
            angrepp. Det innebär att hot mot de baltiska länderna påverkar
            vår säkerhet samtidigt som vår säkerhet påverkar de baltiska ländernas,
            som alltså i sin tur påverkar vår. Vi är i det nya Europa sammanvävda
            i ett freds- och säkerhetspolitiskt mönster som kräver gemensamt
            agerande, gemensamt ansvar samt solidaritet för att göra vår fred
            så säker och stabil som möjligt.
          </p>
          <p xml:id="i-K9NUMLmqreCZXgrJ7t5FoX">
            Ambassadör Krister Bringéus utredning har visat att ett svenskt
            Natomedlemskap verkar konfliktavhållande just av dessa skäl; genom
            höjda trösklar blir säkerheten för länderna kring Östersjön stabilare.
            Ett svenskt ansvarstagande för säkerheten kring Östersjön gör
            det nödvändigt att nu inleda en process för svenskt medlemskap
            i Nato. Regeringen bör snarast i samråd med oppositionen ansöka
            om ett svenskt medlemskap i Nato.
          </p>
          <p xml:id="i-BBn3xJiUEm3FemAoxBzzJE">
            Ett svenskt medlemskap blir särskilt viktigt eftersom allt för
            många länder i Europa och kring Östersjön, Ryssland märkbart undantaget
            genom sin omfattande och offensiva upprustning, låtit sina försvarsmakter
            krympas. Detta leder i sig till en instabilitet som understryker
            värdet av ett starkare Nato.
          </p>
          <p xml:id="i-3A2jsfpKjfs1BkQaMWG1p1">
            Sedan kalla krigets slut har Nato både utvecklats och utvidgats.
            Idag är Nato en ledande krishanteringsorganisation. Tre fjärdedelar
            av EU:s medlemsländer är medlemmar av Nato, och 95 procent av
            alla EU-medborgare bor i länder som ingår i försvarsalliansen.
          </p>
          <p xml:id="i-RFwMJPYjt84FcEqGbFoGHj">
            Vidare står Nato för närmare 70 procent av världens totala försvarsutgifter.
            Många av FN:s säkerhetsråd sanktionerade fredsfrämjande insatser
            leds idag av Nato där Sverige deltar i både övningar och insatser.
            När vi samarbetar inom EU blir Nato en försvarspolitiskt viktig
            del att lägga till eftersom det är där Europas militära försvar
            utformas. För våra svenska styrkor i Natoledda insatser är det
            avgörande att man får nödvändig erfarenhet och kunskap om Natos
            arbetsmetodik och ledningssätt men även om logistik och interna
            procedurer. Med direkta möjligheter till högre samövning och samverkan,
            på såväl politisk som militärtaktisk nivå, blir förutsättningarna
            för framgång vid såväl insatser som försvaret av Sverige större.
          </p>
          <p xml:id="i-AFq1bB8RGgN8uC7MLS16y4">
            En framgångsrik fredsfrämjande insats i dagens konfliktområden
            samt i en alltmer komplicerad och intensiv säkerhetspolitisk värld
            kräver nära samverkan mellan flera länder, vilket fordrar tydligt
            ledarskap och en förmåga att kunna hantera stora insatser över
            längre tid. Nato förblir alltjämt den organisation som anses mest
            lämpad för detta ändamål, då den besitter nödvändig erfarenhet,
            kompetens och kapacitet.
          </p>
          <p xml:id="i-K8WuVEkbg1LMQ42JnaKeUE">
            Kärnan i Nato är artikel 5, som säkerställer ömsesidiga försvarsförpliktelser.
            Det innebär inte att Sverige genom medlemskap tvingas underställa
            sig andra medlemmars viljor eller ambitioner. All beslutsfattning
            i Nato kräver konsensus mellan medlemsstaterna. Som icke medlemmar
            av Nato saknar vi beslutsrätt och därmed verkligt inflytande.
            Förpliktelserna betyder däremot att vi förväntas att stödja andra
            länders säkerhet mot att de i sin tur stöder vår.
          </p>
          <p xml:id="i-Y1umb7svCXgihKMS4YKfdw">
            Det är uppenbart att ett svenskt Natomedlemskap skulle bidra
            till ökad säkerhet och stabilitet i Östersjöområdet. Det skulle
            verka konfliktavhållande och höja trösklar för var och en som
            genom militära medel vill utöka sitt inflytande och sin makt på
            andra länders bekostnad. Det skulle ge Sverige ett ökat inflytande
            över den säkerhetspolitik som definierar säkerhet och stabilitet
            i vårt närområde. Det skulle innebära att osäkerhet om vår roll
            i att bidra till den regionala säkerheten elimineras.
          </p>
          <p xml:id="i-F2UdMUrdcgMpmRyoaJYnv9">
            De baltiska staternas medlemskap har tveklöst stärkt deras säkerhet,
            liksom motsvarande för Polen, och har enbart defensiva syften.
            Norges och Danmarks långvariga medlemskap har inte provocerat
            någon och inte lett till instabilitet utan till större trygghet
            och förutsebarhet. Det har till sin natur enbart defensiv prägel.
            Vare sig vad gäller syften eller gemensam militär förmåga finns
            i ett svenskt Natomedlemskap något hot mot Ryssland. Den ryska
            motviljan mot ett svenskt medlemskap grundar sig på att det begränsar
            Rysslands utrymme för att föra den påtrycknings- och provokationspolitik
            som i dag präglar ryskt uppträdande. Det minskar utrymmet för
            att med militära medel föra krig som i Ukraina i andra länder,
            samtidigt som utrymmet för hot och skrämselpolitik riktade mot
            andra länders institutioner minskar. Ryssland hotas inte, men
            Rysslands utrymme för att hota andra hotas när andra blir säkrare.
          </p>
          <p xml:id="i-XbTSsuBvyDrzwpM1HSJYru">
            En lång period av diskussion och analyser har nu lagt en grund
            för ett svenskt beslut. Rysslands hotfullhet och bristande respekt
            för andra länders gränser tillsammans med insikten om att ett
            svenskt Natomedlemskap verkar konfliktavhållande och ger större
            trygghet för medlemmarna är argument från dagens Europa som väger
            tyngre än den argumentation från 1970-talet som hitintills har
            begränsat debatten om ett svenskt medlemskap. I en analys av fördelar
            och nackdelar är det uppenbart att Sveriges liksom europeisk säkerhet
            vinner på ett svenskt medlemskap i Nato. Regeringen bör ges i
            uppdrag att verka för ett sådant i en så stor parlamentarisk enighet
            som möjligt.
          </p>
        </div>
        <div xml:id="i-4567ftdR3mHZjqQ5Ek6q1p" type="signatureBlock">
          <list xml:id="i-EqmWAqKJqbUVdZUKp9vkfv">
            <item xml:id="i-6xEmxNChR7YarG4Hek2Vds" who="unknown" type="signature">
              Isabella Hökmark (M)
            </item>
          </list>
        </div>
      </div>
    </body>
  </text>
</TEI>
