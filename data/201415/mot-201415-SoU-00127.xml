<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-00127">
  <teiHeader>
    <fileDesc>
      <titleStmt>
        <title>Tobaksfrågan - ständigt aktuell</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:127 av Jan Lindholm (MP)</title>
          <idno type="rdwebb">H202127</idno>
          <rs type="number">127</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H202127/text</ref>
          <ref type="dokument_url_html">http://data.riksdagen.se/dokument/H202127</ref>
          <ref type="dokumentstatus_url_xml">http://data.riksdagen.se/dokumentstatus/H202127</ref>
          <ref type="docx">http://data.riksdagen.se/fil/9AA22048-63CA-4BDF-B4E3-EE442AD6BCDB</ref>
          <ref type="pdf">http://data.riksdagen.se/fil/2F9FD8F5-2379-4CFC-963E-0844AD964998</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7P95jr1VutJ8HLtJh21AJT" type="signed"/>
        <correspContext corresp="i-7P95jr1VutJ8HLtJh21AJT">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Y3fNkoYfrsz6sPYmLSvmeD" type="submitted">
          <date when="2014-10-29"/>
          <time when="12:45:16"/>
        </correspAction>
        <correspAction xml:id="i-UcHAhDYV3VgssshMnngXti" type="reviewed">
          <date when="2014-10-29"/>
          <time when="13:57:53"/>
        </correspAction>
        <correspAction xml:id="i-S9bkjEYwTT2aGZ3Vf6mHtu" type="referred">
          <date when="2014-11-12"/>
        </correspAction>
        <correspAction xml:id="i-Sa7nUeaociTGtNQCvaHueo" type="assigned">
          <date when="2016-10-03"/>
          <time when="09:14:52"/>
        </correspAction>
        <correspContext corresp="i-Sa7nUeaociTGtNQCvaHueo">
          <ref type="assignedTo">Socialutskottet</ref>
        </correspContext>
        <correspAction xml:id="i-Hdkwzhjj64HokKjKq3SM3j" type="behandlas_i"/>
        <correspContext corresp="i-Hdkwzhjj64HokKjKq3SM3j">
          <ref type="uppgift">2014/15:SoU6</ref>
          <ref type="ref_dok_id">H201SoU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU6</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:127 av Jan Lindholm (MP) Tobaksfrågan
          – ständigt aktuell
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-B9HYPAR18vGjjycJZa68L5">
            Förslag till riksdagsbeslut
          </head>
          <list style="ol">
            <item xml:id="i-T9mMz77tPeBAQp4erH6wPH">
              Riksdagen tillkännager för regeringen som sin mening vad som
              anförs i motionen om en snabb reglering av e-cigaretten.
            </item>
            <item xml:id="i-Cn6kJ5QXcjiAqergL9kvLe">
              Riksdagen tillkännager för regeringen som sin mening vad som
              anförs i motionen om en nollvision för nyrekrytering i tobaksbruk.
            </item>
            <item xml:id="i-9bP3qwEQqbSE86VWJvK8w1">
              Riksdagen tillkännager för regeringen som sin mening vad som
              anförs i motionen om exponeringsförbud för tobaksprodukter.
            </item>
            <item xml:id="i-YLE9xZRmTkJvVhJpe8HyUJ">
              Riksdagen tillkännager för regeringen som sin mening vad som
              anförs i motionen om reklam för tobaksvaror i butiker.
            </item>
            <item xml:id="i-GLT1onXEUWNThycz3TZmwM">
              Riksdagen tillkännager för regeringen som sin mening vad som
              anförs i motionen om neutrala förpackningar för tobaksvaror.
            </item>
            <item xml:id="i-RKVRBj7qXwxWvgx6HCwFhG">
              Riksdagen tillkännager för regeringen som sin mening vad som
              anförs i motionen om nya rökfria områden.
            </item>
            <item xml:id="i-7J7r7w3Fi3rZW1UuCeD65K">
              Riksdagen tillkännager för regeringen som sin mening vad som
              anförs i motionen om rök som tränger in i bostäder.
            </item>
          </list>
        </div>
        <div type="motContent">
          <head xml:id="i-2sHFWx1D6EmiR3jgQ7Sfd3" type="h1">
            Tidigare behandling
          </head>
          <p xml:id="i-H1HRPsAyuSPUFFDUmJPg2J">
            De frågor som tas upp i denna motion har behandlats tidigare.
            En snabb sökning på riksdagens motionshistorik visar att tobaksfrågan
            är ett årligen återkommande och populärt ämne för många ledamöter.
            Trots nya förslag på att utvidga rökbefriade arenor så återstår
            det mycket att göra för att nå det rökfria samhället.
          </p>
          <head xml:id="i-YHtX5KQVsCqZnykRMi4yri" type="h1">
            Bakgrund
          </head>
          <p xml:id="i-Ffnp7wh79wfftXMrRjTCYa">
            Riksdagens uttalade mål är att minska tobaksbruket och regeringar
            har genom åren vidtagit åtgärder för att på olika sätt gå i den
            riktningen.
          </p>
          <p xml:id="i-ChPhqPxvCrB4HJJKKt7GVm">
            Den 1 augusti 2010 började några nya regler gälla. Syftet med
            de nya reglerna är att säkerställa att åldersgränsen 18 år följs
            bättre. Det som tillkom var att nya försäljningsställen måste
            anmälas till kommunen innan de får börja sälja tobaksvaror. Man
            skärpte även kraven på näringsidkaren att informera sin personal
            om villkoren för försäljning samt gav kommunerna en möjlighet
            att förbjuda försäljning i högst sex månader vid överträdelse.
          </p>
          <p xml:id="i-MqwDzu2ivuYrvKX9c2woyb">
            Även polisen fick utökade uppgifter. Genom att polisen nu fått
            ett tillsynsuppdrag behöver den inte någon brottsmisstanke för
            att göra tillsyn på ett försäljningsställe, vilket kan vara mycket
            kraftfullt i brottsbekämpande syfte. Polisen ska förutom Folkhälsomyndigheten
            kontrollera att märkningen på tobaksvaror är korrekt, vilket är
            en bra förändring.
          </p>
          <p xml:id="i-EsVenyAxbeaGYoLkTiSqJN">
            Trots alla åtgärder så sker en löpande nyrekrytering till tobaksbruk.
            Tobaksföretagen är duktiga på innovation som lockar nya unga att
            börja. Tobaksbruk är skadligt för hälsan och förorsakar samhället
            stora kostnader. Stora pengar läggs ner på att nå nollvisionen
            om dödade i trafiken vilket är bra. Samtidigt är antalet dödade
            i tobaksbruk avsevärt större. Samhället behöver vidta fler och
            effektivare åtgärder.
          </p>
          <head xml:id="i-Mo6eD6VGCRKbmszV4oXeKA" type="h1">
            Motivering till förslagen
          </head>
          <head xml:id="i-St97Nr1jFxB8ZDUsVjj43i" type="h2">
            E-cigaretten
          </head>
          <p xml:id="i-BuhaLvMLHnb5c7WYje2Rpe">
            E-cigaretten är förmodligen mindre skadlig än en normal cigarett
            som ju innehåller runt 8 000 olika giftiga ämnen. Men som vanligt
            när det kommer nya produkter så sker lanseringen innan tillräcklig
            kunskap om riskerna finns. Men konsekvenserna av att dra in förångad
            glycerin och propylenglykol i stora mängder är inte studerad.
            Hälsoriskerna med alla de smakämnen som används för att göra upplevelsen
            njutbar har inte heller undersökts.
          </p>
          <p xml:id="i-PiEPS75XSvA9KJirAN9VM">
            De som vistas i närheten av den som röker en e-cigarett blir
            utsatt för passiv rökning så självklart bör en sådan cigarett
            vara förbjuden på alla platser där vanlig rökning är förbjuden.
            Reglering av bruk av e-cigaretter bör därför ske skyndsamt. Jag
            vet inte om denna produkt kan vara en ny farlig inkörsport till
            tobaksbruk så det är bråttom att agera. Riksdagen bör därför ge
            regeringen till känna som sin uppfattning att en snabb reglering
            av e-cigaretter är önskvärd.
          </p>
          <head xml:id="i-HKDjPLSyjPSqbvA14sbxvt" type="h2">
            Nollvision för nyrekrytering
          </head>
          <p xml:id="i-7cjj8zEiLFKFD3aF5GikoZ">
            Det börjar finnas rätt många nollvisioner på olika områden. Varför
            inte en nollvision för nyrekrytering till tobaksbruk. Det finns
            länder där man valt att bestämma sig för ett visst årtal från
            och med vilket ingen nyrekrytering skall ske. Om man sätter årtalet
            två eller möjligen tre år fram i tiden från dess att beslutet
            tas så har man den tiden på sig för att utforma de åtgärder som
            om de följer de från det utpekade datumet födda kan antas leda
            till att ingen faller för rökandets frestelser.
          </p>
          <p xml:id="i-PVvWXpYa9Du5XaJMCso64K">
            Om exempelvis ingen nyrekrytering skall ske bland de barn som
            föds från och med 1/1 2017 så måste insatser planeras för att
            vara i gång även förebyggande. Det handlar nämligen även om insatser
            riktade till blivande mödrar liksom att miljöer där nyfödda vistas
            skall vara fria från tobak vid den tidpunkten. Allt eftersom barnen
            växer så skall åtgärder och uppföljning följa barnen. Varje ny
            åldersgrupp skall självklart involveras i arbetet.
          </p>
          <p xml:id="i-YQ7PFkbEoZBTycLYgpuC3A">
            Håller man hårt i detta så kan man efter tio år ha tio helt rökfria
            årskullar. Efter femton år har man förhoppningsvis femton hela
            årskullar utan en enda rökare. Jag tror att ett arbete som tar
            sin utgångspunkt i ett sådant mål kan vara väldigt konkret och
            stimulerande för de som arbetar i ett sådant program. Därför bör
            riksdagen ge regeringen till känna som sin uppfattning att en
            nollvision för nyrekrytering till tobaksbruk bör utformas så som
            beskrivits.
          </p>
          <head xml:id="i-UQVXiUVaJL8qkF8uesE3ZM" type="h2">
            Exponeringsförbud
          </head>
          <p xml:id="i-YTLmmxxUUTbAWtWFXT28LP">
            Exponering lockar till köp vilket är den första förutsättningen
            för bruk. Tobaksprodukter bör därför inte tillåtas exponeras.
            Inga varor synligt i hyllor eller låsta skåp, exponeringsförbud
            innebär att produkterna inte får vara synliga för kunderna. Kunden
            skall helt enkelt tvingas fråga en personal om varan finns i butiken.
            Exponeringsförbudet innebär även att endast personal tillåts ta
            fram det efterfrågade. En kund skall alltså inte kunna se lagret.
            En beteckning som används i en del länder för denna metod för
            försäljning är ”dold försäljning” vilket är lite missvisande.
            Det är ju snarare så att själva inköpet av tobaksprodukten på
            detta sätt blir än mer synliggjord för såväl personal som övriga
            kunder. Jag menar att exponeringsförbud har en begränsande effekt
            för tobaksbruket. Riksdagen bör därför ge regeringen till känna
            som sin mening att exponeringsförbud så som det ovan beskrivits
            skall införas i Sverige.
          </p>
          <head xml:id="i-DAdJ4uJfQqCXLYyXTp1XUQ" type="h2">
            Reklambegränsning
          </head>
          <p xml:id="i-TwzbcJFMR9naYPahNFWTzC">
            Reklam har samma köpstimulerande effekt som exponering och bör
            därför även det vara helt förbjudet. De restriktioner för reklam
            som finns idag är bra men skulle kunna skärpas. Att jag tar upp
            frågan om reklam i denna motion beror på att jag anser att det
            först är med ett reklamförbud som man får full effekt av exponeringsförbudet.
            Jag efterfrågar med andra ord ett förbud mot att inne i butiken
            på något sätt signalera vilka slutna hyllor, skåp eller andra
            utrymmen som innehåller tobaksvaror. Jag hävdar att enbart ordet
            ”tobaksvaror” kan fungera som exponering och därför inte kan tillåtas.
            Ett fungerande exponeringsförbud måste innebära en anonymisering
            vilket gör att ingen signal om vart, volym eller hur tobaksvaror
            lagras i butiken kan tillåtas. Riksdagen bör därför ge regeringen
            till känna som sin uppfattning att ingen form av reklam för tobaksvaror
            få finnas i butik.
          </p>
          <head xml:id="i-6kGqoXb1TGZ5gBzF9uvCt4" type="h2">
            Förpackningsregler
          </head>
          <p xml:id="i-BW5q5zWWLSNUk7bP5vgXST">
            Tobaksindustrin är i stor utsträckning en reklamindustri där
            märken används även i helt andra sammanhang. Att inte tillåta
            fabrikatet att skylta på paketet tar bort en del av reklamvärdet
            och minskar förhoppningsvis den enorma mängd pengar som kan läggas
            på att övertyga unga människor om att börja röka. Huruvida 100
            procent av paketets yta skall användas till information om rökningens
            risker eller inte avstår jag från att ta upp i denna motion. Att
            minimera signalvärden och identitetskopplingar till tobaks­förpackningarna
            anser jag är återhållande främst för nyrekrytering. Riksdagen
            bör därför ge regeringen till känna som sin uppfattning att lagstifta
            om neutrala paket för tobaksvaror.
          </p>
          <head xml:id="i-Co8RjxgVY78KS1MJWk8tq9" type="h2">
            Rökfrid
          </head>
          <p xml:id="i-9Cr2C1t21hWBsLENVAStu1">
            Rökfria områden är ett sätt att utvidga rörelsefriheten för alla
            oss som har problem med tobaksrök. Jag har i tidigare motioner
            pekat ut entréer, busshållplatser, järnvägsperronger och uteserveringar
            som områden där det är rimligt att kunna vistas rökfritt. Jag
            avstår från att förlänga listan och väljer att inte heller argumentera
            för varför rökfriheten borde breda ut sig. Jag uppfattar det numera
            som en självklar åsikt som omfattas av ett tydligt flertal. De
            nyligen presenterade förslagen på utvidgade arenor för rökfrid
            är välkommet. Kampen för ökad rökfrid kan dock inte stanna där
            utan den måste gå vidare. Väl fungerande beslut skall självklart
            föregås av bra underlag vilket innebär att jag håller fast vid
            ståndpunkten att riksdagen bör ge regeringen till känna som sin
            uppfattning att det bör utredas vidare hur man kan fortsätta med
            att utvidga rökfriheten.
          </p>
          <head xml:id="i-G8TViKygzdLqDkqne1TsuJ" type="h2">
            Rökintrång i bostäder
          </head>
          <p xml:id="i-XKdNp4QdivZnZJ3yTgqBTf">
            Ofrivilligt rökintrång i bostäder är ett gammalt och kärt ämne.
            Någon förbättring tycks inte vara i sikte. Även här avstår jag
            från att beskriva rökintrång via ventilationssystem, balkongrökning,
            vädring, klena väggkonstruktioner eller trapphus med övertryck
            utan hänvisar till tidigare motioner i ämnet. Det borde vara en
            självklarhet att var och en får välja om man vill ha sin bostad
            inpyrd av tobaksrök eller inte. Principen att förorenaren betalar
            tycks omöjlig att införa på detta område. Det är mycket sällsynt
            att den som vill slippa bli inrökt har framgång i domstolar. Därför
            menar jag att riksdagen måste ge regeringen till känna som sin
            uppfattning att rökfrid måste råda i bostäder och att rätten till
            rökfri bostad måste gå före rätten att röka i den egna bostaden.
            Villfarelsen att man har rätt att göra vad som helst i sin egen
            bostad måste bemötas med tydlighet.
          </p>
        </div>
        <div type="motSignatures">
          <list>
            <item xml:id="i-NmUVfR6Ks6bPQ3qobNWAYB" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
