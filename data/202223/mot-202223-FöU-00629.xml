<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-FöU-00629">
  <teiHeader>
    <fileDesc>
      <titleStmt>
        <title>Bristen på deltidsbrandmän i Fyrbodal och Sverige i stort</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:629 av Johan Hultberg (M)</title>
          <idno type="rdwebb">HA02629</idno>
          <rs type="number">629</rs>
          <orgName type="comitteeAbbreviation">FöU</orgName>
          <ref type="dokument_url_text">https://data.riksdagen.se/dokument/HA02629/text</ref>
          <ref type="dokument_url_html">https://data.riksdagen.se/dokument/HA02629</ref>
          <ref type="dokumentstatus_url_xml">https://data.riksdagen.se/dokumentstatus/HA02629</ref>
          <ref type="pdf">https://data.riksdagen.se/fil/EBBA3289-6C88-4C71-8B38-FD3D77D36B81</ref>
          <ref type="docx">https://data.riksdagen.se/fil/9E45EEFC-C4FF-4E57-9C34-C634578DEECF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8Gsu3NDDJYFMKaCh7f7ZLR" type="signed"/>
        <correspContext corresp="i-8Gsu3NDDJYFMKaCh7f7ZLR">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction type="submitted" xml:id="i-Qyo3562XTDECM1aQRYjoex">
          <date when="2022-11-21"/>
          <time when="12:37:52"/>
        </correspAction>
        <correspAction type="reviewed" xml:id="i-TGmFPFx6QYBBVFfrEwEHK7">
          <date when="2022-11-21"/>
          <time when="13:54:25"/>
        </correspAction>
        <correspAction type="referred" xml:id="i-7X3YQn8GeTtYQzGtcCimKG">
          <date when="2022-12-01"/>
        </correspAction>
        <correspAction type="assigned" xml:id="i-BY6Sf95urri3Lf7pdz8CCK">
          <date when="2023-05-19"/>
          <time when="13:31:54"/>
        </correspAction>
        <correspContext corresp="i-BY6Sf95urri3Lf7pdz8CCK">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-MPVNHRi7zRrt3pmGcXeWpH"/>
        <correspContext corresp="i-MPVNHRi7zRrt3pmGcXeWpH">
          <ref type="uppgift">2022/23:FöU7</ref>
          <ref type="ref_dok_id">HA01FöU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KfKa6xppwQXFx9RVZoeRT"/>
        <correspContext corresp="i-KfKa6xppwQXFx9RVZoeRT">
          <ref type="uppgift">2022/23:FöU8</ref>
          <ref type="ref_dok_id">HA01FöU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FöU8</ref>
          <ref type="ref_dok_titel">Personalförsörjning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7cN8vBt3yFtH3jnHScvJ3Z"/>
        <correspContext corresp="i-7cN8vBt3yFtH3jnHScvJ3Z">
          <ref type="uppgift">2022/23:SkU11</ref>
          <ref type="ref_dok_id">HA01SkU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU11</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:629 av Johan Hultberg (M) Bristen på deltidsbrandmän i Fyrbodal och Sverige i stort</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-4xzLH4SeV8YVPYtQ7ukv4x">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-KQcSvMtDtMSNAxtajsan5e">
              Riksdagen ställer sig bakom det som anförs i motionen om att
              se över möjligheten att ta fram en nationell strategi och handlingsplan
              för att minska bristen på räddningspersonal i beredskap och tillkännager
              detta för regeringen.
            </item>
            <item sortKey="Yrkande 2" xml:id="i-VCqLWbmrfvXbwaND7BGm9U">
              Riksdagen ställer sig bakom det som anförs i motionen om att
              överväga möjligheten att ge räddningspersonal i beredskap skattelättnader
              och tillkännager detta för regeringen.
            </item>
            <item sortKey="Yrkande 3" xml:id="i-AyQsrZH5YzmDHSoTANqBUG">
              Riksdagen ställer sig bakom det som anförs i motionen om att
              se över hur villkoren för huvudarbetsgivare till räddningspersonal
              i beredskap kan förbättras och tillkännager detta för regeringen.
            </item>
            <item sortKey="Yrkande 4" xml:id="i-DcnHeWo7mgWvXMBtRXx1hd">
              Riksdagen ställer sig bakom det som anförs i motionen om att
              se över möjligheten att i vissa fall begränsa offentliga arbetsgivares
              rätt att neka bisyssla som räddningspersonal i beredskap och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LFSKbDKvoXVs4BJsvwoZfa">
            Motivering
          </head>
          <p xml:id="i-DoFMSFejyB2B4cRStgYdZN">
            Svensk räddningstjänst är beroende av räddningstjänstpersonal
            i beredskap (RIB), alltså deltidsbrandmän. Av räddningstjänstens
            personal i operativ tjänst är den absoluta merparten deltidsbrandmän.
            Enligt statistik från Myndigheten för samhällsskydd och beredskap
            (MSB) så var nära 69 procent av de anställda inom räddningstjänsten,
            med minst hälften av den totala arbetstiden inom operativ (utryckande)
            tjänst, deltids­brandmän år 2021.
            <ref target="i-LNPVDvne4d4YzBqZPs9dUJ">
              [1]
            </ref>
            I den valkrets som undertecknad representerar, Fyrbodal, består
            de allra flesta räddningsstyrkor helt av deltidsbrandmän. Bara
            på de större stationerna finns heltidsanställd personal. För att
            upprätthålla en fungerade räddningstjänst i Sverige och då särskilt
            på mindre orter och på landsbygden är det således avgörande att
            kunna rekrytera och behålla deltidsbrandmän.
          </p>
          <p xml:id="i-HXgPwoDNznXFP1hvq6iP7q">
            Idag råder en stor brist på deltidsbrandmän, vilket får allvarliga
            konsekvenser i form av bland annat en försämrad beredskap och
            försenade räddningsinsatser. Enligt en enkätundersökning gjord
            som del av ett examensarbete från Luleå tekniska universitet så
            klarar inte ens hälften av de tillfrågade räddningstjänsterna
            av att kontinuerligt upprätthålla den beslutade beredskapen.
            <ref target="i-64UxqZQeahKyXTLbnFgAyA">
              [2]
            </ref>
            Att många räddningstjänster runt om i Sverige har problem med
            att upprätthålla beredskapen bekräftas också av den årliga tillsyn
            som MSB gör av kommunerna utifrån lagen om skydd mot olyckor (LSO).
            Som del av tillsynen genomför MSB en enkät med bland annat frågor
            om huruvida räddnings­tjänsterna har svårigheter att rekrytera
            och behålla deltidsbrandmän/räddningspersonal i beredskap. Enligt
            resultaten från 2021 så har drygt en tredjedel av räddningstjänsterna
            problem med att upprätthålla beredskapen. Och hela tre av fyra
            räddningstjänster har enligt årsuppföljningen svårt att rekrytera
            deltidsbrandmän. De omfattande rekryterings­problemen pekar på
            att beredskapen riskerar att försämras på många håll i Sverige.
            Nu krävs krafttag för att minska bristen på räddningspersonal
            i beredskap.
          </p>
          <p xml:id="i-VuG8Nxvhy6FscSTT8XUckY">
            För att locka fler att bli deltidsbrandmän är det naturligtvis
            viktigt att förbättra anställningsvillkoren och på andra sätt
            göra uppdraget och arbetet som deltidsbrandman mer attraktivt.
            Ansvaret för detta vilar först och främst på räddningstjänsterna
            men det behövs också ett statligt ledarskap och engagemang för
            att rekrytera fler deltids­brandmän och för att göra arbetet som
            deltidsbrandman mer attraktivt. MSB stödjer räddningstjänsterna
            i bland annat kampanjarbetet för att rekrytera deltidsbrandmän,
            liksom naturligtvis i fråga om utbildning. Regeringen bör dock
            även se över möjligheten att ge myndigheten i uppdrag att i samverkan
            med andra centrala aktörer såsom Sveriges Kommuner och Regioner
            (SKR), Brandmännens Riksförbund samt Kommunal ta fram en nationell
            strategi och handlingsplan för att minska bristen på räddnings­personal
            i beredskap. En sådan strategi och handlingsplan skulle kunna
            bli ett viktigt verktyg för att långsiktigt klara rekryteringen
            av nya deltidsbrandmän och bör konkret innehålla åtgärder för
            att förbättra villkoren för deltidsbrandmän men också för hur
            utbildningsverksamheten kan utvecklas. Räddningstjänster som vill
            erbjuda utbildning av framtida deltidsbrandmän i egen regi bör
            få bättre stöd och hjälp av MSB. Vidare bör regeringen överväga
            möjligheten att införa skattelättnader för räddningspersonal i
            beredskap. Konkret skulle exempelvis deltidsbrandmäns inkomster
            upp till ett visst belopp kunna skattebefrias. En annan möjlighet
            vore att undanta ersättningar till räddningspersonal i beredskap
            från beräkning av statlig inkomstskatt. Detta för att minska marginaleffekterna.
          </p>
          <p xml:id="i-5ss2hm5ZAsggr21T5LtneN">
            Men viktigt är också att underlätta och göra det mer attraktivt
            för arbetsgivare att tillåta personal att bli deltidsbrandmän.
            Regeringen bör därför se över hur villkoren för huvudarbetsgivare
            till räddningspersonal i beredskap kan förbättras. Detta alltså
            i syfte att få fler arbetsgivare att ge sin personal tillstånd
            att arbeta som räddningspersonal i beredskap. För arbetsgivare
            finns det stora fördelar med att ha personal som också arbetar
            med räddningstjänst. Exempelvis kan deltidsbrandmännens kompetens
            användas i arbetet med att förebygga olyckor och skapa trygghet
            på den ordinarie arbetsplatsen. Samtidigt finns det också uppenbara
            nackdelar för huvudarbetsgivarna, såsom att personal plötsligt
            måste lämna arbetsplatsen eller inte kan användas för jobb längre
            bort än några få minuter från brandstationen. Regeringen bör brett
            se över hur villkoren för huvudarbetsgivarna kan förbättras. Särskilt
            bör de ekonomiska villkoren ses över. Konkret bör bland annat
            möjligheten att införa nedsatt arbetsgivaravgift övervägas. Genom
            en nedsatt arbetsgivaravgift hade huvudarbetsgivare kunnat få
            en ekonomisk kompensation eller rentav ett ekonomiskt incitament
            för att bevilja personal tillstånd att arbeta som deltidsbrandmän.
            En annan konkret fråga som bör ingå i en översyn av villkoren
            för huvudarbetsgivarna är vad som händer vid skador och sjukdom
            i samband med tjänstgöring som deltidsbrandman. Det är viktigt
            att huvudarbetsgivaren inte drabbas ekonomiskt om dennes anställde
            blir skadad eller sjuk i samband med arbete som deltidsbrandman.
          </p>
          <p xml:id="i-ECWBhCpZQW8tUqB7wuktu2">
            Problem med att arbetsgivare nekar anställda möjligheten att
            arbeta också som del­tidsbrandman kan förhoppningsvis till stor
            del avhjälpas genom åtgärder som förbättrar villkoren för huvudarbetsgivarna.
            En mer drastisk åtgärd som regeringen dock bör över­väga är att
            i vissa fall begränsa möjligheten för offentliga arbetsgivare
            att neka bisyssla som räddningspersonal i beredskap. Offentliga
            arbetsgivare bör särskilt anstränga sig för att möjliggöra att
            anställda kan fungera som räddningspersonal i beredskap. Offent­liga
            arbetsgivare bör enligt undertecknads uppfattning vara skyldig
            att presentera goda skäl för att ha rätt att neka en anställd
            möjlighet att arbeta som deltidsbrandman.
          </p>
        </div>
        <div type="motSignatures">
          <list>
            <item xml:id="i-MD43tbTrh9aTgyL4BfRMVn">
              Johan Hultberg (M)
            </item>
          </list>
        </div>
        <div type="motNotes">
          <noteGrp>
            <note xml:id="i-LNPVDvne4d4YzBqZPs9dUJ">
              [1] MSB:s statistik- och analysverktyg IDA, Personal i operativ
              tjänst, https://ida.msb.se/ida2#page=2666b47c-2b7d-42f7-9a9e-2c302ddbfef9
              (hämtad 2022-10-31).
            </note>
            <note xml:id="i-64UxqZQeahKyXTLbnFgAyA">
              [2] Håkansson, L. &amp; Luther Wallin, I. (2018). Räddningstjänstpersonal
              i beredskap: En studie om rekryteringssituationen i Sverige. http://urn.kb.se/resolve?urn=urn:nbn:se:ltu:diva-70963.
            </note>
          </noteGrp>
        </div>
      </div>
    </body>
  </text>
</TEI>
