<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00374">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__374/mot_1963__ak__374-001.pdf"/>
      <fw xml:id="i-MQV3c36M7J2g5P7gobL5aS">
        8 Motioner i Andra kammaren, nr 374 år 1963
      </fw>
      <div xml:id="i-M2bVkSfSBHTCb1BVY7ABHy" type="motHeader">
        <div xml:id="i-RdduNp6cGYsbj61MwJEcY" type="motTitle"/>
        <div xml:id="i-DNXveonqRJ4oUAdhisn9kD" type="motSubmissionInfo"/>
      </div>
      <div xml:id="i-TtjxhSNvTBKL4wtDYSmT1a" type="motBody">
        <div xml:id="i-5tXYFNnW2fB1zJjFxQAK2c">
          <p xml:id="i-HKNiG6Tse2HksWthSdXsaC">
            Nr 374
          </p>
          <p xml:id="i-65mUVnBBc8ZZvcjue4CiQX">
            Av herr Anners m.fl., i anledning av Kungl. Maj:ts framställningar
            om anslag till de teologiska fakulteterna.
          </p>
          <p xml:id="i-VmK7h8fnVe1oB9yyryXUDq">
            (Lika lydande med motion nr 319 i Första kammaren)
          </p>
          <p xml:id="i-LuUiqmDGBTits34Fwaqmxj">
            Forskning och undervisning vid universitet och högskolor har
            sedan mitten på 1950-talet varit föremål för en dynamisk utbyggnad.
            Detta är en följd av den avsevärt ökade tillströmningen av studenter
            men har samtidigt skett i medvetande om den betydelse som både
            forskning och utbildning har för samhällsutvecklingen. Undantagna
            från den stigande förstärkning av resurserna som har skett på
            det nämnda området har varit de båda teologiska fakulteterna i
            Uppsala och Lund. Detta kan icke motiveras med bristande tillströmning
            av studenter eller med för- minskat behov av akademiskt utbildad
            teologisk arbetskraft. Sedan år 1954 har antalet vid universiteten
            inskrivna teologie studerande flerdubblats, samtidigt som den
            kvarstående prästbristen och ett oroande underskott i fråga om
            kristendoms- lärare är ofrånkomliga faktorer. Vid universiteten
            har eljest undervisningsresurserna i de filosofiska fakulteterna
            ökats väsentligt genom att lärarstab och kursanslag numera automatiskt
            anpassas till elevantalet (prop. 104/1958). Forskningen har fått
            förbättrade villkor genom att mindre kvalificerat arbete överflyttats
            från professorerna till assistent- och skriv- biträdespersonal
            (prop. 105/1959). Med tanke på det befarade humanistöver- skottet
            har skapats nya utbildningsvägar för humanister (prop. 119/1960).
            Medan sålunda de humanistiska fakulteterna gjorts till föremål
            för välbehövlig upprust- ning och de juridiska fakulteterna åtminstone
            erhållit tillfälliga förstärkningar, har de teologiska fakulteterna
            år efter år förbigåtts i propositionerna. Detta bris- tande tillgodoseende
            av vissa fakulteters behov i förhållande till den förstärkning
            som kommit övriga fakulteter till del torde vara utan motstycke
            i svensk universi- tetshistoria. I de teologiska fakulteterna
            kvarstår lärarstab och kursanslag på 1955 års nivå, beräknad efter
            antalet studenter år 1954, alltså före den ökning av studentantalet
            till det flerdubbla som ägt rum sedan dess. Vad som tillkommit
            är endast en assistenttjänst i exegetik i Uppsala och under senare
            år tilldelade, begränsade belopp av det till universitetskanslerns
            disposition stående anslaget Extra utgifter (Gemensamma universitetsändamål).
            Den bedömning som synes ligga till grund för njuggheten inför
            de teologiska fakulteternas anslagsäskanden kan med skäl ifrågasättas.
            Odiskutabelt är att det i dagens samhälle föreligger ett påtagligt
            behov av teologiskt utbildad arbetskraft. Efterfrågan på präster
            motsvaras av en önskvärd nyinskrivning av 240—250 stu- derande
            per år under den närmaste 10-årsperioden. Motsvarande siffra för
            att täcka behovet av kristendomslärare är en årlig inskrivning
            av 185—190 studerande.
          </p>
          <pb facs="riksdagen-motions-pdf/data/1963/mot_1963__ak__374/mot_1963__ak__374-002.pdf"/>
          <fw xml:id="i-6aZ3AQXDy2Rg24aQNavKUg">
            Motioner i Andra kammaren, nr 374 år 1963 9
          </fw>
          <p xml:id="i-Aref28onkXbckaYAbch6zo">
            Den sammanlagda siffran blir 425—440 nyinskrivna teologie studerande
            per år, och i detta antal har ännu inte medtagits den rekrytering
            som krävs för att till- godose den efterfrågan på akademiskt utbildade
            teologer som kommer från fri- kyrkligt håll, bibliotek, ungdomsvård.
            Den faktiska årliga nyinskrivningen av teo- logie studerande vid
            de båda fakulteterna sammanlagt har under de senaste åren hållit
            sig omkring 180. De teologiska fakulteternas uppgift är emellertid
            ingalunda begränsad till ut- bildningen. Deras arbete är i lika
            mån motiverat av den där bedrivna forskningen. De teologiska disciplinerna
            täcker i själva verket en ingalunda oväsentlig del av det kulturliv
            vars historia och funktioner bearbetas av de humanistiska veten-
            skaperna. Att de teologiska fakulteternas ämnen organiskt hör
            hemma i ett större vetenskapssammanhang, det visar sig även i
            det samarbete mellan teologiska och humanistiska vetenskapsgrenar
            som har varit och alltjämt är en självklar företeelse inom våra
            universitet. I den mån som de teologiska disciplinerna ägnar sig
            åt stu- diet av människans religiösa behov, dess former och uttryckssätt,
            de religiösa sam- fundsbildningarna och deras funktioner, har
            de sin plats även bland samhälls- vetenskaperna. Inte minst under
            ett tidsskede, då den sociala utvecklingen lämnar allt större
            utrymme åt fritid och odlandet av andliga intressen, bör det religiösa
            engagement som finns i breda lager av vårt folk motsvaras av religionsvetenskapligt
            studium och teologisk forskning vid våra universitet. I detta
            sammanhang må även påpekas risken av att ett bristande tillgodoseende
            av de legitima religiösa behoven och deras studium öppnar vägen
            för charlataneri och hysteriska massrörelser.
          </p>
          <p xml:id="i-Pbo9512niHek3Ws4KrbeLj">
            I en tid av vidgade internationella kontakter tillkommer även
            det kulturella utbytet en ökad betydelse. De teologiska fakulteterna
            har länge stått i ett livligt utbyte med forskare i andra länder,
            vilket bl. a. också har haft den följden att man på sina håll
            utomlands har uppmärksammat den missgynnade ställning som de svenska
            teologiska fakulteterna intar i förhållande till övriga fakulteter
            inom samma universitet. Tendensen i de europiska länderna och
            i Nordamerika har nämligen gått i helt annan riktning än i vårt
            land: befintliga teologiska fakulteter har i stor utsträckning
            utvidgats, och nya teologiska fakulteter har inrättats. Av statsmedel
            bekostade nya teologiska fakulteter har tillkommit framför allt
            i Tyskland och Stor- britannien. Det förhållandet att de teologiska
            fakulteterna blivit missgynnade i förhållande till övriga fakulteter
            har tidigare uppmärksammats i riksdagen, nämligen genom (fyrparti-)
            motionerna I1:437 och II: 530 år 1959 samt I: 312 och II: 385
            år 1961. Statsutskottet förutsatte i sitt utlåtande 1959 (SU 1959:126)
            att Kungl. Maj:t har sin uppmärksamhet riktad på spårsmålet om
            en upprustning av de teologiska fakulteternas undervisnings- och
            forskningsresurser. Första kammaren följde stats- utskottet. Andra
            kammaren ansåg i anslutning till en reservation att professorer
            och docenter inom de teologiska fakulteterna bör beredas samma
            möjligheter som inom de filosofiska fakulteterna till egen forskning
            och handledning av yngre
          </p>
          <pb facs="riksdagen-motions-pdf/data/1963/mot_1963__ak__374/mot_1963__ak__374-003.pdf"/>
          <fw xml:id="i-9z8ksDPNC96XtnBnrhuYr5">
            10 Motioner i Andra kammaren, nr 374 år 1963
          </fw>
          <p xml:id="i-9Y4kZRSKR7TF6jsZz356oe">
            forskare. Den fann även starka skäl tala för att samma automatik
            blir tillämplig beträffande de teologiska fakulteterna som inom
            de filosofiska fakulteterna med avseende på undervisningsresursernas
            anpassning efter tillströmningen av studenter.
          </p>
          <p xml:id="i-MW9Tto8CUq9DeMAR3GtajQ">
            I sitt utlåtande år 1961 skriver statsutskottet (SU 1951: 60):
            ”Utskottet får med hänsyn till förefintligt antal studerande och
            förväntad ökning av studerande- antalet vid de juridiska och teologiska
            fakulteterna ifrågasätta, huruvida icke även för dessa fakulteters
            vidkommande någon form av automatik, lämpligt avpassad till tillströmningen
            av studerande, bör komma till stånd. Det synes utskottet ange-
            läget att Kungl. Maj:t överväger frågan härom och för riksdagen
            snarast möjligt framlägger de förslag till åtgärder i angivet
            syfte, som bedömes lämpliga och möjliga.” Sveriges förenade studentkårer
            har i underdånig skrivelse den 25 september 1959 hemställt om
            ökade forsknings- och undervisningsresurser för de teologiska
            fakul- teterna. Kanslern för rikets universitet har upprepade
            gånger bl. a. i yttrandet om be- tänkandet rörande universitet
            och högskolor i 1960-talets samhälle (SOU 1959:45) understrukit
            det angelägna behovet av en upprustning av de teologiska fakulteterna,
            framför allt genom införande av s. k. automatik i tilldelningen
            av lärarkrafter, grundad på organisationsplaner, och genom tillförande
            av assistenthjälp. Senast har detta kommit till uttryck i kanslerns
            förslag till anslag för budgetåret 1963/64.
          </p>
          <p xml:id="i-CaK1waRH9tEjqFFhVKUcvX">
            För närvarande är det inte bara så att lärarna i de teologiska
            fakulteterna nöd- gas bedriva sitt undervisnings- och forskningsarbete
            under andra villkor än vad som är fallet i övriga fakulteter.
            Även på studentplanet måste det framstå som svårförståeligt att
            en filosofie studerande vid sina studier i klassiska eller moderna
            språk, historia eller filosofi erhåller effektiv grupp- och lektionsundervisning
            i av- delningar om 15 resp. 30 studenter men att han sedan, när
            han kommer till en teologisk fakultet för att skaffa sig betyg
            i kristendomskunskap för filosofisk exa- men, placeras i grupper
            om 50—100 studerande för ”lektionsundervisning” i bl. a. bibelns
            grundspråk eller kyrkohistoria. För de allt talrikare studerande
            som med tanke på lärarkompetens vill följa det i gällande studieplaner
            upptagna alternativet utan grekiska och hebreiska inom den teologiska
            översiktskursen kan icke ens den i planerna upptagna undervisningen
            meddelas, detta till följd av bristande tilldel- ning av erforderliga
            medel.
          </p>
          <p xml:id="i-73zsfVMhj3wagzkaLzPoHu">
            Det synes rimligt och angeläget att de teologiska fakulteterna
            erhåller möjlighet att bedriva undervisning och forskning under
            i stort sett samma villkor som uni- versitetens övriga fakulteter,
            närmast de humanistiska.
          </p>
          <p xml:id="i-Gm91Ubimeky2EztDuCL9Uw">
            Med hänvisning till vad ovan anförts hemställes, att riksdagen
            vid behandlingen av punkterna nr 167 och 176 under åttonde huvudtiteln
            måtte besluta om dels införande vid de teologiska fakulteterna
            av ett system med
          </p>
          <pb facs="riksdagen-motions-pdf/data/1963/mot_1963__ak__374/mot_1963__ak__374-004.pdf"/>
          <fw xml:id="i-RZ5pQgf5DMLWu1M1jypPhH">
            Motioner i Andra kammaren, nr 374 år 1963 11
          </fw>
          <p xml:id="i-6JWByL22kk4GfENEQCWsY7">
            s. k. organisationsplaner, att läggas till grund för dimensioneringen
            av dessa fakulteters undervisningsresurser, dels tilldelning till
            de teologiska fakulteterna av assistent- och skrivbiträdespersonal
            i en utsträckning som motsvarar vad som är fallet vid de humanistiska
            fakulteterna; samt att riksdagen för täckande av de därigenom
            föranledda kostnads- ökningarna måtte besluta höja berörda anslag
            vid punkterna 157 och 172 under åttonde huvudtiteln med erforderliga
            belopp.
          </p>
          <p xml:id="i-F45ezMJC7WdbwkGdn6Mxcz" type="date">
            Stockholm den 25 januari 1963
          </p>
          <div type="signatureBlock" id="i-RUesMthEFh3gbHbmkgjKUd">
            <p who="i-CxVeiDdM1XTee9388Bhbtb" type="signature">
              Erik Anners
            </p>
          </div>
          <p xml:id="i-VNHnoEChpd4sRQFqAs2Adb">
            Ove Nordstrandh Jean Braconier Märta Boman
          </p>
        </div>
      </div>
    </body>
  </text>
</TEI>
