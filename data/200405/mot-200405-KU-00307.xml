<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KU-00307">
  <teiHeader>
    <fileDesc>
      <titleStmt>
        <title>Demokratin och de förtroendevalda</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Demokratin och de förtroendevalda</title>
          <idno type="rdwebb">GS02K307</idno>
          <rs type="number">K307</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GS02K307/text</ref>
          <ref type="dokument_url_html">http://data.riksdagen.se/dokument/GS02K307</ref>
          <ref type="dokumentstatus_url_xml">http://data.riksdagen.se/dokumentstatus/GS02K307</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TN8pzf6cYSCkMbZu9uMr15" type="signed"/>
        <correspContext corresp="i-TN8pzf6cYSCkMbZu9uMr15">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction type="referral" xml:id="i-Fw75PEJQyVDyQawQ4hXk9a">
          <date when="2004-10-14"/>
        </correspAction>
        <correspAction type="dismissal" xml:id="i-B1TK2yMt5DkeSw1tFUJh9S">
          <date when="2004-10-14"/>
        </correspAction>
        <correspAction type="submission" xml:id="i-Swd75jHmMSUkXnHGspEMbq">
          <date when="2004-10-05"/>
        </correspAction>
        <correspAction type="assigned" xml:id="i-Ujkze68w1VZfc96fcQQKbk"/>
        <correspContext corresp="i-Ujkze68w1VZfc96fcQQKbk">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_K_307/mot_200405_K_307-0001.pdf"/>
      <pb facs="riksdagen-motions-pdf/data/200405/mot_200405_K_307/mot_200405_K_307-0001.pdf"/>
      <div type="motHeader" xml:id="i-UfoTrWNUCsqs5T3EpXsFGn">
        <div type="motTitle" xml:id="i-Kj4ywMSQUXbpbXvG1oyrJ"/>
        <div type="motSubmissionInfo" xml:id="i-TN262oPZ2V21EBiefd352j"/>
      </div>
      <div type="motBody" xml:id="i-Rdgzv1KWeKycjePks1LoAA">
        <div xml:id="i-FzsvpMBLjjnHQXzg7s16vu">
          <p xml:id="i-BbUFcmsXR525U5DxvG7kbK">
            2004/05
          </p>
          <p xml:id="i-Y4v1YL8ENPBJ2kmx86TFFC">
            mnr: K307 pnr: fp712
          </p>
          <p xml:id="i-KCAFwNNG1sKdmEPYTeDEk3">
            Motion till riksdagen 2004/05:K307
          </p>
          <p xml:id="i-6fox95BvM4nJzupps2RfuA">
            av Gunnar Andrén (fp)
          </p>
          <p xml:id="i-AwBPB8T5AN2dnRuE4wFQAp">
            Demokratin och de förtroendevalda
          </p>
          <p xml:id="i-UgjkGhaZbVkGgCLiTmTSiK">
            Förslag till riksdagsbeslut
          </p>
          <p xml:id="i-RWujLpv9LPGZRYEsohCWE">
            1. Riksdagen tillkännager för regeringen som sin mening vad i
            motionen anförs om deltagardemokratin och de förtroendevaldas
            betydelsefulla roll för folkstyret. 2. Riksdagen tillkännager
            för regeringen som sin mening vad i motionen anförs om de politiska
            partiernas roll i en fördjupad demokrati. 3. Riksdagen tillkännager
            för regeringen som sin mening vad i motionen anförs om behovet
            av fler medborgarinitiativ. 4. Riksdagen tillkännager för regeringen
            som sin mening vad i motionen anförs om samband mellan medborgerliga
            rättigheter och skyldigheter. 5. Riksdagen beslutar ta initiativ
            till skapandet av konvent enligt vad i motionen anförs för att
            skapa förutsättningar till demokratisk förnyelse och fördjupning.
            Motivering
          </p>
          <p xml:id="i-WcVrgSSAFUFYQjQSNt4Qru">
            Så skriver Alf Henrikson (1905-1995)
          </p>
          <p xml:id="i-WLJJDHi8LeSX9sVtuUCz3b">
            Latmasken sammanträder. Han pratar vind och väder. Han hyvlar
            inga bräder. Han garvar intet läder. Han sömnar inga kläder. Han
            hedrar inga fäder. Han sammanträder.
          </p>
          <p xml:id="i-2rfjPuhJ1hG96qik8SvduR">
            Det svenska folkstyret bygger på att medborgarna deltar aktivt
            i samhällsbygget. Dagens svenska folkstyre känner på gott och
            ont av sina rötter, där kollektiva, centralistiska beslut skall
            sammanfogas med starkt lokalt självstyre och starka individer.
          </p>
          <pb facs="riksdagen-motions-pdf/data/200405/mot_200405_K_307/mot_200405_K_307-0002.pdf"/>
          <p xml:id="i-4CDNnxHW3aNNhf4Tt3jJgp">
            2004/05:K307
          </p>
          <p xml:id="i-4swXtJJu98Ru6TfzDZxCwk">
            Ett huvudproblem i dagens Sverige, EU-medlem sedan tio år, är
            att vår traditionella maktstruktur fungerar mindre väl i en globaliserad
            värld. Den svenska folkstyrelsemodellen har kommit på undantag,
            inte bara genom yttre förändringar utan också genom att den vanlige
            medborgaren har annorlunda krav, förväntningar och önskemål än
            tidigare. En konsekvens av denna utveckling, som knappast förtjänar
            detta prefix utan snarare för tanken till prefixet av-, är att
            samhällsengagerade medborgare allt oftare går de politiska partierna
            förbi. De förtroendevalda, som förr utgjorde ett brett urval av
            befolkningen, har fått allt större legitimitetsproblem. Vem representerar
            och företräder den förtroendevalde? Hur ser den valdes mandat
            ut? Håller en elitistisk politisk modell på att etablera sig —
            också här är begreppet utveckling synnerligen illa passande —
            också i Sverige? Internationaliseringen ställer dessa frågor i
            skarpare belysning än tidigare. Vilket mandat har väljarna givit
            sina förtroendevalda, i riksdag, Europaparlament, kommun och landsting?
            Representerar den valde sitt parti, sin region, sitt land, sig
            själv?
          </p>
          <p xml:id="i-QMgjbtSf8vDzz1DwPQ89mF">
            När många slutar bry sig
          </p>
          <p xml:id="i-Gh2YbzEBAUvchXE1TKqyoB">
            Det ideella engagemanget i Sverige är traditionellt stort, och
            föreningsverksamheten är omfattande. Vid sidan om föreningsverksamheter
            av skilda slag finns skäl att notera ett helt annat slag av ideellt
            arbete, nämligen att omfattningen av anhörigas insatser inom bland
            annat äldrevården tycks ha ökat under senare år. Med fog kan sägas
            att vi aldrig tidigare i vårt land haft så många ideella organisationer
            som i dag. Men samtidigt finns en oroande utveckling i andra avseenden.
            Alltför många verkar sluta bry sig. Samhällskittet håller på att
            erodera; vetskapen om att vi alla måste bjuda till och ta vår
            del av ansvaret för samhällsbygget håller på att förloras. Om
            begreppet demokrati inte skall förlora sitt innehåll och sin innebörd
            måste folkstyret göra skäl för namnet. Då kan ingen lämnas utanför,
            då kan ingen heller säga sig ha exklusiv rätt att ställa sig utanför
            de ansvarstagandes, ytterst de förtroendevaldas, skara.
          </p>
          <p xml:id="i-En9xKeywzPWPLH4hGiWGhq">
            Deltagardemokratin
          </p>
          <p xml:id="i-3qbDMofKLyaQ9T3CQjKMEB">
            den statliga Demokratiutredningen (SOU 2000:1), som leddes av
            örutvarande statsrådet Bengt Göransson (s) och där Folkpartiet
            företräddes av dåvarande Europaparlamentsledamoten Olle Schmidt
            (fp), analyserades tillståndet i den svenska demokratin. Det slogs
            fast att den svenska olkstyrelsetraditionen bygger på i samhällsbygget
            aktiva medborgare. Demokratiutredningen benämnde det deltagardemokrati.
            En rad konkreta åtgärder presenterades av Demokratiutredningen
            i syfte att stärka det medborgerliga inflytandet. I detta sammanhang
            måste sägas att få blivit örverkligade och förts vidare till riksdagen
            som konkreta förslag för att stärka deltagardemokratins legitimitet.
            Detta är desto mer beklagligt som örtroendefrågan för de valda
            utgör en allt viktigare del av demokratins
          </p>
          <pb facs="riksdagen-motions-pdf/data/200405/mot_200405_K_307/mot_200405_K_307-0003.pdf"/>
          <p xml:id="i-4nZpaetyTuRhwD6cZY99dV">
            funktionsmöjlighet. Det finns en påtaglig risk att alltfler förväxlar
            demokrati och tillit med opinionsundersökningar — av vilka det
            numera synes gå tretton på dussinet. Demokratins funktionsduglighet
            handlar ytterst om människors och väljarnas syn på de förtroendevaldas
            förmåga och sätt att hantera konflikter och komplicerade politiska
            problem. Opinionsundersökningarna kan inte ersätta, möjligen på
            marginalen komplettera, en deltagardemokrati som bygger på kunskap
            och engagemang. Särskilt bekymmersamt är att publika opinionsundersökningar
            friskt blandar olika ting, förtroendet för regeringen med detsamma
            för tidningar, banker, storföretag, kungahus och vad det vara
            må. Om det inte handlar om att skapa intresse för rena särintressen
            kan man notera att förtroendeundersökningar av detta slag i grunden
            bygger på att man jämställer äpplen med päron. Av detta kan det
            i och för sig bli en attraktiv journalistisk blandning men ingen
            vetenskap, ingen grund för politiskt beslutsfattande. Med demokrati
            har sådana opinionsundersökningar inget att skaffa.
          </p>
          <p xml:id="i-RVdsvL526d3E5o4pNNGHRj">
            Medborgarinitiativ
          </p>
          <p xml:id="i-E6nS1x37qS4Ha9qSGcsh7r">
            Ett sätt att skapa nya möjligheter till väljar- och medborgarinflytande
            är att utveckla möjligheterna till medborgarinitiativ, lokalt
            och regionalt. Här finns intressanta ansatser, men mycket mer
            behöver både redas ut och diskuteras. Det gäller exempelvis vilka
            frågor som skall kunna bli föremål för behandling i fullmäktigeförsamlingar,
            nämnder eller rent av folkomröstningar och hur beslutsformerna
            skall vara för olika sorters frågor. Frågan om medborgarinitierade
            beslut skall vara rådgivande eller bindande är en annan viktig
            fråga. Här handlar det också om det parlamentariska ansvarstagandets
            möjligheter om detta begränsas av konkurrerande beslut för vilkas
            följder inget ansvar kan utkrävas — eftersom det ju var väljarna
            som i en omröstning beslutade. På medborgarinitiativens område
            bör nya klarlägganden och idéer utredas och kanske även prövas
            praktiskt. Regeringen är det organ som bör initiera sådana statsvetenskapliga
            och politiska överväganden, däremot måste de politiska partierna
            besluta om sådana kompletterande medborgarinitiativ för fördjupat
            folkstyre.
          </p>
          <p xml:id="i-VbGvv2kfXMXTWL5gRAaEzq">
            Medborgerliga rättigheter och skyldigheter — samt medskapare
          </p>
          <p xml:id="i-6DEP5Sjk8f8ras7xZpLXdx">
            I en fungerande demokrati utmärks styret av att medborgarna har
            både rättigheter och skyldigheter, tydliggjord genom lagar och
            andra myndighetsbeslut. Mellan rättigheterna och skyldigheterna
            måste finnas en rimlig balans. Men än viktigare för solidariteten
            medborgarna emellan är sättet på vilket lagar och förordningar
            kommer till. Detta måste bygga på legitimitet — och ytterst en
            rimlig ömsesidig tillit mellan väljarna och folkvalda. Demokrati
            bygger på förtroendet både för de förtroendevalda,
          </p>
          <p xml:id="i-V1vXsdjrx3XU5ijKqag4dp">
            2004/05:K307
          </p>
          <pb facs="riksdagen-motions-pdf/data/200405/mot_200405_K_307/mot_200405_K_307-0004.pdf"/>
          <p xml:id="i-JEtEmDPweJ5zDmQFo9WkFd">
            2004/05:K307
          </p>
          <p xml:id="i-GN3gkJWmbcbmeLdDd7QVtu">
            sättet att utse dem och vetskap om att de förtroendevalda kan
            avsättas om de mister sina valmäns förtroende. I Demokratiutredningen
            fördes en diskussion om balansen mellan den representativa demokratin
            och den direkta demokratin. Vi behöver starkare återknytning till
            den lokala medborgarskapstraditionen, samtidigt som de olkvalda
            tar sitt politiska ansvar. Människors möjlighet att styra sina
            egna liv måste öka, och det personliga ansvaret förtydligas. I
            det 2003 presenterade delbetänkandet av Ansvarskommittén (SOU
            2003:123) — som leds av landshövdingen i Västerås Mats Svegfors
            och där Folkpartiet åter företräds av numera förre Europaparlamentarikern
            Olle Schmidt (fp) — införs begreppet ”medskapare”. Med det avses
            exempelvis individens grundläggande ansvar för den egna hälsan
            och den betydelse detta har för de anspråk som ställs på sjukvården
            till ideella insatser i olika gemenskaper för exempelvis idrottsanläggningar
            och för sina ungdomars ritidsliv. Genom att ge utrymme för den
            enskildes initiativ skapar samhället örutsättningar för kvalitativa
            vinster, för den enskilde såväl som för den berörda verksamheten.
            I demokratierna behövs här en politisk dubbelstöt! Sverige behöver
            dels en renässans för den representativa demokratin, dels en vilja
            att ge utrymme för det sociala kapitalet. Att verka i det demokratiskt
            styrda samhället är liktydigt med att stå upp för den förtroendevalde,
            att sammanträda är — för att anknyta till Alf Henrikson — att
            hyvla demokratiska bräder. På samma sätt består viljan att värna
            och öka det civila samhällets
          </p>
          <p xml:id="i-M7Ry3Et7DANHjcomhbRTDS">
            svängrum i att tro på den enskildes vilja att ta eget ansvar,
            för sig själv och i de sociala sammanhang och kollektiv han eller
            hon verkar.
          </p>
          <p xml:id="i-6FxzKq9FiTLh6F5XKSxnDH">
            Varför är det inte kritat?
          </p>
          <p xml:id="i-YBVYWBbHhRzeJUbVwGfAwj">
            Varför är det inte kritat? frågade grabben som kom till den kommunala
            idrottsplatsen. Det var en bra fråga. Vi är många som har skäl
            att begrunda dess innebörd, i många av livets skeenden och i olika
            livssituationer. Svaret handlar om allas vårt ansvar, beredskapen
            att ta ansvar för både oss själva och andra, i frihet och gemenskap.
            Det handlar om den enskildes ansvar för att ställa färdigt idrottsplanen
            innan spelet kan börja. Förr — ett begrepp funktionellt i detta
            sammanhang — var det de medverkandes sak att se till att de rätta
            förutsättningarna för verksamheten skapades innan tävlingen eller
            sammankomsten kunde börja. I dag förutsätts någon annan, den kommunanställde
            idrottsplatsvaktmästaren eller någon annan som är avlönad för
            att sköta just den syssla som tidigare var ideell, färdigställa
            arenan, kanske också släcka och stänga lokalen.
          </p>
          <p xml:id="i-XFftcrQNtzEw2BG1Gh7nS8">
            Bekymret med allt färre förtroendevalda
          </p>
          <p xml:id="i-PcwVUUxbvb2nUG5LM9dSDk">
            Problemen för den folkliga demokratin har accentuerats i vårt
            land de senaste decennierna. Det medborgerliga ansvaret för att
            bära upp demokratin har i det
          </p>
          <pb facs="riksdagen-motions-pdf/data/200405/mot_200405_K_307/mot_200405_K_307-0005.pdf"/>
          <p xml:id="i-6zH4cB1BWujdZ3cL8qPLxt">
            moderna Sverige tonats ner. Allt färre men större kommuner och
            därmed också allt färre förtroendevalda politiker har bidragit
            till utvecklingen. Drygt 150 000 kommunala förtroendeuppdrag har
            försvunnit sedan 1950- talet. År 1951 gick det 35 medborgare på
            en förtroendevald, och 1995 var motsvarande siffra 184. År 1999,
            alltså bara ett allmänt val senare, hade utvecklingen blivit än
            värre. Det var bara en av 200 medborgare som uppbar något offentligt
            förtroendeuppdrag. Hur många förtroendevalda finns det 2010? 2018?
            Konsekvensen av denna form av koncentration är given: Färre medborgare
            än någonsin har en bekant, en släkting, arbetskamrat, granne eller
            vän som är politiskt förtroendevald. I dag delar närmare 50 000
            medborgare på cirka 70 000 kommunala uppdrag. Den ”politiska infrastrukturen”,
            för att tala med statsvetaren Urban Strandberg, har successivt
            monterats ned. Det innebär att både kommuner och mängder av förtroendeuppdrag
            har försvunnit och att i dess följd de politiska partierna — dessa
            demokratins fria grundstenar — har lagt ned många av sina lokalföreningar.
          </p>
          <p xml:id="i-8MEvfpP25UUW9AMm4WSQo9">
            Partiers grundläggande roll
          </p>
          <p xml:id="i-We7rN394ZYaoacR35p6gZ2">
            Utan fria partier, frivilliga sammanslutningar av ideellt verkande
            medborgare, blir folkstyret inget annat än ett tomt utanpåverk.
            Det är de förtroendevalda, de som sökt och fått väljarnas förtroende
            i val, som är folkstyrets bas. Utan dessa ideellt verkande, kan
            väljarna inte utkräva ansvar av någon. Utan självständiga, från
            det offentliga fria, aktiva och — paradoxalt nog — avsättningsbara
            partier och förtroendevalda, finns inget folkstyre. Inflytelserika
            tjänstemän i offentlig förvaltning och, det måste också sägas,
            alltför många heltidspolitiker, är andra faktorer som minskat
            det medborgerliga inflytandet. Sverige har i dag en alltför stor
            offentlig sektor — där de ideella krafterna och folkrörelserna
            bedöms njuggt. I det komplicerade samhället, där regelsystem inte
            sällan motverkar varandra och kompetens- och gränsstrider uppstår
            trots från början goda ambitioner att samverka, finns tron att
            mer resurser, personal, pengar och organisation utgör lösningen
            på politiska konflikter. I detta läge frodas uppfattning att experter
            med sina expertlösningar är bättre som konfliktlösare än dagens
            politiska partier och förtroendevalda. Här finner vi en i grunden
            apolitisk strömning, tilltron till det opolitiska styret som i
            grunden innebär ett avståndstagande från de förvisso stundom =
            ”tröga” demokratiska beslutformerna till förmån för ”någon annan
            som vet bäst”. Önskan om expertstyre, som inte får blandas samman
            med sakkunnigt beslutsunderlag, kommer stundom även från personer
            som bort inse att förslagen i förlängningen leder bort från demokratins
            väg, vilket medför att medborgerligt ansvarsutkrävandet omöjliggörs
            och särintressen breder ut sig. Att den demokratiska beslutsprocessen
            ibland är långsam kan förvisso upplevas som besvärande i vår av
            snabba beslut präglade tidsålder, men det finns en poäng med tröghet
            i beslutsprocessen: den ger utrymme för förankring och eftertanke.
            Och den har som ovan understrukit en överlägsen egenskap framför
            varje annan beslutsform: den tillåter väljarnas
          </p>
          <p xml:id="i-Up2pRfuBR9ZAvuud2FAPvT">
            2004/05:K307
          </p>
          <pb facs="riksdagen-motions-pdf/data/200405/mot_200405_K_307/mot_200405_K_307-0006.pdf"/>
          <p xml:id="i-8TevXmCe1JudeMpRumGGoi">
            2004/05:K307
          </p>
          <p xml:id="i-Nfoi698hCsaGyoXQ5YtL3r">
            ansvarsutkrävande för beslut och åtgärder, både vad som gjorts
            och inte gjorts, ibland nästan personligt, alltid partipolitiskt.
          </p>
          <p xml:id="i-T7xugvMwg5QHzBJ3QJCFrB">
            Partiernas tillkortakommanden
          </p>
          <p xml:id="i-23MYmXvKhrRLeNYkgt93Gf">
            Likväl måste sägas att de politiska partierna inte lyckats att
            möta de nya medborgerliga kraven, att avståndet mellan de valda
            och väljarna har ökat. En del av den misstro mot det politiska
            systemet som blir allt tydligare har skapats — eller i varje fall
            förstärkts — av det sätt som alltför många förtroendevalda bemöter
            medborgares oro och engagemang. När politiker talar till väljarna
            i stället för med dem, har man missförstått sin roll och sitt
            uppdrag. Politiker får aldrig bli myndigheter, oavsättbara företrädare
            för det offentliga, utan måste alltid minnas att förtroenderollen
            har man till låns av väljarna. De politiska partierna beskrivs
            ofta som ointagliga maktkolosser, befolkade av människor utan
            kontakt med verkligheten. Man kan lätt emellertid vända på resonemanget
            och fråga: Vilken annan institution i samhället, offentlig eller
            ideell, har tillnärmelsevis så många kontakter och därmed så mycken
            kunskap om verkligheten som de politiska partierna och deras medlemmar?
            = Folkrörelser som = idrottsrörelsen, de = fackliga organisationerna,
            Svenska kyrkan och andra samfund, Röda Korset, folkbildningsförbunden?
            Alla företräder de likt andra förbund och föreningar på ett representativt
            sätt delar av svenska folket. Men begräsningen är uppenbart. Det
            övergripande samhällsintresset saknas, representativiteten blir
            dålig. De politiska partierna är, sina skilda ideologier, historiska
            bakgrunder och divergerande utvecklingar till trots, unika i ett
            avseende: I partierna samsas, ibland under våldsamt disputerande
            och hetsiga meningsutbyten, människor med de mest skilda livserfarenheter
            och verklighetsuppfattningar med syftet
          </p>
          <p xml:id="i-VupF988CCvraPVvwQm8KS7">
            att utmejsla en sammanhållen uppfattning om hur samhället bör
            organiseras och styras och medborgarnas önskemål tillvaratas och
            i bästa fall tillgodoses. I ett ideologiskt parti som det svenska
            liberala göre sig särintressen i grunden
          </p>
          <p xml:id="i-XMVvYQJHcWs6A8L5ehbcxt">
            icke besvär.
          </p>
          <p xml:id="i-KBmwsjKAcwKSeDTkqyYHaR">
            Nödvändigheten av att partierna förnyar sig
          </p>
          <p xml:id="i-AhnB5ETeEH1PiSQmW15yR2">
            Vi kan i den svenska demokratin inte tänka bort de politiska
            partierna, detta trots att hela vår författning inte känner dem.
            Partier finns inte i regeringsformen, bara i verkligheten. Partierna
            och deras företrädare utgör grunden i vår demokratiska uppbyggnad,
            den representativa politiska modellen. Det nödvändiggör i sin
            tur att de politiska partierna ständigt är beredda att förnya
            sitt sätt att arbeta. Liksom de politiska frågorna växlar över
            tiden gör också behovet av mötes-, diskussions- och beslutsformerna
            detta. Det finns
          </p>
          <pb facs="riksdagen-motions-pdf/data/200405/mot_200405_K_307/mot_200405_K_307-0007.pdf"/>
          <p xml:id="i-xTQZ6h7aAXU8gpZyQVcDc">
            ständigt en risk att partier fastnar i förlegade beslutsformer,
            något som i dag tycks avspeglas i tilltagande brist på engagemang
            i partipolitiken. Många medborgare uppfattar partierna som trögrörliga
            beslutsapparater, inte de debattglada föreningar som är grunden
            för deras existens. Likt ideologiernas död har också partiernas
            förutspåtts. Hittills har dock förutsägelsen visat sig grovt felaktig
            — vilket ingalunda är en garanti för att just dagens politiska
            sammanslutningar kommer att överleva. Åtskilligt talar tvärtom
            för att vi får se nya politiska partier födas och dö i synnerhet
            på det lokala planet. Det må beklagas av dem det drabbar, men
            ytterst handlar det alltid om väljarnas val. Väljarnas utslag
            kan i en representativ demokrati inte överklagas, inte överprövas,
            däremot kan väljarna besluta — sådant händer som bekant — att
            vid nästa valtillfälle byta förtroendevalda.
          </p>
          <p xml:id="i-7vZeX7oUsjFq9KiVKoAToC">
            Det politiska systemets (o)förmåga att leverera
          </p>
          <p xml:id="i-2P7GiyBt1N8C6swDxjBsAf">
            Efterkrigstidens Sverige har präglats av en myckenhet av vad
            som ofta benämns politisk social ingenjörskonst, en ambition ”att
            lägga livet till rätta” från vaggan till graven. Detta har också
            satt sina spår i demokratidebatten. Denna har kommit att handla
            mer om trygghet och att ställa ut löften, till än den ene, än
            den andre, om förmåner under en kommande mandatperiod betalade
            av ytterligare andra. Mindre talas om personligt ansvar, frihet
            och skapande. Balansen mellan rättigheter och skyldigheter har,
            inte minst i bidragsdebatten, stundom hamnat ganska snett. Behoven
            är som bekant alltid större än tillgångarna. Vi kan lätt, för
            att citera den mångårige statsministern Tage Erlander (s), om
            vi inte är återhållsamma med långtgående löften hamna i ”det oinfriade
            förväntningarnas missnöje”. Att demokratidebatten i så hög utsträckning
            därför handlar om det politiska systemets förmåga — eller om man
            så vill oförmåga — att leverera det medborgarna önskar eller som
            man anser sig ha blivit lovad, är begriplig. När de ansvariga
            förtroendevalda, de må gälla en regering, en landstings- eller
            kommunstyrelse, inte förmår leva upp till ambitioner som uppfattats
            som löften, kommer naturligt nog ett allt öppnare förakt mot politik
            och förtroendvalda till uttryck.
          </p>
          <p xml:id="i-MFwwXPmKp7phrtzbidSgG4">
            Demokratidebattens motpoler
          </p>
          <p xml:id="i-MygZEPrZwPHPEqbAzSQ6xq">
            Demokratidebatten har i mycket kretsat kring två motpoler:
          </p>
          <p xml:id="i-NM8xqdRAcicspsxLbhuptz">
            1. Det ensidiga kund- och klientperspektivet. 2. Det samhälleligt
            finansierade tjänstetillhandahållandeperspektivet.
          </p>
          <p xml:id="i-Go2gAGoCDNNWpcJARXrkQM">
            I första avseendet betraktas medborgarna som kunder eller rent
            av klienter av offentligt finansierad verksamhet, sjukvård, äldre-
            och barnomsorg, skola, vägar med mer. På kommunal nivå har olika
            organisationsmodeller i linje härmed introducerats för att möta
            önskemålen präglade av valmöjligheter och mångfald. I andra avseenden
            betraktas samhällets roll mest som ansvarig
          </p>
          <p xml:id="i-ByJGJ6vWxkiDkkFSe85cYJ">
            2004/05:K307
          </p>
          <pb facs="riksdagen-motions-pdf/data/200405/mot_200405_K_307/mot_200405_K_307-0008.pdf"/>
          <p xml:id="i-QCPRuibj8iuexer1Utsbbg">
            2004/05:K307
          </p>
          <p xml:id="i-7NSfjQeVRJ2Y5g9LNX2w63">
            distributionskanal av i huvudsak också offentligt producerade
            tjänster. Rättvisa, ett ofta sakligt sett svårdefinierbart begrepp,
            har utgjort det ideologiska rättesnöret för synen på vad som skall
            göras i samhällelig regi.
          </p>
          <p xml:id="i-Ljx7MpoRMdEwUFxU9g9nWZ">
            Nya strukturer för personligt samhälleligt ansvarstagande
          </p>
          <p xml:id="i-GhScewxCeryQM1M2kDc2Xr">
            Det går inte att återvända till det Sverige som fanns för decennier
            sedan, kanske 40-50 år sedan. Men i allmängiltiga termer — oavsett
            teknik- och välståndsutveckling och den ökande globaliseringen
            — kan inte folkstyret överleva om inte medborgarna är beredda
            att ta ett större ansvar — för sig själva och andra. Internationaliseringen,
            individualiseringen och informationsrevolutionen — IT-tekniken
            — skapar nya möjligheter, men i vissa avseenden också problem,
            även om den aspekten inte bör stå i förgrunden. Informationsexplosionen
            i sig är förvisso ett problem som inte skall underskattas. Den
            personliga och samhälleliga sårbarheten när datorn inte fungerar
            på grund av strömavbrott är välkända. Att man fått ett uppdaterat
            bättre program som gör att annan information faller bort eller
            att man saknar kunskaper för att klara ut för andra enkla men
            för den enskilde oöverstigliga teknikproblem, skapar vad som skulle
            kunna kallas teknikstress. Hur påverkas det gemensamma ansvarstagandet
            av en tilltagande känsla av maktlöshet, inte minst teknikburen
            sådan? Traditionella strukturer för normbildning och ansvarstagande
            — inte minst diskussionen på arbetsplatser och i hemmen — tenderar
            att försvagas. Därför behövs nya strukturer som främjar det medborgerliga
            ansvarstagandet. Här har de politiska partierna ett stort ansvar,
            ett ansvar som de inte förmått att leva upp till. Demokratiproblemen
            inom Europeiska unionen är välbekanta. Det som benämns demokratiskt
            underskott har flera bottnar. Särskilt svårt är att förklara för
            den som inte vill höra på. I detta läge kan man, som vissa partier
            önskar, förkasta hela projektet, eller som liberaler önskar, arbeta
            för en vidare demokratisk förankring. Vilken väg man väljer, har
            största betydelse för vart man kommer. Slutresultatet för demokratins
            del är också, precis som i andra sammanhang, beroende av vilka
            insatser och uppoffringar man är beredd att
          </p>
          <p xml:id="i-TAAX81FLS7RuHE9VzEGK2A">
            göra.
          </p>
          <p xml:id="i-BzjFvmaXwrpCzyoNySjE1e">
            När tilliten brister
          </p>
          <p xml:id="i-37MJ4Efv8r646hdNWAz7xR">
            I ett annat avseende kan demokratiska tillkortakommanden, exempelvis
            inom rättspolitikens sfär, tas som förklaring till 1990-talets
            förklarliga men mindre önskvärda diskussion om medborgarsammanslutningar.
            En sådan diskussion uppstår när demokratiskt beslutade insatser
            för skydd av personlig säkerhet och värn av personliga materiella
            tillgångar visar sig otillräckliga. Här finns ett betydande praktiskt
            demokratiskt problem.
          </p>
          <pb facs="riksdagen-motions-pdf/data/200405/mot_200405_K_307/mot_200405_K_307-0009.pdf"/>
          <p xml:id="i-16KnveMcy9ZAu7kQ9WTyYz">
            Diskussionerna om demokratins former har ofta svårt att bottna.
            Många demokratidebattörer svävar elegant ut i de teoretiska rymderna
            men saknar intresse eller förmåga att gå i närkamp med den vardagsnära
            politiska praktiken, både medborgarsammanslutningars praktik och
            politikens praktik. Sanningen är dubbel: Båda behövs. I politiken
            behöver vi dels fria och starka individer som tillåts och uppmanas
            att öka sitt svängrum och ansvarstagande, dels livaktiga partier,
            föreningar och organisationer där medborgarna tillsammans tar
            ett ansvar. Konfliktpunkter uppstår dock när enskilda inte känner
            trygghet i det offentligas åtgärder. Det blir särskilt tydligt
            på polisens ansvarsområde. Att polisen misslyckas i sitt brottsutredande
            är också ett demokratiskt misslyckande. Människors tillit till
            de förtroendevalda skadas och leder till beslut som inte bör ske
            på individuell nivå utan är myndighetsutövning. Frihet måste alltid
            vara frihet under ansvar. När svängrummet får sådan omfattning
            att det inskränker på andras frihet — geografiskt eller etiskt
            — har samhället misslyckats tydliggöra vilka gränser och vilket
            ansvar som skall gälla.
          </p>
          <p xml:id="i-CFMvbfdmNdBh2AxwjDgf4F">
            Tryggheten som styrka, friheten i gemenskap
          </p>
          <p xml:id="i-DE3ome3qSqQ8XijjTUjj8W">
            Det alltför starka kollektivet — som staten eller de fackliga
            organisationerna inte sällan kan uppfattas stå för — kan försvaga
            och förminska människor. Men kollektiva, samhälleliga ingripanden
            har också stärkt den enskilde och ökat mångas frihet, som synen
            på utbildningens grundläggande betydelse. Om än den bästa av världar
            uppstår, kan demokratin aldrig bli ett instrument bara för den
            enskilde. Människan är en social varelse, som aldrig klarar ett
            liv utan gemenskap med andra. Den frisinnade fp-riksdagsmannen
            Waldemar Svensson med sin starka folkrörelseförankring uttryckte
            på sin tid saken så här: ”Endast när den enskilde med bevarad
            frihet och integritet på jämställd fot samverkar med andra människor,
            kan personligheten utvecklas på ett fulltonigt sätt. En individuell
            egoism, som är sig själv nog, blir lika förödande för den mänskliga
            gemenskapens struktur som de stora kollektivens opersonliga och
            abstrakta sammanbindning av massorna.” Att ha en socialt trygg
            bas — arbete och bra utbildning — är viktiga delar för att ett
            samhälle skall få engagerade och ansvarsfulla medborgare. Alla
            måste ges individuella utvecklingsmöjligheter. Slutsatsen är att
            det civila samhället behöver stärkas. Alla förändringar av samhällsstrukturen
            behöver inte träffas genom politiska beslut, i alla fall inte
            i de former som vi känner i dag. Den generella välfärden ger en
            god grund för stor individuell välfärd — man kan säga att trygghet
            ger kraft. Men det är också i det perspektivet som den personliga
            friheten och det personliga ansvaret behöver öka, det är två sidor
            av samma mynt. Frihet i gemenskap är demokratins bas.
          </p>
          <p xml:id="i-BQiurKT4JbuGechvAXkBg">
            2004/05:K307
          </p>
          <pb facs="riksdagen-motions-pdf/data/200405/mot_200405_K_307/mot_200405_K_307-0010.pdf"/>
          <p xml:id="i-M9KYK8y4dxnNZwtjb166m4">
            2004/05:K307
          </p>
          <p xml:id="i-KYeMqLnAz9PtPDzMfk2rLB">
            10
          </p>
          <p xml:id="i-QAhGTKB45e4C8vXNEfdw3A">
            Riksdagens ansvar för demokratidebatten
          </p>
          <p xml:id="i-Q6MkmHxbduWc2yea3DrW2x">
            Flera statliga utredningar har behandlat och behandlar de nya
            förutsättningar och krav som den svenska demokratin ställs inför.
            De viktigaste har varit Demokratiutredningen från 2000 och den
            nu pågående Ansvarskommittén. Regeringen har därtill aviserat
            en ny författningsutredning eller dito beredning. Av vad som hittills
            kommit fram tyder mycket på att de politiska partierna överlag
            är oroade över ett minskat engagemang för det gemensamma beslutsfattandet,
            men samtidigt har mycket lite hänt utöver vissa förändringar av
            länsgränser och landstingens kompetensområden. Det är förändringar
            som förmår uppröra få sinnen och av än färre betraktas som grundläggande
            demokratireformer. Riksdagen — i vilka de politiska partiernas
            förtroendevalda har sin folkliga bas — har i detta perspektiv
            ett speciellt — och annat — ansvar än regeringen, vars uppgift
            är att styra riket men faktiskt inte att reformera demokratin.
            Det är just en uppgift för de politiska partierna genom riksdagen.
            I EU- diskussionen tas det för givet att riksdagen skall anordna
            hearings och ta andra initiativ för att bredda förståelsen för
            Sveriges medlemskap. Just nu finns en idé, som självfallet inte
            bör genomföras, att starta ett nytt statligt verk med uppgift
            att informera om EU:s framtida roll, en uppgift som det ankommer
            på fria partier att i samverkan med riksdagen att stå för. Också
            när det gäller förändringar och fördjupningar av den mer näraliggande
            inhemska demokratin bör samma syn på just riksdagens roll genomsyra
            demokratidebatten. Riksdagen står också i dessa avseenden över
            regeringen. Det finns ett stort utrymme för dialog kring det svenska
            folkstyrets framtid, på såväl lokal, nationell som internationell
            nivå. Riksdagen, främst konstitutionsutskottet där dessa frågor
            naturligen hör hemma, bör därför ta initiativ till fördjupad dialog
            och diskussion kring framtida förändringar av det svenska folkstyret.
            En modell kan vara tillskapandet av ett särskilt konvent där företrädare
            för partier och andra sammanslutningar samlas för att diskutera
            frågor från olika aspekter innan dessa överlämnas till de förtroendevaldas
            och ytterst väljarnas prövning. Den folkliga dialogen och mötesformerna
            måste förnyas, medborgarna inbjudas att delta och riksdagen att
            öppna sig för samtal och tankeutbyte.
          </p>
          <p xml:id="i-5SqKonvYdkWb4xMdphLWrk">
            Stockholm den 30 september 2004 Gunnar Andrén (fp)
          </p>
        </div>
      </div>
    </body>
  </text>
</TEI>
