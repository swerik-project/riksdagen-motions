<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-AU-00768">
  <teiHeader>
    <fileDesc>
      <titleStmt>
        <title>Kortare arbetstid</title>
        <author corresp="i-48Dg2ScegN8mpc2UJq5sE2 i-JDd3G3miMyra3Ja6NFaSon">av Rebecka Le Moine och Marielle Lahti (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:768 av Rebecka Le Moine och Marielle Lahti (båda MP)</title>
          <idno type="rdwebb">HA02768</idno>
          <rs type="number">768</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HA02768/text</ref>
          <ref type="dokument_url_html">https://data.riksdagen.se/dokument/HA02768</ref>
          <ref type="dokumentstatus_url_xml">https://data.riksdagen.se/dokumentstatus/HA02768</ref>
          <ref type="pdf">https://data.riksdagen.se/fil/903EC37D-331E-4D60-9BCC-07CF9FF4308F</ref>
          <ref type="docx">https://data.riksdagen.se/fil/20F6B25F-1693-4C94-83E5-E6FADEE0C5AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-JDd3G3miMyra3Ja6NFaSon</idno>
            <name>Marielle Lahti</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LMcPVyP7VxnuRdDYURZ2Gg" type="signed"/>
        <correspContext corresp="i-LMcPVyP7VxnuRdDYURZ2Gg">
          <note type="signatory" corresp="i-48Dg2ScegN8mpc2UJq5sE2"/>
          <note type="signatory" corresp="i-JDd3G3miMyra3Ja6NFaSon"/>
        </correspContext>
        <correspAction xml:id="i-X5zxMdMSJ3kC2NAiCVYhkz" type="submitted">
          <date when="2022-11-21"/>
          <time when="17:02:53"/>
        </correspAction>
        <correspAction xml:id="i-66aq8bf8joEHq8dPhoZtSz" type="reviewed">
          <date when="2022-11-21"/>
          <time when="17:20:07"/>
        </correspAction>
        <correspAction xml:id="i-VZoN7zTzvDwXPSyKQPpLwz" type="referred">
          <date when="2022-12-01"/>
        </correspAction>
        <correspAction xml:id="i-KkUyboo4651r4eyWuxSDT8" type="assigned">
          <date when="2023-05-17"/>
          <time when="13:27:19"/>
        </correspAction>
        <correspContext corresp="i-KkUyboo4651r4eyWuxSDT8">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-YXQnWYXyKpBqtipdDT4ter" type="behandlas_i"/>
        <correspContext corresp="i-YXQnWYXyKpBqtipdDT4ter">
          <ref type="uppgift">2022/23:AU8</ref>
          <ref type="ref_dok_id">HA01AU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU8</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7T4UCZqGU6UAi143QL1KCx" type="motHeader">
        <div xml:id="i-P54m2U9BKeehTA96VafMHR" type="motTitle">
          Motion till riksdagen 2022/23:768 av Rebecka Le Moine och Marielle
          Lahti (båda MP) Kortare arbetstid
        </div>
      </div>
      <div xml:id="i-JTqAYuj2Qf6X1L129X1iGy" type="motBody">
        <div xml:id="i-JskRhEm3ZgU83Nr9bh49bw" type="motProposal" subtype="förslag">
          <head xml:id="i-M8sF8SSQ87zYSU6nhTqtL1">
            Förslag till riksdagsbeslut
          </head>
          <list xml:id="i-ArAtMrPoLBKb65qqk6PdD8">
            <item xml:id="i-3Vf62JKvkEfnW2DADtD8Vt" sortKey="Yrkande 1">
              Riksdagen ställer sig bakom det som anförs i motionen om att
              se över hur normalarbetstiden i ett första steg kan sänkas till
              35 timmar i veckan och tillkännager detta för regeringen.
            </item>
          </list>
          <list xml:id="i-9yafusiA2rnnRmpfzHzNXm">
            <item xml:id="i-N4g22d9CGqy7NhEiQkJVRS" sortKey="Yrkande 2">
              Riksdagen ställer sig bakom det som anförs i motionen om att
              utveckla en modell för en stabil samhällsekonomi inom naturens
              ramar där arbetstid är en regulator för att uppnå ekologisk, social
              och ekonomisk hållbarhet och tillkännager detta för regeringen.
            </item>
          </list>
          <list xml:id="i-EABQF1pkaNjq5UH6osrH1y">
            <item xml:id="i-TFDUR6ctefjBtujR7S9GPc" sortKey="Yrkande 3">
              Riksdagen ställer sig bakom det som anförs i motionen om att
              se över hur normalarbetstiden kan sänkas ytterligare från 35 timmar
              i veckan och tillkännager detta för regeringen.
            </item>
          </list>
        </div>
        <div xml:id="i-9wVbn4m8qmVwnio3TnkJMr" type="motContent">
          <head xml:id="i-8iXTMLXo8jSN4UmGEVsozB" type="h1">
            Motivering
          </head>
          <p xml:id="i-91B5R5FAKh5PVpMY14PPct">
            Arbetsfördelningen i Sverige blir allt mer ojämn. Många lönearbetar
            mer än vad som är hälsosamt för dem själva och för jorden, medan
            andra inte arbetar alls.
          </p>
          <p xml:id="i-6MdpkKXKtVWX5gCs3fVLha">
            I dagens läge, med en arbetslöshet på ca sju procent och allt
            mer övertidsarbete i Sverige, är det mer angeläget än någonsin
            att dela mer rättvist på lönearbetet. I Lång­tids­utredningen
            (1980) påpekades det att utan 1970-talets arbetstidsförkortning
            hade det funnits 500 000 färre jobb då. En sådan klarsyn behövs
            mer än någonsin. En lägre hel­tids­norm kan vara ett sätt att
            minska arbetslösheten som åter måste beaktas.
          </p>
          <p xml:id="i-P8ui1XfrbuDfi6Cty5dJpa">
            Vetenskapliga och tekniska framsteg leder till ständigt ökande
            arbetsproduktivitet, det vill säga att allt färre kan producera
            allt mer. Teknikutvecklingen fortsätter i snabb takt. Konsekvenserna
            beskrivs klarsynt i rapporten Vartannat jobb automatiseras inom
            20 år – utmaningar för Sverige från Stiftelsen för strategisk
            forskning.
          </p>
          <p xml:id="i-G5dv19e9MkeuzeARkzCh7c">
            Statistik från OECD visar att detta medför att mängden tillgängligt
            lönearbete per person i den industrialiserade världen minskat
            sedan 1970. De förestående stora pensions­avgångarna bedöms inte
            kunna vända utan endast bromsa denna utveckling något; att en
            majoritet av fyrtiotalisterna nu gått i pension har inte haft
            någon avgörande inverkan på arbetslöshetssiffrorna.
          </p>
          <p xml:id="i-JD6wN19XLyvmdQVNQrxazi">
            Eftersom man i flertalet OECD-länder tar ut en allt mindre del
            av produktivitets­ökningarna som sänkt arbetstid har den konjunkturberoende
            så kallade struktur­arbets­lös­heten ökat. Den kan minskas om
            BNP-tillväxten är större än produktivitetsökningen. En sådan strategi
            är ekologiskt ohållbar om inte energi- och resurseffektiviseringen
            i BNP är större än tillväxten. Hittills har emellertid effektiviseringarna
            ätits upp av ökad konsumtion.
          </p>
          <p xml:id="i-L3JZUU6VXHJyxwrvHNvMkA">
            Det har länge varit så att automatisering av en arbetsuppgift
            har skapat mervärden som sedan skapat nya jobb, men Riksbanken
            varnar i sin penningpolitiska rapport från februari 2015 för att
            ju fortare den tekniska utvecklingen går, desto svårare är det
            för människor och institutioner att anpassa sig till den. Att
            teknisk utveckling skapar minst lika många arbeten som den slår
            ut är således inte nödvändigtvis någon naturlag. Det skulle i
            stället kunna vara så att teknologisk arbetslöshet till följd
            av automatisering blir ett vanligare fenomen framöver än det varit
            hittills. I den mån så blir fallet kan betydligt bredare grupper
            i ekonomin än hittills komma att uppleva en press nedåt på sin
            löne­utveckling.
          </p>
          <p xml:id="i-NMjCpihxVbhUYcUr1Wk24E">
            Det är inte realistiskt att hoppas på att ständig ekonomisk tillväxt
            och ständigt ökad konsumtion i redan rika länder ska åstadkomma
            ökad sysselsättning, särskilt inte med hänsyn till miljön. En
            tillväxt som bygger på större resursuttag än vad ekosystemen förmår
            att återskapa är en oekonomisk tillväxt.
          </p>
          <p xml:id="i-QKfuoKhiEQvKNocBV8QxV2">
            Att åter börja ta ut produktivitetsökningar i sänkt arbetstid
            snarare än höjd lön och högre vinster är däremot fullt möjligt.
            Det handlar inte bara om fördelning av arbetstid utan om fördelning
            av ekonomiska resurser och därmed makt. Fram till 1970-talet kortades
            arbetstiden stegvis, senast 1973 då 40-timmarsveckan infördes.
            Det finns folkligt stöd för en sådan linje. De flesta svenskar
            vill hellre ha mer fri tid än höjd lön, enligt flertalet opinionsundersökningar.
            Det ger en signal om att ett flertal prioriterar andra värden
            än ständigt ökad konsumtion och materiell standard.
          </p>
          <p xml:id="i-4LLYa2Skmi2qzCA9pjfVRS">
            Samtidigt önskar många deltidsanställda, ofta lågavlönade, att
            få arbeta heltid. Ofta handlar det om att det helt enkelt inte
            går att försörja sig på en deltidslön i ett låglöne­yrke. En heltidslön
            som det går att leva på är en nödvändighet och borde vara en själv­klarhet.
            Med lägre heltidsnorm och en fördelningspolitik som syftar till
            att minska inkomst­skillnader, istället för att öka dem som nu,
            kan fler försörja sig på sitt arbete. Det är också värt att påpeka
            att ju mer ekonomiskt ojämlikt ett land är, desto längre tenderar
            arbetstiden att vara. En förklaring är att i mer ojämlika länder
            krävs det ofta att man finansierar mer av utbildning och sjukvård
            privat. Ojämlikhet driver även på stress­ande och miljöskadlig
            statuskonsumtion.
          </p>
          <p xml:id="i-4vBN25unvsRdvtFXjLSJVu">
            De ansedda schweiziska ekonomijournalisterna Philipp Löpfe och
            Werner Vontobel skriver i sin bok Arbeitswut (Arbetsmani) att
            vi borde tala om arbetsfördelning istället för arbetstidsförkortning.
            De frågar om vi verkligen vill att 40 procent arbetar normal­arbetstid
            och 30 procent mer eller mindre frivillig deltid medan 30 procent
            tvingas vandra in i och ut ur arbetslöshet. De uppskattar den
            tillgängliga mängden lönearbete till 25 timmar i veckan per tysk
            i förvärvsaktiv ålder och den fortsätter att sjunka. I Sverige
            har arbetsfördelningen blivit allt mer ojämn. Under 1900-talets
            båda sista decennier ökade den faktiska årsarbetstiden i två länder
            i den industrialiserade världen: Sverige och USA. Samtidigt råder
            massarbetslöshet.
          </p>
          <p xml:id="i-HcSQn8UMyj3aER27WQuGCC">
            Enligt en rapport av TCO som bygger på data från Statistiska
            centralbyrån ökade övertidsuttaget i Sverige under åren 2009–2013.
            Närmare 18 % av alla anställda jobbade övertid under en vanlig
            arbetsvecka 2014, varav 4,3 % utan ersättning. Beroende på hur
            man räknar motsvarar övertids­arbetet mellan 117 000 och 150 000
            heltidsjobb. Vissa, inte minst tjänstemän i industrin, har förhandlat
            bort sin övertids­ersätt­ning mot extra semesterdagar och även
            högre månadslön. Gränsen mellan arbete och fritid flyter samman
            allt mer och många anställda upplever en press att ställa upp
            och arbeta övertid, även utan ersättning.
          </p>
          <head xml:id="i-CS1rHvs9ZBnX44ZWx72XNR" type="h2">
            Sänk den lagstadgade normalarbetstiden
          </head>
          <p xml:id="i-9mvKR6VtAjTZPG6oLd95DF">
            Den lagstadgade normalarbetstiden är viktig och kan inte fullt
            ut ersättas med individu­ella eller branschvisa avtal. Dels är
            den en skyddslagstiftning för dem som inte kan välja och inte
            har en stark förhandlingsposition mot sin arbetsgivare, dels är
            normal­arbets­tiden normerande. Är normalarbetstiden 40 timmar
            per vecka blir det normalt att jobba just så länge och avvikande
            att jobba kortare – eller längre – tid. Oavsett vilken normal­arbetstid
            vi väljer att lagstifta om kommer det givetvis alltid att finnas
            behov av ytter­li­gare lagstiftning som möjliggör en mer flexibel
            arbetsinsats i olika skeden i livet. Den som till exempel har
            småbarn eller närmar sig pensionsåldern behöver ofta få jobba
            mindre eller inte alls under en period.
          </p>
          <p xml:id="i-A29DYwTVy8bDSEiGVThxV">
            En ekonomi byggd på en ständigt ökad tillväxt som kräver ökat
            lönearbete och ökad konsumtion när vi redan förbrukar för mycket
            naturresurser är ohållbar, inte minst eko­logiskt. Ekonomisk utveckling
            i rika länder måste av miljöskäl innebära mer fri tid snarare
            än ökad materiell konsumtion. I omvärlden pågår en seriös diskussion
            om detta. Så här uttryckte EU-parlamentets miljöutskott 2009–2014
            sin syn på kopplingen mellan arbetstidsfrågan, en ständigt växande
            konsumtion och klimathotet, när det nyligen röstade om ett yttrande
            för att utveckla sysselsättningspotentialen av en ny hållbar ekonomi:
            Europaparlamentet är övertygat om att införandet av resurseffektiv
            grön teknik inte räcker för att uppnå en hållbar utveckling, så
            länge som produktivitets­ökningar tas ut som inkomstökningar.
            Dessutom anser parlamentet att det skulle vara klokt ur ett miljöperspektiv
            att låta produktivitetsvinster leda till mer fritid och kortare
            arbetsdagar, i stället för högre löner och ökad konsumtion.
          </p>
          <p xml:id="i-TB3XdxxjAbD7SSo7NHHN9n">
            FN:s miljöorgan (UNEP) uttrycker samma insikter i sin rapport
            Green Jobs (2008). Allt fler vetenskapliga studier visar också
            på sambandet mellan arbetstid, konsumtion och miljöpåverkan. Ett
            intressant exempel är rapporten Are Shorter Work Hours Good for
            the Environment? av David Rosnick och Mark Weisbrot vid Center
            for Economic and Policy Research i Washington. Forskarna konstaterar
            att amerikaner har 16 procent längre årsarbetstid än västeuropéer
            och att detta utgör huvudorsaken till att såväl BNP per capita
            som utsläpp av växthusgaser är betydligt högre i USA. De bedömer
            att om USA hade reducerat arbetstiden till västeuropeisk nivå
            skulle man ha kunnat infria Kyotomålen.
          </p>
          <p xml:id="i-3nnqsNtfPW3btKXSCeLPDd">
            En annan intressant rapport har publicerats av en svensk forskargrupp
            vid institu­tionen för fysisk resursteori vid Chalmers. De drar
            slutsatsen att en ökning eller minsk­ning i arbetstid förorsakar
            en nästan proportionell förändring i energianvändning och utsläpp
            av växthusgaser. En minskning av arbetstiden med 10 procent reducerar,
            i genomsnitt, energianvändningen och utsläppen av växthusgaser
            med 8 procent (Jonas Nässén, Jörgen Larsson &amp; John Holmberg,
            The Effect of Work Hours on Energy Use, 2009).
          </p>
          <p xml:id="i-F4mbagT5ZsRipHKi1waoSh">
            Sänkt normalarbetstid är en reform som skulle kunna stärka demokratin
            och den sociala sammanhållningen i samhället. Den skulle också
            kunna ge förutsättningar för ett mer hälsosamt liv. Delaktighet
            i samhället och insatser för sina nära kräver tid. Tid är för
            många idag den kanske allra knappaste resursen. Dagens system
            där vissa blir sjuka av för hög arbetsbelastning medan andra far
            illa av arbetslöshet är inte bara inhumant utan även ett stort
            resursslöseri.
          </p>
          <p xml:id="i-FHdrRHSnx6FJinsCC9scZw">
            Villkoren på arbetsmarknaden ändrar sig snabbt. Allt fler lever
            och arbetar under osäkra och svåra, prekära förhållanden. Det
            handlar om tim- och projektanställningar, delade turer, ofrivillig
            deltid och dito övertid, olika slags arbetsmarknadsåtgärder, arbets­löshet
            och utslagning. Kraven och pressen på människor ökar medan konkur­ren­sen
            hårdnar om de jobb som inte har gjorts överflödiga i och med teknikutveckling
            och spariver. En klokt utformad arbetstidsförkortning löser inte
            alla dessa problem men är ändå en nyckelreform som skulle kunna
            ge både fler jobb och ökad livskvalitet.
          </p>
          <p xml:id="i-2zEz6LGPBx8qZfhh8Hx2Dt">
            På olika håll i omvärlden syns tecken på att arbetstidsfrågan
            håller på att vakna till liv. I den tyska halvmiljonstaden Bremen
            har lokalavdelningarna av nästan samtliga fackförbund gått samman
            med folkrörelser och forskare, däribland den namnkunnige professorn
            i nationalekonomi Rudolf Hickel, i ett initiativ för arbetstidsförkortning
            (Bremer Arbeitszeitinitiative, www.bremer-arbeitszeitinitiative.de)
            på vars webbplats man kan läsa följande:
          </p>
          <p xml:id="i-BWYbvU1E8bCKHroNhbWaSC">
            Tvärtemot rådande trend att vi ska vara beredda att arbeta i
            stort sett när som helst, så behöver vi människor mer av den tid
            som vi själva fritt förfogar över. Tid för att återhämta oss efter
            arbetet, tid för andra människor såsom barn, livskamrater, vänner
            och grannar och tid för föräldrar och äldre som kan behöva en
            hjälpande hand, men också tid för ett bredare socialt engagemang
            ute i samhället. Vi måste på nytt bli med­vetna om tidsfrågornas
            avgörande betydelse för att kunna stå emot ekonomiser­ingen av
            alla livssammanhang.
          </p>
          <p xml:id="i-F6kEQv3pRHipBLUw4wu4Wh">
            Att vi behöver arbeta allt färre timmar för att producera det
            vi behöver är ur grön synvinkel en möjlighet, inte ett problem.
            Om hälften av produktivitetsökningarna i Sverige sedan 1980 hade
            tagits ut i kortare arbetstid hade vi nu haft 32-timmarsvecka.
            Det handlar om vilket samhälle vi vill ha. Redan 1848 beskrev
            socialliberalen John Stuart Mill i sitt huvudverk Nationalekonomins
            principer hur samhället skulle kunna se ut när kampen för överlevnad
            inte längre upptar all energi. Ökad produktion fortsätter att
            vara ett viktigt mål bara i mindre utvecklade länder, men i de
            mest utvecklade behövs istället en jämnare fördelning. När de
            industriella framstegen minskade behovet av arbete såg Mill framför
            sig hur det skulle finnas utrymme för kultur och sociala fram­steg.
            Även nationalekonomen John Maynard Keynes förutsåg en ny epok
            i mänsklig­hetens historia när effektiviteten i produktionen ökat
            så att vi inte längre behövde slita så hårt. När människor fått
            sina behov uppfyllda tänkte sig även Keynes att vi skulle inrätta
            oss själva och samhället därefter. Men istället för att njuta
            frukterna av våra framsteg har vi låst oss i en ekologiskt ohållbar
            konsumtion som förutsätter överdrivet lönearbete. Till råga på
            allt visar forskningen tydligt att redan rika människor inte blir
            nämnvärt lyckligare av mer konsumtion. Det handlar också om människosyn.
            Människan är så mycket mer än en kugge i produktionen och en aldrig
            tillfredsställd konsument, så mycket större än ett anställningsnummer
            och ett kundnummer.
          </p>
          <p xml:id="i-CLSeUUFgy1TH6UkDGzuD3b">
            Den extrema arbetsdyrkan som råder ter sig absurd på många sätt,
            inte minst med tanke på att en hel del av lönearbetet inte är
            produktivt eller nyttigt, utan onödigt eller rentav skadligt.
            Att avlöna människor för att hugga ner de sista urskogarna, bryta
            mineraler i ovärderliga naturområden eller producera vapen, är
            inte bara etiskt oförsvar­ligt utan olönsamt, för alla utom dem
            som gör vinst på detta på kort sikt.
          </p>
          <p xml:id="i-4cCShhHX8vEuD2VSNzXZzk">
            Det är inte riktigt att lönearbete alltid är utvecklande och
            bra för människor. Att arbete ska ha substans borde vara självklart,
            men tyvärr har innehåll och värde i arbetet i allt högre grad
            kommit att få en underordnad betydelse. Människor som inte har
            turen att kunna falla tillbaka på någon annan försörjning – kapital,
            arv, lotterivinster m.m. – ska till varje pris sysselsättas. Den
            som inte får en anställning tvingas, alltför ofta, in i meningslösa
            och förnedrande arbetsmarknadsåtgärder. Även åtskilligt reguljärt
            löne­arbete är i olika bemärkelser tomt. Sociologen Roland Paulsen
            skildrar detta i sin bok Arbetssamhället.
          </p>
          <p xml:id="i-YFQrb1s5ZCVQzWDfsEUpBJ">
            En allt mer urartad arbetslinje står för disciplinering och förnedring
            av människor. Samtidigt förblir mycket viktigt ogjort när människor
            berövas så mycket tid och kraft.
          </p>
          <p xml:id="i-Vw2mokiZj2v9N9Fft57FGh">
            Det är hög tid att börja dela på arbetet solidariskt och öka
            människors möjligheter att växa från produktionsfaktorer till
            individer och medborgare, med tid och kraft att få kultur, föreningsliv
            och demokrati att blomstra. Lönearbete är bara en del av arbetet
            och arbetet är bara en del av livet. Vi föreslår därför att riksdagen
            tillkännager för reger­ing­en som sin mening att man bör se över
            hur normalarbetstiden i ett första steg kan sänkas till 35 timmar
            i veckan.
          </p>
          <head xml:id="i-SSsfQSjLnCaGxg3pKnRW7p" type="h2">
            Arbetstid som regulator för hållbarhet
          </head>
          <p xml:id="i-3L1CgHx6WCEao1TD2eCBHG">
            Stabiliteten i samhällsekonomin bygger för närvarande på en ständigt
            ökad ekonomisk tillväxt. Finanskrisen, klimat- och miljökrisen
            och den sociala krisen visar att detta är ohållbart och i de flesta
            avseenden, utom mycket kortsiktigt ekonomiskt, destabili­se­rande
            för samhället och naturen.
          </p>
          <p xml:id="i-4z4o6gkWnksQp6tB6PkmXY">
            Den kanadensiske miljöekonomen Peter Victor har tagit fram en
            makroekonomisk modell för stabil samhällsekonomi, som fokuserar
            på att uppnå såväl ekologisk och ekonomisk som social hållbarhet.
            I Victors modell är arbetstiden en av flera viktiga regulatorer.
            Genom att man delar på jobben och konsumtionsutrymmet kan arbets­lös­heten
            och den ekonomiska ojämlikheten minskas.
          </p>
          <p xml:id="i-3PqYF9ZwiH5J6nyNbnacdG">
            En modell för en stabil samhällsekonomi inom naturens ramar där
            arbetstid är en viktig regulator för att uppnå ekologisk, social
            och ekonomisk hållbarhet behöver utvecklas och anpassas till svenska
            förhållanden, som ett verktyg för att ställa om ekonomin i vårt
            land. Detta bör riksdagen ge regeringen tillkänna.
          </p>
          <p xml:id="i-3XP8XCJArwJJRd1WfGadxz">
            Med utgångspunkten att en jämnare fördelning av lönearbete, fri
            tid och konsum­tions­utrymme är en nyckel till en hållbar ekonomi,
            föreslår vi att riksdagen tillkännager för regeringen som sin
            mening att man även bör se över hur steg mot en kortare normal­arbetstid
            än 35 timmar i veckan ska kunna tas.
          </p>
        </div>
        <div xml:id="i-5a1MiyGimCKEyUef5zqHR1" type="motSignatures">
          <list xml:id="i-Qtj3CmRsrceVp3xYBA4Huf">
            <item xml:id="i-NLKQQGLkPSA1P3SbnTHi8C" who="i-48Dg2ScegN8mpc2UJq5sE2">
              Rebecka Le Moine (MP)
            </item>
            <item xml:id="i-W4zYVrhR2TxdsM8fr3Sq8v" who="i-JDd3G3miMyra3Ja6NFaSon">
              Marielle Lahti (MP)
            </item>
          </list>
        </div>
      </div>
    </body>
  </text>
</TEI>
