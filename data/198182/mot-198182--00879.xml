<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00879">
  <teiHeader>
    <fileDesc>
      <titleStmt>
        <title>Kommunallagens särbestämmelser för Stockholms kommun</title>
        <author>Margareta Andrén och Hadar Cars</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunallagens särbestämmelser för Stockholms kommun</title>
          <idno type="rdwebb">G502879</idno>
          <rs type="number">879</rs>
          <ref type="dokument_url_text">http://data.riksdagen.se/dokument/G502879/text</ref>
          <ref type="dokument_url_html">http://data.riksdagen.se/dokument/G502879</ref>
          <ref type="dokumentstatus_url_xml">http://data.riksdagen.se/dokumentstatus/G502879</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-W4KsfSh6dCbjCcJdxiZwL</idno>
            <name>MARGARETA ANDRÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-EjgCsasV3xuCur7HxqaNHA</idno>
            <name>HADAR CARS</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8NLhG9tWVieEZJsi9jDaKC" type="signed"/>
        <correspContext corresp="i-8NLhG9tWVieEZJsi9jDaKC">
          <note type="signatory" corresp="i-W4KsfSh6dCbjCcJdxiZwL"/>
          <note type="signatory" corresp="i-EjgCsasV3xuCur7HxqaNHA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__879/mot_198182__879-001.pdf"/>
      <fw xml:id="i-FZnG4HtVBW1RGn6F4V5MG9">
        Motion 1981/82: 879
      </fw>
      <div xml:id="i-DH98XT42QkKqHe7UJfeHro" type="motHeader">
        <div xml:id="i-Bd1Xocp4a897jXhtQooarT" type="motTitle"/>
        <div xml:id="i-WxyMcWd3v8CT7fkWdk7hFD" type="motSubmissionInfo"/>
      </div>
      <div xml:id="i-3JMAPpXHnx7WL6wqPmq4mX" type="motBody">
        <div xml:id="i-XHRuG9s1JQtseEUDZcHGgx">
          <p xml:id="i-WL5f9XSJNJkNBkVsw6ko9b">
            Margareta Andrén och Hadar Cars Kommunallagens särbestämmelser
            för Stockholms kommun
          </p>
          <p xml:id="i-7NsssGrjvmJyZhdPmj2CXW">
            Då riksdagen 1977 behandlade förslaget till ny kommunallag framhöll
            konstitutionsutskottet att det stora antalet särbestämmelser för
            Stockholms kommun borde ses över. I enlighet med detta riksdagsbeslut
            tillsatte regeringen 1977 kommunal- rättsutredningen för Stockholm.
            Dess betänkande, Stockholms kommunala styrelse — partiell översyn
            av kommunallagen (SOU 1981:53), har nyligen remissbehandlats.
            Dess värre har utredningens förslag fått en mycket olycklig utformning
            när det gäller två institutioner som haft särskilt stor betydelse
            för en kraftfull politisk ledning i Sveriges huvudstad. Dessa
            båda institutioner är drätsel- nämnden och borgarrådsberedningen.
            Utredningen föreslår att riksdagen skall förbjuda Stockholms kommun
            att ha en särskild drätselnämnd. Beträffande borgarrådsberedningen
            föreslås inte regler som innebär ett direkt hinder mot att nuvarande
            ordning bibehålls, men de föreslagna reglerna om borgarrådsberedningens
            framtida ställning är oklara samtidigt som en rad formella problem
            kommer att uppstå. Även om det i och för sig kan vara ett önskemål
            att ha så få särbestämmelser som möjligt för Stockholms kommun,
            kan det inte vara ett självändamål att avskaffa dessa särbestämmelser.
            Avgörande för riksdagens ställningstagande måste vara att på bästa
            sätt möjliggöra en väl fungerande demokratisk ledning av den mycket
            stora verksamhet som bedrivs i Stockholms kommun. Även om andra
            kommuner bara har en kommunstyrelse och ett arbetsutskott har
            Stockholm sedan länge tre centrala förtroendemannaor- gan, drätselnämnden,
            borgarrådsberedningen och kommunstyrelsen. Denna ordning kan för
            utomstående förefalla obekant och komplicerad, men den har erfarenhetsmässigt
            visat sig fungera utomordentligt väl. Det i realiteten viktigaste
            politiska organet har varit borgarrådsberedning- en, som i den
            hittills gällande organisationen kunnat arbeta mycket smidigt
            och med stor effektivitet. Borgarrådsberedningens ställning har
            också stärkts genom att borgarråden inte varit ledamöter i kommunstyrelsen
            utan överlägger enskilt och därefter lägger fram sina förslag
            till kommunstyrelsen, där en mer formell behandling sker. Den
            stora politiska handlingskraft som utmärkt ledningen i Stockholms
            kommun, främst under 1940, 1950 och 1960-talen, berodde till inte
            ringa del
          </p>
          <p xml:id="i-CXHfqiGReJ6sXSGJCHCEPH">
            1 Riksdagen 19811/82. 3 saml. Nr 879-887
          </p>
          <p xml:id="i-C5Nn7PvToBWE3NTUAYy1YU">
            Mot. 1981/82 879-887
          </p>
          <pb facs="riksdagen-motions-pdf/data/198182/mot_198182__879/mot_198182__879-002.pdf"/>
          <fw xml:id="i-CFs2xWJFzR4ta2KibMz9e">
            Mot. 1981/82:879 2
          </fw>
          <p xml:id="i-8x85P2MRngh9icG1XFMbQ1">
            på att de institutionella förhållandena i Stockholms kommun möjliggjorde
            en stark regeringsmakt utövad av borgarrådsberedningen. Men även
            drätselnämnden har haft avgörande betydelse när det gäller att
            effektivt förvalta Stockholms kommuns resurser. Existensen av
            drätselnämnden innebär bl. a. att det i Stockholm finns två förvaltningar
            med ekonomisk inriktning. Drätselnämndens fackförvaltning, det
            s. k. kammarkontoret, har en opolitisk karaktär. Stadskansliets
            finans- avdelning är däremot en mer politiserad förvaltning, som
            i praktiken utgör något av finansborgarrådets personliga stab.
            Drätselnämnden har därutöver viktiga arbetsuppgifter beträffande
            t. ex. kommunens upplåning, behandling av ärenden rörande anslagsöverskridanden
            m. m. Existensen av drätselnämnden har inneburit en hanteringsordning
            i det kommunala beslutsfattandet i Stockholm som kraftigt har
            stärkt de förtroendevaldas möjligheter att utöva en handfast styrning
            av de kommu- nala förvaltningarna. Ärenden av ekonomisk innebörd
            brukar nämligen hanteras på följande sätt. Ärendet remitteras
            dels till berörda facknämnder, dels till drätselnämnden. Facknämnden
            eller facknämnderna avger remiss- svar först. Därefter svarar
            drätselnämnden på remissen. När ärendet kommer fram till borgarrådsberedningen
            och kommunstyrelsen finns alltså på bordet yttranden, dels från
            de facknämnder som har intresse av att expandera verksamheten
            och lägga ut mera pengar, dels från en nämnd som har till uppgift
            att hushålla med kommunens pengar och inta en kritisk inställning
            till konstnadskrävande förslag. Denna i förvaltningen inbyggda
            dialog mellan nämnder med olika intressen gör det mycket lättare
            för de förtroendevalda att ta ställning till anslagskrav, eftersom
            dessa regelmässigt utsätts för kritik från drätselnämn- dens och
            kammarkontorets sida. När det samhällsekonomiska läget kommit
            att ställa allt större krav på en god hushållning med de kommunala
            resurserna har drätselnämndens betydelse för en framgångsrik förvaltning
            av kommunens medel snarast ökat. Det bör i det sammanhanget också
            beaktas att Stockholm mer än någon annan kommun bedriver en affärsverksamhet
            av mycket komplicerad natur. Den innefattar ett flertal stora
            fastighetsbolag, ett av landets största företag i energibranschen,
            hamnrörelse och mycket annat. Detta ställer särskilda krav på
            att andra delar av kommunens förvaltning på ett effektivt sätt
            kan bevaka kommunens intressen gentemot berörda bolag. Med den
            permanenta samlingsregeringen som sedan 1940-talet tillämpats
            i Stockholm har drätselnämnden och det därtill hörande kammarkontoret
            också ett speciellt värde i samspelet mellan majoritet och minoritet
            i fullmäktige. Genom att kammarkontoret är klart åtskilt från
            finansborgar- rådets personliga stab inom stadskansliet kan en
            stor del av den ekonomiska granskningen av facknämndernas verksamhet
            ske genom ett ”opolitiskt” expertorgan. Det ytterst stora antalet
            ärenden av ekonomisk innebörd gör också att arbetsbelastningen
            för deltidspolitikerna blir rimligare då ärendena
          </p>
          <pb facs="riksdagen-motions-pdf/data/198182/mot_198182__879/mot_198182__879-003.pdf"/>
          <fw xml:id="i-2b1zDPpoN5wxpdGZCDsXCr">
            Mot. 1981/82:879 3
          </fw>
          <p xml:id="i-UyPvNpVrh6Fto94WUagv9U">
            | fördelas mellan drätselnämnden och kommunstyrelsen. De bestämmelser
            som möjliggör för Stockholms kommun att ha en drätselnämnd finns
            nu i 15 $i kommunallagens promulgationsbestämmelser. Det är angeläget
            att dessa bestämmelser finns kvar och på lämpligt sätt inarbetas
            i kommunallagen. En möjlighet kan vara att även ge andra kommuner
            formell rätt att inrätta en liknande organisation. Detta skulle
            kunna vara aktuellt för en eller annan av de övriga verkligt stora
            kommunerna eller för något av de stora landstingen. Med hänvisning
            till ovanstående hemställs att riksdagen hos regeringen begär
            att förslaget till ändringar av kommunallagen möjliggör för Stockholms
            kommun att bi- behålla borgarrådsberedningen och drätselnämnden
            i deras nuvarande form.
          </p>
          <p xml:id="i-9sEafkxadcgrudPpZ7C6v5" type="date">
            Stockholm den 25 januari 1982
          </p>
          <div xml:id="i-U2m8pgwL9rP1mjUdqpqdbw" type="signatureBlock">
            <p who="i-W4KsfSh6dCbjCcJdxiZwL" type="signature">
              MARGARETA ANDRÉN (fp)
            </p>
            <p who="i-EjgCsasV3xuCur7HxqaNHA" type="signature">
              HADAR CARS (fp)
            </p>
          </div>
        </div>
      </div>
    </body>
  </text>
</TEI>
