<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00058">
  <teiHeader>
    <fileDesc>
      <titleStmt>
        <title>med anledning av prop. 2013/14:141 En svensk strategi för biologisk mångfald och ekosystemtjänster</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:141 En svensk strategi för biologisk mångfald och ekosystemtjänster</title>
          <idno type="rdwebb">H102XV58</idno>
          <rs type="number">V58</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102XV58/text</ref>
          <ref type="dokument_url_html">http://data.riksdagen.se/dokument/H102XV58</ref>
          <ref type="dokumentstatus_url_xml">http://data.riksdagen.se/dokumentstatus/H102XV58</ref>
          <ref type="doc">http://data.riksdagen.se/fil/C5E33697-F3A1-4753-81EC-98E610840945</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L8ZhZcZuSiRuJ5iCDSUbi3" type="basedOn"/>
        <correspContext corresp="i-L8ZhZcZuSiRuJ5iCDSUbi3">
          <ref>Proposition 2013/14:141</ref>
        </correspContext>
        <correspAction xml:id="i-3b6xAAR8zEfSSnoKcuARRv" type="signed"/>
        <correspContext corresp="i-3b6xAAR8zEfSSnoKcuARRv">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-7guid8gZk6KCRtJe3vS8kM" type="referral">
          <date when="2014-04-28"/>
        </correspAction>
        <correspAction xml:id="i-5CJvyBCcj9nnVS5YD7J3wG" type="referral">
          <date when="2014-04-28"/>
        </correspAction>
        <correspAction xml:id="i-3X51kTt2UwtfmXjRB37HEo" type="dismissal">
          <date when="2014-04-25"/>
        </correspAction>
        <correspAction xml:id="i-HYsNJpyogud9foBprX5n99" type="dismissal">
          <date when="2014-04-25"/>
        </correspAction>
        <correspAction xml:id="i-Qs9dBPXsRCoD7D2xY53UZT" type="submission">
          <date when="2014-04-09"/>
        </correspAction>
        <correspAction xml:id="i-3UPk1REeMcatM47nhVcxYo" type="transfer">
          <date when="2014-04-08"/>
        </correspAction>
        <correspAction xml:id="i-RSkuMaysC2cFhMi9bimGR7" type="assigned"/>
        <correspContext corresp="i-RSkuMaysC2cFhMi9bimGR7">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9CEQPms3rK4ZAfgRNKdp6p" type="motHeader"/>
      <div xml:id="i-NKckgb2SkwuYbR9Tq62Zxh" type="motBody">
        <div xml:id="i-4Rxahae2ZTaMLN6Sbycj1X" type="motProposal" subtype="förslag">
          <head xml:id="i-TdG85CrMkh8G5hBD9uKwUJ">
            Förslag till riksdagsbeslut
          </head>
          <list xml:id="i-6X5FUbhxYyGkBNTcXGYJRu" style="ol">
            <item xml:id="i-NDML4j7btTYGFV3EmDYRgx">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma med
              etappmål för skydd av landområden, sötvattensområden och marina
              områden till 2020 som är i enlighet med Nagoyaöverenskommelsen.
            </item>
            <item xml:id="i-BpmUV1KoTNrhUSQcNnhKG5">
              Riksdagen avslår förslag om ändring i miljöbalken om förutsättningar
              för att få dispens från ett generellt biotopskydd avseende åtgärd
              som underlättar för jordbruket.
            </item>
            <item xml:id="i-Pv7D5628CbBCYsggwBwDJ6">
              Riksdagen tillkännager för regeringen som sin mening vad som
              anförs i motionen om att miljöersättningar i Landsbygdsprogrammet
              bör utformas för att effektivt bidra till relevanta miljökvalitetsmål.
            </item>
            <item xml:id="i-K9PMJMub8jbVyxSx4XnQRS">
              Riksdagen tillkännager för regeringen som sin mening vad som
              anförs i motionen om att skogsbrukets frivilliga avsättningar
              till 2020 bör ha ökat med omfattningen 200 000 hektar produktiv
              skogsmark i områden som har eller kan komma att utveckla höga
              naturvärden nedanför gränsen för fjällnära skog jämfört med 2012.
            </item>
            <item xml:id="i-CHpBEKzBUUegUNBw4aSYJE">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på hur sociala värden i lagstiftning för skogen kan stärkas.
            </item>
            <item xml:id="i-6dakSukuqywEynM8axawx2">
              Riksdagen tillkännager för regeringen som sin mening vad som
              anförs i motionen om att regeringen bör återkomma med finansieringsförslag
              för att nödvändiga resurser säkerställs Svenska artprojektet för
              kontinuerlig verksamhet med hantering av ekosystemtjänster.
            </item>
            <item xml:id="i-MdsGGJuAwnHZoLnFhMY7Wi">
              Riksdagen tillkännager för regeringen som sin mening vad som
              anförs i motionen om att regeringen bör återkomma med lagförslag
              som stärker bevarandet av biologisk mångfald och ekosystemtjänster.
            </item>
            <item xml:id="i-BHK35yHScWaewG8tjGDzdt">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på strategier för att utveckla förbättrad transparens gällande
              fondplaceringars beroende av och påverkan på ekosystemtjänster.
            </item>
          </list>
        </div>
        <div xml:id="i-C5Y4thNXtnsUjWPdLQr8YG" type="motContent">
          <head xml:id="i-Nez9Ua2EoHWD6E8gBTNCPD" type="h1">
            Bakgrund
          </head>
          <p xml:id="i-SHzzpQWjG4wzNG9HcCvbRL">
            Propositionen redovisar regeringens strategi för biologisk mångfald
            och ekosystemtjänster. Strategin består av de etappmål för biologisk
            mångfald, ekosystemtjänster och hållbar markanvändning som regeringen
            har beslutat samt insatser som bidrar till att nå miljökvalitetsmålen,
            generationsmålet, de internationella Aichimålen och EU-målen.
          </p>
          <p xml:id="i-EfTUmozYYZBqr7URF15S44">
            Propositionen föreslår en ändring i miljöbalken om förutsättningar
            för att få dispens från ett generellt biotopskydd när dispensen
            avser en åtgärd som underlättar för jordbruket. Vidare föreslås
            ändringar i skogsvårdslagen med syfte dels att underlätta för
            försöksverksamheter och för åtgärder som vidtas för att bevara
            och utveckla natur- och kulturmiljövärden, dels att ge tillsynsmyndigheten
            ökade möjligheter att ingripa med förelägganden och förbud mot
            den som inte följer lagens krav.
          </p>
          <head xml:id="i-EAmP6Rodg4sacAETrJxs8v" type="h1">
            Naturen är grunden för vår välfärd
          </head>
          <p xml:id="i-SnvH3nd7kLsJo4891HtYMi">
            Den biologiska mångfalden är förutsättningen för fungerande ekosystem.
            Utan fungerande ekosystem med sina tjänster, som livsmedelsproduktion
            och träråvaror, riskeras grunden för vår framtida välfärd. Den
            fortsatta utarmningen av biologisk mångfald, i Sverige och övriga
            världen, är därför ytterst allvarlig och kräver i likhet med klimatförändringarna
            tydlig politisk handlingskraft för långsiktigt hållbara lösningar.
            Sverige har i Nagoyaöverenskommelsen 2010 förbundit sig att genomföra
            en räddningsplan (de s.k. Aichimålen) för att bromsa utarmningen
            av biologisk mångfald och att till 2020 se till att jord-, vatten-
            och skogsbruk bedrivs hållbart. År 2020 ska minst 17 procent av
            alla land- och sötvattensområden, samt minst 10 procent av kust-
            och havsområden vara bevarade genom ekologiskt representativa
            reservat och andra effektiva områdesbaserade naturskyddsåtgärder.
            Sverige har även 16 nationella miljökvalitetsmål som utgör grunden
            för vår nationella miljöpolitik. För att flera av dessa miljömål
            och vårt internationella åtagande ska uppnås krävs att pågående
            förlust av arter stoppas. Det krävs därför en mängd nya åtgärder
            för att bryta nuvarande trend. Åtgärder som prioriterar långsiktig
            hållbarhet- ekonomisk, social, och miljömässig- före kortsiktiga
            vinstintressen.
          </p>
          <p xml:id="i-YDY24qeyoQxLjYjeuwgQ49">
            Vänsterpartiet har i tidigare motioner under allmänna motionstiden
            lagt fram ett antal konkreta förslag för ekologiskt hållbara näringar
            i linje med FN:s Nagoya-överenskommelse. I motionen 2013/14:MJ302,
            Biologisk mångfald, är våra generella förslag på området samlade
            inklusive åtgärder för ett hållbart jordbruk. Våra förslag för
            ett hållbart skogsbruk och fiske behandlas separat i motionerna
            2013/14:MJ301, En långsiktigt hållbar skogspolitik, och 2013/14:MJ424,
            Havsmiljö och fiske. I motionen 2013/14:N226, Gruvnäringen, finns
            våra förslag för en mer hållbar mineralutvinning med ökad miljö-
            och naturvårdshänsyn. Våra kraftigt höjda anslag för bevarande
            av biologisk mångfald finns redovisade i våra utgiftsområdesmotioner
            2013/14:T385, Utgiftsområde 20 Allmän miljö och naturvård, och
            2013/14:MJ420, Utgiftsområde 23 Areella näringar, landsbygd och
            livsmedel.
          </p>
          <p xml:id="i-WA9waXfeh5RiecGQAK3WSo">
            Propositionens strategi för biologisk mångfald och ekosystemtjänster
            innehåller förslag som Vänsterpartiet välkomnar men är i sin helhet
            otillräcklig för att Sverige ska nå vare sig generationsmålet,
            miljökvalitetsmålen eller åtaganden på EU-nivå eller enligt Nagoyaöverenskommelsen.
            I delar innehåller den även förslag som direkt riskerar att försvaga
            arbetet för biologisk mångfald. Den stora bristen i propositionen
            är dock att den saknar nödvändiga förslag på konkreta åtgärder
            på styrmedel, framtida ökade anslagsbehov och lag- och regeländringar
            för att fungera som en strategi som bryter den nuvarande trenden
            till 2020.
          </p>
          <p xml:id="i-6KdR9tgo1yuQzwh2isRKyY">
            I motionen redogör vi för våra förslag på ändringar av strategin,
            utöver de som framförs i våra ovannämnda motioner på området.
          </p>
          <head xml:id="i-SeuzucDnikmuFvtZNHVXrL" type="h1">
            Sverige ska uppfylla Nagoyaöverenskommelsen
          </head>
          <p xml:id="i-Ji1GKBqrGsihj1qBkCBNrJ">
            De etappmål om skydd av landområden, sötvattensområden och marina
            områden som regeringen föreslår till 2020 är otillräckliga för
            att Sverige ska uppfylla Nagoyaöverenskommelsen. Regeringen bör
            skyndsamt återkomma med etappmål för skydd av landområden, sötvattensområden
            och marina områden till 2020 som är i enlighet med Nagoyaöverenskommelsen.
            Detta bör riksdagen som sin mening ge regeringen till känna.
          </p>
          <head xml:id="i-5HCMLuGuYZ1RGD5ESHRjhk" type="h1">
            Stärk biologisk mångfald i odlingslandskapet
          </head>
          <p xml:id="i-75Yw6xpAMtLYFmE7GwqnSm">
            Regeringen föreslår i propositionen en ändring i miljöbalken
            med avseende på att få dispens från det generella biotopskyddet
            i jordbruksmark. Ändringen har avsikten att göra det lättare för
            verksamhetsutövare inom jordbruket att få dispens från det generella
            biotopskyddet. Biotopskyddet berör t.ex. naturtyper som alléer,
            odlingsrösen, småvatten, stenmurar och åkerholmar och innebär
            att dessa generellt ska skyddas från exploatering. Motivet för
            lagändringen är att det syftar till att bidra till att utveckla
            jordbruksföretagen. Som exempel nämns att det skulle möjliggöra
            större infarter till åkrar som omgärdas av stenmurar eller att
            slå ihop små åkrar till större enheter genom att ta bort småbiotoper
            eller små stenmurar. Avgörande faktorer för att få dispens ska
            bl.a. vara att åtgärden behövs för att utveckla eller bibehålla
            ett aktivt brukande av jordbruksmark.
          </p>
          <p xml:id="i-7C6Qz38S6mT666xfnYFBwt">
            Vänsterpartiet finner det mycket anmärkningsvärt, men tyvärr
            talande för den hittills förda miljöpolitiken, att regeringen
            i en strategi för biologisk mångfald lägger fram förslag med syfte
            att stärka lantbrukets ekonomi på bekostnad av biotoper som är
            särskilt viktiga för just den biologiska mångfalden!
          </p>
          <p xml:id="i-VADFfvDyeS3YMqyypJc3DR">
            Det generella biotopskyddet skapades med syfte att bromsa utarmningen
            av biologisk mångfald och förlusten av kulturmiljöer i odlingslandskapet.
            Avsikten var att motverka effekterna av den rationalisering som
            sker i jordbruket. En stor del av odlingslandskapets växter och
            djur är knutna till småbiotoper där de kan finna livsmöjligheter
            i ett i övrigt förändrat och otillgängligt landskap. Dessutom
            upprätthåller dessa biotoper en fungerande grön infrastruktur
            i landskapet. Artdatabanken konstaterar i remissvar att efter
            biotopskyddets uppkomst har minskningstakten av dessa biotoper
            bromsats, men trots detta försvinner årligen biotoper genom både
            dispenser och olagliga borttaganden. Vidare konstaterar ArtDatabanken
            att förändringen av det generella biotopskyddet riskerar att försämra
            funktionen hos viktiga ekosystemtjänster som pollinatörer med
            minskad produktion, ökad användning av bekämpningsmedel samt ökat
            näringsläckage som följd.
          </p>
          <p xml:id="i-PFywdNtEy32XhtWXF7YCtc">
            Regeringen har inte heller någon grund för att nuvarande lagstiftning
            om generellt biotopskydd har någon avgörande betydelse för aktivt
            brukande av jordbruksmark. Jordbruksverket drar slutsatsen att
            biotopskyddet i vissa fall kan utgöra hinder för att flytta dagens
            större och bredare maskiner och för att skapa större sammanhängande
            skiften. Om målsättningen för regeringen vore ett ekologiskt hållbart
            jordbruk, och biotopskyddet verkligen innebär ett ekonomiskt problem
            för aktivt brukande, borde rimligen slutsatsen då vara att ersättningssystemet
            för biotoperna bör förbättras.
          </p>
          <p xml:id="i-GhK2ZmFk8rsSvY3UQa8Pfn">
            I remissvaren framgår dessutom att statistik från 2010 visar
            att 9 av 10 som sökte dispens från biotopskyddet fick det. Med
            regeringens förslag riskeras, förutom ytterligare förlust av biologisk
            mångfald, ett än mer monotont jordbrukslandskap med en utveckling
            mot allt större enheter och stordrift. Riksdagen bör avslå förslag
            på ändring i miljöbalken om förutsättningar för att få dispens
            från ett generellt biotopskydd avseende åtgärd som underlättar
            för jordbruket. Detta bör riksdagen besluta.
          </p>
          <p xml:id="i-Soa6pWEoadnTMrse68giqC">
            Landsbygdsprogrammet bidrar genom miljöersättningar till att
            ekosystemtjänster stärks. Detta kan ske genom ersättningar till
            naturbetesmarker, ekologisk produktion och minskade växtnäringsförluster.
            Vänsterpartiet anser att ökad precision i miljöersättningarna
            i Landsbygdsprogrammet kan stärka det nationella miljömålsarbetet,
            inte minst med avseende på biologisk mångfald och övergödningsproblematik.
            Miljöersättningar i Landsbygdsprogrammet bör utformas för att
            effektivt bidra till relevanta miljökvalitetsmål. Detta bör riksdagen
            som sin mening ge regeringen till känna.
          </p>
          <head xml:id="i-BuHG1gUygthDP14q4diBDb" type="h1">
            Långsiktigt hållbart skogsbruk
          </head>
          <p xml:id="i-LFttgHFKEPNWQ8K7muT9pV">
            I propositionen gör regeringen bedömningen att frivilliga insatser
            är avgörande för att de miljöpolitiska och skogspolitiska målen
            för skogsbruket ska kunna nås. Vänsterpartiet delar uppfattningen
            att det behövs statligt finansierade insatser för att stimulera
            och uppmuntra frivilliga insatser. Vi har även finansierat förslag
            för detta. Men det avgörande problemet för att vi ska uppnå ett
            hållbart skogsbruk i Sverige är just att frivilligheten inte är
            tillräcklig när det gäller att uppnå nödvändig miljöhänsyn. Allt
            empiriskt underlag visar att frihet under ansvar i skogsbruket
            inte förmår att värna de värden som vi nationellt och internationellt
            antagit. Inom såväl skogsbruket som andra näringar krävs ett tydligt
            regelverk och lagstiftning för att värna våra gemensamma intressen
            för det långsiktigt hållbara. I vår motion 2013/14:MJ301, En långsiktigt
            hållbar skogspolitik, föreslår vi åtgärder för en sådan omställning.
          </p>
          <p xml:id="i-8NznZvpmeJAyRtCCGD3y7j">
            I regeringens etappmål framgår att det formella skyddet av skogsmark
            till 2020 ska öka med cirka 150 000 hektar med höga naturvärden
            nedan gränsen för fjällnära skog (jämfört med 2012). Vänsterpartiet
            utgår från att i denna areala målsättning innefattas inte de statliga
            paketen med ersättningsmark från Sveaskog och Fastighetsverket
            för skydd av produktiv skog, då regeringen och Naturvårdsverket
            redan räknat in dessa i 2010 års måluppfyllelse.
          </p>
          <p xml:id="i-2JWFmiV1jCrBpBi3ZMrJRa">
            När det gäller ökad målsättning om cirka 200 000 hektar skogsmark
            genom frivilliga ersättningar till 2020 anser Vänsterpartiet att
            detta bör ske i produktiv skog nedan gränsen för fjällnära skog,
            detta för att säkra kvalitet för höga naturvärden i skyddet som
            varit bristfällig. Skogsbrukets frivilliga avsättningar bör till
            2020 ha ökat med omfattningen 200 000 hektar produktiv skogsmark
            i områden som har eller kan komma att utveckla höga naturvärden
            nedanför gränsen för fjällnära skog jämfört med 2012. Detta bör
            riksdagen som sin mening ge regeringen till känna.
          </p>
          <p xml:id="i-MyBNk3TaQbPdzTLYTWkgP7">
            När det gäller att stärka de sociala värdena i skogsbruket gör
            regeringen bedömningen att bestämmelsen i 30 § skogsvårdslagen
            inte behöver ändras. Vi delar Miljömålsberedningens förslag att
            lagen behöver kompletteras med uttrycket sociala värden. Regeringen
            bör återkomma med förslag på hur sociala värden i lagstiftning
            för skogen kan stärkas. Detta bör riksdagen som sin mening ge
            regeringen till känna.
          </p>
          <head xml:id="i-9hMCqd3WE4PUqZKnnsGcQx" type="h1">
            Forskning och miljöövervakning
          </head>
          <p xml:id="i-9kNuQDkGPYRtP5kyTMEqEr">
            Regeringen bedömer i propositionen att forskningsrådet Formas
            bör ges i uppdrag att i samarbete med Naturvårdsverket göra en
            analys av hur forskning om biologisk mångfald och ekosystemtjänster
            strategiskt kan stödjas. Vänsterpartiet delar en sådan inriktning.
            Däremot saknar vi Ekosystemtjänstutredningens förslag om att nödvändiga
            resurser för Svenska artprojektet ska säkerställas. Det Svenska
            artprojektet är en central satsning i arbetet för ta fram och
            sprida kunskap om arter och ekosystem. Samtidigt har projektet
            på senare år drabbats av regeringens nedskärningar och bl.a. bokprojektet
            Nationalnyckeln lever i osäkerhet. Svenska artprojektet är på
            lång sikt en viktig hörnsten för hela vårt samhälles hantering
            av ekosystemtjänster. Bokprojektet Nationalnyckeln behöver säkerställas
            och Svenska artprojektet bör utgöra en kontinuerlig verksamhet
            snarare än ett avgränsat projekt. Regeringen bör återkomma med
            finansieringsförslag för att nödvändiga resurser säkerställs Svenska
            artprojektet för kontinuerlig verksamhet med hantering av ekosystemtjänster.
            Detta bör riksdagen som sin mening ge regeringen till känna.
          </p>
          <head xml:id="i-CpT77CvvqjawNz8A24D95P" type="h1">
            Översyn av nuvarande regelverk och lagstiftning
          </head>
          <p xml:id="i-Wdd8nHJCi8ETBbEroiMsZQ">
            För att nå beslutade miljömål krävs analys av hur nuvarande styrmedel
            och lagstiftning påverkar biologisk mångfald och ekosystemtjänster.
            Vänsterpartiet delar inte regeringens bedömning i propositionen
            på s. 63 att integrering av betydelsen av biologisk mångfald och
            värdet av ekosystemtjänster i beslutprocesser ligger i linje med
            den lagstiftning som redan gäller. Vi menar att brister i nuvarande
            regelverk och lagstiftning försvårar våra möjligheter att nå våra
            nationella miljökvalitetsmål och Nagoyaöverenskommelsen. Detta
            kräver t.ex. översyn av miljöbalken, plan- och bygglagen, minerallagstiftningen
            och skogsvårdslagen. Regeringen bör återkomma med lagförslag som
            stärker bevarandet av biologisk mångfald och ekosystemtjänster.
            Detta bör riksdagen som sin mening ge regeringen till känna.
          </p>
          <head xml:id="i-R3Rh2od3WeLRsxetrz3Pxh" type="h1">
            Information till konsumenter och investerare
          </head>
          <p xml:id="i-8udKEnA35PFJYyZakA1Svy">
            Vänsterpartiet anser att Ekosystemtjänstutredningens förslag
            om strategier för att stärka värdet av ekosystemtjänster bör beaktas.
            Regeringen bör återkomma med förslag på strategier för att utveckla
            förbättrad transparens gällande fondplaceringars beroende av och
            påverkan på ekosystemtjänster. Detta bör riksdagen som sin mening
            ge regeringen till känna.
          </p>
        </div>
        <div xml:id="i-4YajVipS3o9zJueWxabhvS" type="signatureBlock">
          <list xml:id="i-PbBKTND8E56dPTTekWhhvo">
            <item xml:id="i-E284EVyjLajTzpgUuvMnvY" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-sjhwqQvq4zhaECKq9vQtb" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-B94RBoPnAUVoSLreE65Rpu" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-HBFLXsm5DqqUVTggkXG7gB" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-CDbE6ViLCK8hcaMXn4vufN" who="i-FAhoYDeAxVXRZmnF5LnHgv" type="signature">
              Kent Persson (V)
            </item>
          </list>
        </div>
      </div>
    </body>
  </text>
</TEI>
