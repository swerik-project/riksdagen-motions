<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00213">
  <teiHeader>
    <fileDesc>
      <titleStmt>
        <title>Våld och hot i arbetslivet</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Våld och hot i arbetslivet</title>
          <idno type="rdwebb">GX02A213</idno>
          <rs type="number">A213</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A213/text</ref>
          <ref type="dokument_url_html">http://data.riksdagen.se/dokument/GX02A213</ref>
          <ref type="dokumentstatus_url_xml">http://data.riksdagen.se/dokumentstatus/GX02A213</ref>
          <ref type="doc">http://data.riksdagen.se/fil/41F83B65-243C-42DE-B9C0-6DD5F1A4CCC5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MbXdJ2XekJRKqo8JfpvvJx" type="signed"/>
        <correspContext corresp="i-MbXdJ2XekJRKqo8JfpvvJx">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-SDS66a8WnAHN5Erc4RBxMt" type="numbering">
          <date when="2009-10-01"/>
        </correspAction>
        <correspAction xml:id="i-3iRd5jw5DgLv7KLefv1PEa" type="submission">
          <date when="2009-09-29"/>
        </correspAction>
        <correspAction xml:id="i-UTt4h49RAHkoQ24U1YaC7g" type="transfer">
          <date when="2009-09-29"/>
        </correspAction>
        <correspAction xml:id="i-6qr5E7QSXFV76FNS1yThdS" type="assigned"/>
        <correspContext corresp="i-6qr5E7QSXFV76FNS1yThdS">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DX1MNpY3FY9kP9e6Mpy71m" type="motBody">
        <div xml:id="i-CApRC9tny82QkHDo6exQmh" type="motProposal" subtype="förslag">
          <head xml:id="i-XKAjH3x6Uxbwnkr9Z45nRN">
            Förslag till riksdagsbeslut
          </head>
          <list xml:id="i-UWiiX5ZT8wM5TwPpDaxEXY" style="ol">
            <item xml:id="i-99SZHhsrxgQRQmpfCJFTBh">
              Riksdagen tillkännager för regeringen som sin mening vad som
              anförs i motionen om registrering av alla arbetsolyckor i Sverige.
            </item>
            <item xml:id="i-KVMAf8bXaZz9bTdNoaCpfP">
              Riksdagen tillkännager för regeringen som sin mening vad som
              anförs i motionen om tillsättande av en utredning om våld, hot
              och psykosocial arbetsmiljö för offentliganställda.
            </item>
            <item xml:id="i-AG2bAP6pk71msLhqMB164">
              Riksdagen tillkännager för regeringen som sin mening vad som
              anförs i motionen om att motverka ökade problem med hot och våld
              i arbetslivet till följd av privatiseringar genom att ändra lagen
              om offentlig upphandling. 1
            </item>
            <item xml:id="i-5X6w4MS4SRrrW5eJhsKgcU">
              Riksdagen tillkännager för regeringen som sin mening vad som
              anförs i motionen om en strategi för att fasa ut riskfyllt ensamarbete.
            </item>
            <item xml:id="i-FTLAUsKCmJVqL9Zbm9uChv">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdrag att
              föreslå hur en lag med krav på sluten kontanthantering inom detaljhandeln
              kan utformas.
            </item>
          </list>
          <p xml:id="i-XFEooSiid7dhECLGZVM6gV">
            1 Yrkande 3 hänvisat till FiU.
          </p>
        </div>
        <div xml:id="i-F1tecauFuZ2WgsLf6Cc7M9" type="motContent">
          <head xml:id="i-PAcc9r3GFMNhQkagUsgRtF" type="h1">
            Växande problem med våld och hot i arbetslivet
          </head>
          <p xml:id="i-5pFNbzvf4JoHcKoPFV7DQ9">
            Våld och hot är ett allvarligt och tilltagande arbetsmiljöproblem.
            Den som drabbas utsätts ofta för fysiska skador eller långvariga
            psykiska besvär. Många löntagare upplever varje dag oro för att
            utsättas för våld och hot i arbetslivet, vilket utgör en psykisk
            påfrestning.
          </p>
          <p xml:id="i-XsibrnpZptZsf8EtbCrWJL">
            Det finns två källor för att mäta förekomsten av hot och våld
            i arbetslivet. Den ena är Statistiska centralbyråns årliga frågeundersökning
            och den andra är Arbetsmiljöverkets statistik över anmälda arbetsmiljöskador
            på grund av hot och våld. Enligt Statistiska centralbyrån har
            problemen med hot och våld i arbetslivet ökat de senaste 20 åren.
            År 2004 utsattes 3 procent av samtliga i arbetskraften för hot
            eller våld. Fler kvinnor än män drabbades. Våld och hot i arbetslivet
            är således en jämställdhetsfråga.
          </p>
          <p xml:id="i-R8nZYYW3HdaD7xJZRkNsi1">
            Enligt Arbetsmiljöverkets rapport Arbetsskador 2008 anmäldes
            105 000 arbetsskador under 2008 och första kvartalet 2009. Merparten
            av dessa var arbetsolyckor. 28 000 arbetsolyckor medförde frånvaro
            från arbetet och 52 000 ledde inte till sjukfrånvaro. Utöver detta
            tillkommer 12 000 olyckor på väg till eller från arbetet samt
            nästan 11 000 arbetssjukdomar. Under 2008 inträffade 67 dödsolyckor
            bland förvärvsarbetande; 62 män och 5 kvinnor förlorade sina liv
            på sina arbeten. Både antalet anmälda arbetsolyckor och arbetssjukdomar
            har minskat jämfört med året innan.
          </p>
          <p xml:id="i-S8neHm6d5Z2bH1zTCn7vb6">
            Av arbetsolyckorna 2008 uppgick antalet anmälningar på grund
            av hot och våld till 2 044 stycken. Statistiken visar att kvinnor
            löper större risker än män att utsättas för våld i samband med
            tjänsteutövning och att några yrken och branscher är speciellt
            utsatta. 760 av anmälningarna 2008 kom från män och 1 284 från
            kvinnor. De flesta anmälningarna kom från kvinnor som arbetar
            inom äldre- och handikappomsorg, vård och omsorg samt finansiell
            verksamhet. Andra sektorer som är särskilt utsatta är socialtjänsten,
            handeln, transporter och offentlig förvaltning.
          </p>
          <p xml:id="i-Rfa4sdxzzwCpwBmvx3ieCK">
            Arbetsmiljöverkets rapport 2008:4 visade att 46 procent av kvinnorna
            mellan 16 och 29 år har hamnat i konflikt eller bråk med andra
            än kollegor på sitt jobb de senaste två åren och 37 procent av
            männen i samma ålder. Samma undersökning visar att 17 procent
            av kvinnorna i åldern 5064 år har varit utsatta för hot och våld
            och 10 procent av männen i samma ålder.
          </p>
          <p xml:id="i-GmXBqeDwYTTShTccMLAhWA">
            AFA, som handlägger avtalade arbetsskadeförsäkringar, hade under
            åren 20052007 över 81 600 godkända arbetsolycksfall. Under samma
            period godkändes 8 247 arbetsolyckor relaterade till våld, hot
            och rån. Det motsvarar var tionde arbetsolycka. Vanligast med
            våld och hot är det enligt AFA Försäkring bland poliser och väktare,
            följt av psykologer, socialsekreterare och kriminalvårdare. Därefter
            kommer banktjänstemän, vårdare, undersköterskor, vårdbiträden,
            kassapersonal, lärare osv. Fler kvinnor än män drabbas av olyckor
            till följd av hot, våld och rån.
          </p>
          <p xml:id="i-52ZPWVekAfkrwS9p6BEX6V">
            Det omfattande och tilltagande problemet med våld och hot i arbetslivet
            är oacceptabelt. Människor ska inte behöva vara rädda för att
            gå till jobbet. Det tål att understrykas hur viktigt det är med
            fungerande rapportering och registrering av incidenter för att
            det förebyggande arbetet ska vara effektivt. Det statistiska underlaget
            är också viktigt för arbetsmiljöforskningen.
          </p>
          <p xml:id="i-WXjf4HDvvyqvCSoyaSKAtb">
            Ett aktuellt och växande problem är de stora mörkertal som antas
            finnas när det gäller arbetsskador som drabbar utländsk arbetskraft
            som tillfälligtvis arbetar i Sverige. Alla arbetsskador som inträffar
            i Sverige bör naturligtvis även registreras här. Detta bör riksdagen
            som sin mening ge regeringen till känna.
          </p>
          <head xml:id="i-2Jc5UhACFMQBaFumsTbgtP" type="h1">
            Offentliganställdas arbetssituation
          </head>
          <p xml:id="i-Fopkcxk6keqRXuuBx8ZnW4">
            Offentliganställdas arbetssituation är ett i högsta grad politiskt
            ansvar då offentliganställdas uppdrag är att erbjuda service till
            medborgarna i enlighet med politiskt fattade beslut samt att verkställa
            politiskt beslutad myndighetsutövning. Det är därför också rimligt
            att riksdagen som beslutsfattare ges möjlighet att väga in och
            ta hänsyn till påverkan på den offentliganställda personalens
            arbetssituation när beslut fattas om ekonomiska medel till offentlig
            sektor, och när regeländringar som berör välfärdssystemen planeras.
          </p>
          <p xml:id="i-3TK1cNDhezqWPAegTzvLfX">
            Det är rimligt att anta att förekomsten av hot och våld mot personal
            i den offentliga sektorns välfärdsverksamheter hänger samman med
            de nedskärningar och regelskärpningar som gjorts inom välfärdsverksamheter
            och -system. Personaltätheten är generellt väsentligt lägre i
            dag än i början av 1990-talet inom olika slags verksamheter: i
            skolan, hälso- och sjukvården, äldreomsorgen, socialtjänsten och
            hos Försäkringskassan, för att ta några exempel. Färre anställda
            som ska utföra lika mycket, eller rentav mer, jobb än tidigare
            ökar pressen i själva arbetet men också frustrationen hos de medborgare
            som nyttjar den offentliga servicen. Därmed ökar också risken
            för aggressivitet och hotfulla situationer.
          </p>
          <p xml:id="i-L7NApGz3tie7FYNzf1tTgB">
            Vid sidan av den strukturella underbemanning som präglat arbetsvillkoren
            i många offentliga verksamheter alltsedan 1990-talets stora personalnedskärningar
            har också omfattande förändringar i regler och praxis som rör
            myndighetsutövningen förändrat villkoren för många offentliganställda.
            Inom socialtjänsten och Försäkringskassan har de alltmer restriktiva
            och repressiva reglerna för ekonomiskt bistånd och sjukpenning
            ökat de anställdas utsatthet för klienters frustration och ilska.
          </p>
          <p xml:id="i-GbhGPMgzfkn9GgEMUN3iD1">
            Det finns all anledning att befara att de ytterligare försämringar
            i sjukförsäkringen som den s.k. rehabiliteringskedjan kommer att
            innebära ytterligare ökad risk för hot och våld mot Försäkringskassans
            personal. Sedan regeringen beslutade om skärpta regler för arbetslösas
            rätt till ersättning från a-kassan och hårdare sökkrav har också
            anställda på arbetsförmedlingar till fackförbundet ST uppgett
            att de upplever en ökning av antalet hotelser och incidenter med
            frustrerade och aggressiva arbetssökande.
          </p>
          <p xml:id="i-12Ez2G5zNmiUPbog8Kn1XY">
            De mest förödande konsekvenserna av nedskärningar och urholkning
            av ersättningssystem och offentlig service är förstås en sämre
            välfärd och en ökad otrygghet för den enskilde medborgaren. Men
            konsekvenserna av en urholkad välfärd drabbar också de anställda,
            som till skillnad från de politiska beslutsfattarna varje dag
            måste möta hjälpbehövande äldre, arbetssökande och sjuka öga mot
            öga.
          </p>
          <p xml:id="i-WgV9Ea9qRWALMyyrETEwdx">
            Mot bakgrund av detta bör regeringen tillsätta en utredning som
            ser över konsekvenserna av sänkt personaltäthet i offentliga välfärdsverksamheter
            och myndigheter med serviceuppdrag och de regeländringar som genomförts
            i rätten till ekonomiskt bistånd, ersättning från sjukförsäkringen
            och arbetslöshetsförsäkringen, med avseende på våld och hot och
            psykosocial arbetsmiljö för de offentliganställda. Utredningens
            resultat skulle vara ett värdefullt underlag för framtida diskussioner
            och beslut som rör den offentligt finansierade välfärden. Vad
            som ovan anförts om att tillsätta en utredning bör riksdagen som
            sin mening ge regeringen till känna.
          </p>
          <head xml:id="i-KYwJ8sq6LmqhCFh8HP4saQ" type="h1">
            Privatiseringar ökar förekomsten av hot och våld
          </head>
          <p xml:id="i-2su2sK7XeJ8sXFTk4b16M4">
            Även privatiseringar av offentlig verksamhet ökar förekomsten
            av hot och våld. Fackförbundet SEKO presenterade i juni 2009 en
            arbetsmiljöundersökning som visar på en kraftig ökning av hot
            och våld inom spårtrafiken. Novus Opinion har på uppdrag av SEKO
            tillfrågat 2 000 medlemmar som jobbar inom spårtrafiken. Undersökningen
            visar att sex av tio bland dem som arbetar ombord på tågen upplever
            att det förekommer våld och hot på den egna arbetsplatsen. Hälften
            av de ombordanställda har själva blivit utsatta för hot under
            det senaste året och var tredje ombordanställd uppger att förekomsten
            av hot och våld har ökat det senaste året.
          </p>
          <p xml:id="i-GHgeZAApXvBPy1ABiqvgYM">
            Ensamarbetet ökar risken för att utsättas för hot och våld. Tre
            av fyra ombordanställda uppger att det förekommer mer hot och
            våld i samband med ensamarbete. Hälften av ombordpersonalen uppger
            att underbemanningen är ett hot mot säkerheten. Bland ombordpersonalen
            är det 44 procent som är rädda att bli utsatta för hot och våld
            och 41 procent som är rädda för att bli utsatta för rånförsök.
            Även stressnivån har ökat bland medlemmarna de senaste åren, särskilt
            bland städpersonalen.
          </p>
          <p xml:id="i-WzHkPHxjBfoPDhFQQzWpQU">
            Grundproblemet bakom denna allvarliga utveckling är, enligt SEKO,
            att tågmarknaden har avreglerats och trafiken upphandlas för korta
            perioder. I dag finns ca 40 företag som är verksamma inom spårtrafikområdet.
            Privatiseringar och upphandlingsprocesser har tvingat tågföretagen
            att pressa sina kostnader. Konsekvensen blir att de minskar personalstyrkan,
            trots att resenärerna blir allt fler. Privatiseringarna har också
            resulterat i ökat ensamarbete, vilket ökar risken för att bli
            utsatt för hot och våld.
          </p>
          <p xml:id="i-GVFqXJnB4GYjwG2ixwVhbi">
            Vänsterpartiet anser att såväl tågtrafiken som den lokala och
            regionala kollektivtrafiken bör drivas i offentlig regi. Men så
            länge trafiken upphandlas måste upphandlingsprocesserna förbättras
            så att inte personalen tvingas betala pressade kostnader med sämre
            arbetsmiljö.
          </p>
          <p xml:id="i-5xPvzoNKEY1JnqB7tu1gGp">
            Vi menar först och främst att lagen om offentlig upphandling
            måste ändras så att det måste ställas krav på kollektivavtal vid
            all offentlig upphandling. För att minska problemen med hot och
            våld till följd av privatiseringar menar vi dessutom att det vid
            offentlig upphandling ska krävas en strategi för att minska riskerna
            för hot och våld på grund av underbemanning, ensamarbete och bristfällig
            utbildning.
          </p>
          <p xml:id="i-EZAQznDS9KtesNpBiyWcfh">
            Regeringen bör återkomma med förslag på hur en sådan förändring
            i lagen om offentlig upphandling kan utformas. Detta bör riksdagen
            som sin mening ge regeringen till känna.
          </p>
          <head xml:id="i-EinFR4xPgHuE2q6kb9jcr4" type="h1">
            Ensamarbete
          </head>
          <p xml:id="i-WUwJK3JZtFoACH31cFBi6t">
            I flera sektorer av arbetslivet ökar verksamhetstiden och fler
            får arbetstider på kvällar och nätter. Utvecklingen av 24-timmarssamhället
            ökar påfrestningarna på de anställda både socialt, psykiskt och
            fysiskt. Arbete på kvällar och nätter ökar också risken att utsättas
            för hot och våld. Det gäller självfallet för yrkesgrupper som
            väktare och poliser, men också för allt fler inom serviceyrken
            som exempelvis butiksbiträden, restaurangpersonal, personliga
            assistenter och chaufförer. Inom dessa yrken är ensamarbete vanligt,
            vilket förstås gör utsattheten, både reell och upplevd, ännu större.
            Störst risk att drabbas av hot och våld i samband med ensamarbete
            löper LO:s medlemmar.
          </p>
          <p xml:id="i-3caQFANHtUyPshA8B61st8">
            Bakom utvecklingen med det ökande ensamarbetet ligger enligt
            LO att antalet små företag har ökat, hårda rationaliseringar,
            omorganisering på arbetsplatserna och att ny teknik har möjliggjort
            mer ensamarbete. Ökad omfattning av arbete på entreprenad och
            uthyrning av personal har också bidragit till utvecklingen.
          </p>
          <p xml:id="i-EmG3YoqwURqbmPSwNiHgdb">
            Enligt AFS 1982:3 ska risker vid ensamarbete begränsas, och för
            unga är det helt otillåtet. I AFS 1993:2 sägs i 3 § följande.
          </p>
          <p xml:id="i-8GzSYJiYrL5nTYGsznFGP1">
            Arbetet skall ordnas så att risk för våld eller hot om våld så
            långt som det är möjligt förebyggs.
          </p>
          <p xml:id="i-N5RYrtsfRP3SqgsqS94u9M">
            Dessvärre tyder det mesta på att tillämpningen av föreskrifterna
            inte når upp till målsättningen.
          </p>
          <p xml:id="i-KzVzgCi3oQWTt97uRTYZTb">
            I rapporten Att arbeta ensam LO:s handlingsprogram mot ensamarbete
            (2008) vittnar olika förbund om medlemmarnas erfarenheter av ensamarbete.
            Handelsanställdas förbund skriver att schemalagt ensamarbete i
            butiker är vanligt och att man ibland är ensam hela eller stora
            delar av dagen. Detsamma gäller många frisörer.
          </p>
          <p xml:id="i-NJtbJ7DjFyMK6WbygBGeBr">
            I snitt rånas tre butiker per dag i Sverige, och sena öppettider
            och ensamarbete ökar risken för att bli trakasserad, hotad, rånad
            eller utsatt för våld. Risken för rån ökade också när post- och
            banktjänster flyttades över till butikerna. Det beror på att butiker
            har lägre säkerhet när det gäller lokaler och hanteringen av pengar
            samt att personalen inte har de rutiner och den utbildning som
            finns i banker.
          </p>
          <p xml:id="i-JtmXN9GSnZnRSzG3Wr4GM9">
            Kommunal beskriver situationen för personliga assistenter och
            anställda inom hemtjänsten där förekomsten av ensamarbete är omfattande.
            Hos vissa dementa klienter kan personalen utsättas för hot och
            våld dagligen. Det är också vanligt bland anställda inom psykiatrin
            och bland personliga assistenter. Personliga assistenter kommer
            mycket nära sina klienter och ställs ibland inför att hjälpa dem
            med deras sexuella behov, att hjälpa dem dricka alkohol och att
            hjälpa dem att röka. Snabba beslut måste tas utan stöd och hjälp
            av kollegor. Man är utlämnad till sitt eget omdöme, och särskilt
            svårt är det om man inte har full vårdkompetens. Det är inte heller
            säkert att man kan kontakta någon kollega eller chef för att be
            om hjälp eller stöd, eftersom det långt ifrån är självklart att
            ha tillgång till mobiltelefon i jobbet.
          </p>
          <p xml:id="i-Wq1yAaip4MYn9X3yGxKFx7">
            Transport beskriver situationen för taxichaufförer som arbetar
            ensamma bland kunder alla timmar på dygnet. Många chaufförer känner
            oro och otrivsel. Trakasserier och hot är inte ovanligt; framför
            allt förekommer det på helger och kvällar då många kunder är påverkade
            av alkohol eller droger. Bråk och konflikter kan uppstå när någon
            inte kan betala taxinotan. Om kunder tar till våld handlar det
            oftast om knuffar, slag, sparkar och skadegörelse mot bilen.
          </p>
          <p xml:id="i-X2Kig3fS1S2XwETYSmhHju">
            Sammantaget är ensamarbete ett tilltagande och allvarligt arbetsmiljöproblem
            som dessutom ökar risken för hot och våld i arbetet. Vänsterpartiet
            vill ta krafttag för att fasa ut det riskfyllda ensamarbetet och
            på så vis bl.a. minska riskerna för hot och våld i arbetslivet.
          </p>
          <head xml:id="i-3f4STrKoYTddeyQCqCKb1n" type="h2">
            Strategi för att fasa ut allt riskfyllt ensamarbete
          </head>
          <p xml:id="i-232bVWpKK48ziPiRHUntDT">
            Regeringens skrivelse Arbetsmiljön och utanförskapet en tankeram
            för den framtida arbetsmiljöpolitiken (Ds 2008:16) beskriver den
            stora omvandling som skett i arbetslivet: utvecklingen av tjänstesektorn,
            många fler små arbetsplatser, problem vid underbemanning m.m.
            Dock sägs inget specifikt om ensamarbete eller om hot och våld
            som problem i arbetslivet. I utredningen om bättre arbetsmiljöregler
            berörs heller inte frågor om hot och våld, förutom när det gäller
            arbete i arbetsgivarens hushåll ( Bättre arbetsmiljöregler SOU
            2006:44, SOU 2007: 43).
          </p>
          <p xml:id="i-8c8ndhRqFgiy4SHs3LSGm2">
            Vänsterpartiet menar att en strategi måste utarbetas för att
            fasa ut allt farligt och riskfyllt ensamarbete. För att uppnå
            målet om att fasa ut riskfyllt ensamarbete krävs målinriktade
            insatser på flera områden. Det behövs systematisk utvärdering
            av och forskning om hittills gjorda insatser. Ökade resurser till
            utbildning av skyddsombud är nödvändigt, liksom att se över gällande
            arbetsmiljöregler. Några förslag på sådana ändringar finns i LO:s
            handlingsprogram mot ensamarbete, exempelvis att ändra föreskrifterna
            AFS 1982:3 som tillåter ensamarbete förutom vid påtaglig risk
            och stark psykisk påfrestning. LO menar att utgångspunkten i AFS
            bör vara den motsatta: att ensamarbete inte är önskvärt men accepteras
            under gynnsamma omständigheter. Detta synsätt har stöd i arbetsmiljölagens
            2 kap. 1 §.
          </p>
          <p xml:id="i-Mpa3jo73ZhzitG1nTXXXKn">
            Centralt är också att sanktionssystemet görs effektivare till
            det regelverk som finns samt att det finns tillräckliga resurser
            och kompetens hos Arbetsmiljöverket och rättsvårdande myndigheter.
          </p>
          <head xml:id="i-JD8fMW5zTud6zEE2cHvsxq" type="h2">
            Särskilda insatser för unga
          </head>
          <p xml:id="i-Knxd89YJhX9iVyPpC8USWF">
            Unga med kort arbetslivserfarenhet har ofta svårare än äldre,
            mer erfarna, att hävda sina rättigheter på sin arbetsplats. Unga
            jobbar också oftare än äldre i tjänstesektorn, där ensamarbete
            är vanligt och risken att utsättas för hot, våld och trakasserier
            är stor. De särskilda säkerhetsföreskrifter som gäller för minderåriga
            måste exempelvis uppdateras, eftersom de inte är anpassade till
            dagens verklighet. Butiksrånen har, som tidigare konstaterats
            i denna motion, ökat på senare år.
          </p>
          <p xml:id="i-SLSepE4JedGZ22hZJDs5Rb">
            Men medan det inte är tillåtet att låta minderåriga transportera
            pengar/värdeföremål till eller från penninginrättning eller rum
            för värdeförvaring (AFS 1996:1), saknas förbud mot att låta minderåriga
            ansvara för stora belopp i kassor inne i butiker. Handelsanställdas
            förbund har länge krävt ett förbud mot att låta minderåriga ansvara
            för kontanter och stöldbegärliga varor i butiker.
          </p>
          <p xml:id="i-KcneXehRSjSujst7T5pt3J">
            Vi menar att minderårigas och ungas arbetsmiljö och säkerhet
            i arbetslivet måste ges särskilt utrymme i arbetet med att ta
            fram en strategi mot farligt och riskfyllt ensamarbete.
          </p>
          <p xml:id="i-83yVkGwqu2fmnwFnw8Jd4P">
            Ett treårigt utvecklingsarbete bör komma till stånd för att ta
            fram en samlad strategi för att fasa ut allt farligt och riskfyllt
            ensamarbete. Särskild uppmärksamhet ska ägnas åt ungas utsatthet.
            Detta bör riksdagen som sin mening ge regeringen till känna.
          </p>
          <head xml:id="i-8ZKLQqqZ7cdCREfJoXzjXQ" type="h1">
            Hot, våld och rån inom detaljhandeln
          </head>
          <p xml:id="i-B7vb1Hj63nGBszN8ytwud6">
            Varje dag rånas mer än två butiker i Sverige. Enligt rapporten
            Arbetsmiljö i fara! Ökade butiksrån ett allvarligt arbetsmiljöproblem
            inom detaljhandeln (2008) från Handelsanställdas förbund har antalet
            rån ökat de senaste 30 åren med 129 procent och sedan 1998 med
            21 procent. Under 2007 anmäldes 810 butiksrån i Sverige, vilket
            var en ökning med 9,6 procent jämfört med 2006. Under 2008 ökade
            antalet butiksrån ytterligare med 25 procent till 1 009 rån. Antalet
            rån är ett växande samhällsproblem.
          </p>
          <p xml:id="i-Lr29PeeaSa3nGRe3yhmp2z">
            I fyra av tio butiksrån används skjutvapen, vapen som riktas
            mot de butiksanställda. De flesta rån sker vid stängningsdags
            mellan kl. 19.00 och 23.00. Två tredjedelar av rånen riktas mot
            ensambemannade butiker. Bytet som rånarna får är oftast litet,
            enligt Brottsförebyggande rådet i genomsnitt 5 000 kr. 7075 procent
            av rånen sker i storstadsområden. Butiksrånen är de vanligaste
            rånen efter personrånen, och betydligt vanligare än värdetransportsrån.
          </p>
          <p xml:id="i-VUj3gKSyVgRY4zggePHya1">
            Det är inte bara de som själva har blivit utsatta för ett rån
            som lider. För personalen inom detaljhandeln utgör risken för
            hot, våld och rån en allvarlig stressfaktor i arbetet. En tredjedel
            av medlemmarna i Handelsanställdas förbund som jobbar inom detaljhandeln
            i storstadsområdena känner oro för att utsättas för hot, våld
            och rån. En av tio känner stor eller mycket stor oro.
          </p>
          <p xml:id="i-YayQvzLDr1REHreKRdhvYr">
            Bland personalen i nattöppna butiker känner ännu flera stor oro.
            40 procent av medlemmarna har arbetskamrater som har blivit utsatta
            för hot, våld och rån. Arbetsgivarna ska enligt vissa kollektivavtal
            erbjuda vård och behandling efter rån och rånförsök. Men detta
            fungerar inte. 82 procent av de tillfrågade medlemmarna har inte
            fått erbjudande om vård och rehabilitering efter ett rån/rånförsök.
          </p>
          <p xml:id="i-9wW9e271UQCBPPpPrE87qj">
            Sena öppettider, ensamarbete, bristande säkerhetsutbildning och
            omfattande kontantbetalning är faktorer som ökar risken för hot,
            våld och rån i detaljhandeln. Handelsanställdas förbund har tillsammans
            med Svensk Handel och polisen tagit fram ett 13-punktsprogram
            som ska ligga till grund för säkerhetsarbetet i butiker. Utöver
            dessa åtgärder menar Handelsanställdas förbund att det krävs en
            minskad kontanthandel, säkra rutiner för kortköp och slutna kontanthanteringssystem.
            Så länge kontanter förekommer i handeln ökar risken för rån. Men
            det finns slutna kontanthanteringssystem där pengarna inte går
            att komma åt. Mellan 2005 och 2007 minskade antalet rån på Coop
            med 46 procent, till följd av införande av slutna kontanthanteringssystem
            i utsatta områden.
          </p>
          <p xml:id="i-8xPHau4BY3BLpDzHVCBzq">
            Enligt Handelsanställdas förbund krävs det en lag med krav på
            att verksamheter inom detaljhandeln ska ha system för sluten kontanthantering.
            Lagen borde enligt förbundet göras dispositiv så att lokala överenskommelser
            om undantag kan träffas. En sådan lagstiftning skulle kunna minska
            butiksrånen och ge de anställda en tryggare arbetsmiljö.
          </p>
          <p xml:id="i-SyrTnrEpHPD2STPAXdaA5L">
            Vänsterpartiet instämmer i förslaget från Handelsanställdas förbund
            och anser att regeringen borde tillsätta en utredning med uppdrag
            att föreslå hur en lag om sluten kontanthantering kan utformas.
            Detta bör riksdagen som sin mening ge regeringen till känna.
          </p>
        </div>
        <div xml:id="i-RGyavbAuFspNTfB5UR4dvg" type="signatureBlock">
          <list xml:id="i-WjxumuxJAC7sVSYr3Jces9">
            <item xml:id="i-55woys18WYTYKHNodgigLp" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-UbKwsaGbqFF5j1RDpEVtjk" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-HiFHk4gDwvT2xwXVWQ96x1" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-6NrkHVysZZHBFyQKFGmgHD" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-WDFa3RdHqUMGpcTnsfvXyC" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-JjukZbHQH1iAyrMUEaFeq3" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
