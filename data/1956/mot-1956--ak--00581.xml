<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__581/mot_1956__ak__581-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 581—584 Motioner i Andra kammaren, nr 581 år 1956 1
          </p>
          <p>
            Nr 581
          </p>
          <p>
            Av herrar Johansson i Stockholm och Hagberg, om ut- redning angående
            erforderliga åtgärder för säkrande av full sysselsättning i Skåne.
          </p>
          <p>
            Skåne är mer utpräglat än någon annan landsdel de stora kontraster-
            nas, de stora klassklyftornas provins. Å ena sidan en mäktig storfinans
            och grevliga jorddrottar, vars göranden och låtanden i mångt och
            mycket blir bestämmande för en hel bygd. Å andra sidan arbetare,
            tjänstemän, småbrukare och andra, som för sin existens är beroende
            av storföretagen och godsägarna. Detta avspeglar sig också i kommunalpolitiken.
            Såväl inom de stora koncernföretagen, vilka är talrikt representerade
            i Skåne, som inom byggnadsfacket, i hamnarna och på godsen är
            sysselsättningen och därmed inkomsterna mycket ojämna. Verklig
            trygghet i anställningen kan man inte tala om. Orsaken är främst
            att söka i det förhållandet, att storfinansen alltjämt kan handla
            enbart utifrån egna intressen, utan hän- syn till det allmänna
            eller den anställda arbetskraftens bästa.
          </p>
          <p>
            Full sysselsättning saknas i Skåne
          </p>
          <p>
            Att upprätthålla den fulla sysselsättningen och skapa tryggare
            förhål- landen för folket är ett av dagens allvarligaste problem.
            Även om arbets- lösheten för dagen inte är så omfattande och de
            flesta arbetslösa som regel erhåller understöd från sina respektive
            arbetslöshetskassor, så skapar detta förhållande en rad ekonomiska
            och sociala problem både för den enskilde och för samhället, vilket
            det finns anledning att noga beakta. I de båda skånelänen fanns
            den 15 januari 4500 arbetslösa kassa- medlemmar plus ett par hundra
            man som befann sig på beredskapsarbete på olika orter. Därtill
            kommer tusentals småjordbrukare, vars jordbruk är så små, att
            vederbörande för sin försörjning är hänvisade till arbete på annat
            håll, diversearbetare och husmödrar, som både kunde och ville
            deltaga i förvärvsarbetet om tillfälle därtill yppade sig, och
            andra. Detta visar hur allvarlig situationen i själva verket är.
            750 lantarbetare är an- mälda till arbetslöshetskassorna och ytterligare
            100 befinner sig på be- redskapsarbete, i omskolningskurser eller
            i tillfälligt skogsarbete. Om- kring 1100 byggnadsarbetare är
            utan sysselsättning. Häri inräknas inte de som är tillfälligt
            arbetslösa på grund av otjänlig väderlek eller av andra orsaker.
            Bortåt 500 fabriksarbetare, främst inom byggnadsämnesindu- strien,
            saknar sysselsättning.
          </p>
          <p>
            176 56 Bihang till riksdagens protokoll 1956. 4 saml. Nr 581—584
          </p>
          <pb facs="riksdagen-motions-pdf/data/1956/mot_1956__ak__581/mot_1956__ak__581-002.pdf"/>
          <p>
            bn
          </p>
          <p>
            Motioner i Andra kammaren, nr 581 år 1956
          </p>
          <p>
            Räntehöjningen och den synnerligen restriktiva kreditpolitiken
            är en av orsakerna till den omfattande arbetslösheten bland byggnadsfackens
            och byggnadsämnesindustriens arbetare. Avsaknaden av industrier
            och andra lämpliga näringsgrenar i landsbygdskommunerna som kan
            suga upp den lediga arbetskraften är en annan orsak. En tredje
            orsak är den snedbe- lastning som den dåliga samhällsplaneringen
            förorsakat. Enligt medde- lande från arbetsförmedlingarna kommer
            arbetslösheten bland byggnads- arbetarna inte att minska utan
            tvärtom att stiga under februari och mars månader. Eftersom regeringens
            byggnadsprogram inte avser någon ök- ning av byggnadsverksamheten
            jämfört med föregående år kommer sys- selsättningen inte att öka
            i nämnvärd grad, frånsett toppen under som- maren och hösten,
            trots att efterfrågan på bostäder ökat jämfört med läget för ett
            år sedan.
          </p>
          <p>
            Fem skånestäder har bostadskö på 30 000
          </p>
          <p>
            Enbart i de fem största skånestäderna, Malmö, Hälsingborg, Lund,
            Landskrona och Kristianstad, står cirka 30 000 människor i bostadskön.
            Detta betyder att minst 60 000 människor söker egen familjebostad
            eller annan och bättre bostad. En ökning av bostadsproduktionen
            är nödvän- dig dels för att häva bostadsbristen inom överskådlig
            tid, dels för att för- hindra sådana tragedier, som bostadsbrist,
            trångboddhet och ekonomiska bekymmer för med sig, och dels för
            att skapa full sysselsättning åt bygg- nadsarbetarna. Att sänka
            räntan och häva kreditrestriktionerna för all- männyttig bostadsproduktion
            samt egnahemsbebyggelse är en nödvändig åtgärd för att lätta trycket
            på bostadsmarknaden. För varje år minskar befolkningen i landsbygdskommunerna.
            I många fall är detta mycket allvarligt därför att det hindrar
            en normal samhälls- utveckling. I både Kristianstads län och Malmöhus
            län är det befolk- ningsminskning totalt sett, medan befolkningsökningen
            i städerna Malmö, Hälsingborg, Lund och Landskrona under de senaste
            fyra åren uppgått till omkring 15 000 personer. Därtill kommer
            att befolkningsomflyttningen inom respektive län sker i riktning
            mot städerna. Landsbygden avfolkas och förgubbas. Det klassiska
            exemplet på vart en sådan &gt;utveckling» leder utgör Södra Rörums
            församling i Malmöhus län, där folkmängden under de senaste 30
            åren minskat med 1000 personer till omkring 600, varav över tredjedelen
            är mer än 55 år gamla. Flera brukningsdelar har lagts ned, jord-
            och betesmarker har till stor del besåtts med skog. Anmärk- ningsvärt
            är att det är Malmöhus läns landsting som uppträtt som köpare
            och bidragit till att driva folket från hembygden. Ungdomen flyr
            från en osäker framtid i sina hemkommuner, som inte bereder dem
            arbete och utkomst, inte ger dem tillfälle till kulturella nöjen
            och förströelser, till städer och industrisamhällen och i inte
            ringa grad till storstäderna. Tusen- tals arbetare som har kvar
            sina bostäder i hemortskommunerna reser
          </p>
          <pb facs="riksdagen-motions-pdf/data/1956/mot_1956__ak__581/mot_1956__ak__581-003.pdf"/>
          <p>
            Motioner i Andra kammaren, nr 581 år 1956 3
          </p>
          <p>
            morgon och kväll till och från sina arbetsplatser ibland upp
            till fem mil från bostadsorten. Så fort tillfälle ges flyttar
            de till städerna och bidra- ger till att ytterligare förvärra
            bostadssituationen där. Många bor på två håll, dels i hemkommunen
            och dels på den plats där de har sin utkomst. Därest de kommunala
            myndigheterna ägnade större intresse åt att bygga ut ett differentierat
            näringsliv i landsbygdskommunerna skulle situatio- nen snart förändras
            till det bättre. Bostadsbristen i städerna skulle snabbt minskas,
            folk finna sysselsättning i sina hemkommuner, ungdomen till stor
            del stanna kvar där och såväl den ekonomiska som kulturella och
            befolkningspolitiska utvecklingen undergå en förändring till det
            bättre. Detta bör vara ett intresse såväl för statliga och kommunala
            myndigheter som för fackföreningarna och deras medlemmar, småbrukare,
            hantverkare, affärsmän m. fl. På Skånes slättbygder är det klent
            beställt med industrier av skilda slag; sockerbruken i Hököpinge,
            Jordberga, Skivarp, Staffanstorp, Hass- larp, Karpalund, Köpingebro
            och Gärsnäs har endast ett begränsat antal årsanställda, resten
            är kampanjarbetare. Österlen är ett område i Skåne, där situationen
            är mer än bekymmersam inte minst för lant- och diverse- arbetare.
            Att en del av dessa tillfälligt placerats i beredskapsarbete eller
            sänts till omskolningskurser och skogsarbete visar hur allvarlig
            situatio- nen är. Under 1954 utbetalade Lantarbetareförbundet
            inte mindre än 1 031 500 kr. i arbetslöshetsunderstöd till arbetslösa
            lantarbetare i Skåne, sedan karensdagar och tillfälliga arbetslöshetsdagar
            frånräknats. Två tredjedelar av alla arbetslösa lantarbetare finns
            i Skåne, trots att Skåne ur livsmedelsförsörjningssynpunkt är
            främst i landet.
          </p>
          <p>
            Jordreform nödvändig — avskaffa fideikommissen Det behövde inte
            vara så. Att så är fallet talar för att något måste göras för
            att förbättra situationen. För att ge en riktig bild av Skåne
            och de problem som här finns måste man fästa uppmärksamheten på
            att det finns över 25 000 småbrukare med arealer mellan 2 och
            10 hektar. Dessa småjordbruk behöver kompletteras. Sammanlagt
            brukar de 116 000 hektar, vilket gör i genomsnitt 4,5 hektar per
            småbrukare. Det finns också 117 adelsfamiljer som äger sammanlagt
            230 000 hektar eller 21 Z av den sammanlagda åker- och skogsarealen,
            trots att de utgör endast 0,35 4 av hela antalet jordbrukare i
            Skåne. En mycket stor del av dessa ofantliga domäner skulle med
            fördel kunna disponeras för avstyckning av jord och stödskog åt
            flera tusental småbrukare. En jordreform är nödvändig. Fideikommissen
            bör avskaffas för att möjliggöra en jordreform och en sådan nydaning
            som fordras för att den skånske småbrukaren i välstånd skall kunna
            sitta trygg på sin gård. I de områden där jord och stödskog från
            fideikommissen, bolagen, statens och kyrkans domäner ej kan ställas
            till förfogande bör samhället, såsom t. ex. vid Bäckaskog eller
            andra stat-
          </p>
          <pb facs="riksdagen-motions-pdf/data/1956/mot_1956__ak__581/mot_1956__ak__581-004.pdf"/>
          <p>
            4 Motioner i Andra kammaren, nr 581 år 1956
          </p>
          <p>
            liga egendomar, underlätta skapandet av kooperativa driftsformer,
            byggan- det av moderna maskinstationer, potatislagringscentraler
            etc.
          </p>
          <p>
            Nya avsättningsmöjligheter behövs på landsbygden Lämpliga industrier
            kan skapas på olika håll i Skåne, där man kan ta hand om den såväl
            redovisade som dolda lediga arbetskraften. Därest frå- gan om
            skapandet av nya industrier ej kan lösas tillfredsställande på
            annat sätt, bör statsmakterna och kommunerna själva ta initiativ
            för att lösa sysselsättnings- och försörjningsproblemen. När en
            deputation från Skåne nyligen uppvaktade socialdepartementet och
            framförde en del önskemål och förslag som gick ut på att dels
            öka bostadsbyggandet, främst i stä- derna, och dels utbygga ett
            differentierat näringsliv i landsbygdskommu- nerna, fick deputationen
            det beskedet att regeringen saknade befogenheter att dirigera
            den ena eller andra industrien till den ena eller andra plat-
            sen. Regeringen bör erhålla sådana befogenheter, som gör det möjligt
            att som villkor för erhållande av byggnadstillstånd och krediter
            till nyetable- ring föreskriva att dessa skall uppföras på av
            statliga och kommvaunala myndigheter anvisad plats, där arbetskraft,
            tomtmark och lämpliga kom- munikationer kan erbjudas. Yrkesundervisningen
            bör väsentligt byggas ut. Centrala verkstadssko- lor och yrkesskolor
            bör uppföras och ett stipendiesystem införas som gör det möjligt
            för ungdomen även från mer avlägsna landsbygdskommuner att bli
            delaktiga av denna undervisning. En central verkstadsskola skall
            uppföras i Hässleholm under den närmaste tiden, en annan planeras
            i Lund, en håller på att uppföras i Malmö, en är nyligen färdigställd
            i Häl- singborg. Detta är av mycket stort värde, men det räcker
            inte. även denna undervisning måste differentieras och ta sikte
            på att utbilda lämp- ligt antal ungdomar — såväl pojkar som flickor
            — till lämpliga yrken, så att de kan beredas sysselsättning efter
            slutförda studier. Det måste vara en angelägenhet såväl för fackföreningarna
            som för samhället i sin helhet att å ena sidan tillförsäkra nuvarande
            arbetare sysselsättning och å andra sidan att utbilda och tillförsäkra
            nya årsklasser arbete och ut- komst. Under de närmaste åren kommer
            arbetsmarknaden att tillföras tiotusentals ungdomar som tillkommit
            genom den kraftiga befolknings- tillväxten från början av 40-talet.
            även detta problem måste ägnas till- börlig uppmärksamhet inte
            minst i Skåne där det finns i runt tal 120 000 ungdomar mellan
            15 och 25 år. Av dessa bor omkring 65 000 på lands- bygden. Industrier
            som kan tänkas lämpliga i Skåne är t. ex. konservindustrier för
            fisk, frukt och grönsaker, i sydöstra Skåne med kontraktsodlingar
            och fiskerier i anslutning till dessa, statliga byggnadsämnesindustrier
            och träförädlingar för tillverkning av bokparkett o. d., bl. a.
            med tanke på den rikliga tillgången på lövskog, fruktmusterier,
            gravensteiner- och lätt-
          </p>
          <pb facs="riksdagen-motions-pdf/data/1956/mot_1956__ak__581/mot_1956__ak__581-005.pdf"/>
          <p>
            Motioner i Andra kammaren, nr 581 år 1956 5
          </p>
          <p>
            vinsfabrik, lagerhus för matpotatis och kontraktsodlingar i anslutning
            till dessa, konfektions- och konsumtionsvaruindustrier, järn-
            och metall- industrier samt maskinstationer för jordbruket m.
            m. I vissa delar av Skåne, såsom i tyringetrakten, finns riklig
            tillgång på kaolinlera, vilket är en betydelsefull produkt för
            tillverkning av porslin och keramiska produkter samt för papperstillverkningen.
            Här skulle en betydande in- dustri för framställning av eldfasta
            porslins- och keramiska produkter kunna anläggas. Det gäller att
            finna lämplig sysselsättning för den lediga och delvis dolda arbetskraften
            som sannolikt kan räknas i tiotusental. Meningarna härom är givetvis
            delade. Många motsätter sig konsekvent till- komsten av nya industrier,
            därför att vissa kretsar då kan få svårighet att erhålla tillräcklig
            säsongarbetskraft. Arbetarna och andra som tidvis drabbas av arbetslöshet,
            såsom jordbrukare vilka för sin försörjning är hänvisade till
            kompletterande sysselsättning på annat håll, är av en annan uppfattning
            i hithörande frågor, eftersom de ingenting högre önskar än tryggad
            sysselsättning, så att de genom arbete kan försörja sig och sina
            familjer och därmed stanna kvar i hemorten.
          </p>
          <p>
            330 000 förlorade arbetsdagar under ett kvartal
          </p>
          <p>
            Nedläggande av stora sockerfabriker — Karlshamn i Blekinge och
            Trelleborg är de senaste i raden — och koncentrering av driften
            till andra företag, varvid enda resultatet är att arbetarantalet
            minskar och bolags- vinsterna ökar, är beklämmande exempel på
            hur sysselsättningsmöjlig- heterna minskar. Mindre och medelstora
            företag läggs ner därför att kreditrestriktionerna och räntehöjningen
            skapat oöverstigliga svårigheter för småföretagarna. En del företar
            permitteringar. Högräntan och den restriktiva lånepolitiken har
            också lett till att en del företag, såväl inom byggnadsbranschen
            som andra företag, börjat fiffla med skattemedel innan de helt
            gått över styr. Direktör Ernst Wehtje i Skånska Cement AB framhöll
            för en tid sedan i en artikel i Industria att räntehöjningen är
            en renlighetsåtgärd i sam- hället som leder till att en rad inte
            önskvärda företag försvinner. Denna cyniska politik är till fördel
            för storfinansen i dess strävan att ytterligare öka och befästa
            sin makt men till allvarlig skada för såväl småföretagare och
            hantverkare som det arbetande folket i allmänhet. Denna ekonomiska
            politik har också synnerligen ogynnsamma verkningar på olika områden.
            Många arbetsdagar går t. ex. till spillo. Enbart i Skåne med en
            redovisad arbetslöshet för 4 500 kassamedlemmar gick under januari
            månad 117 000 dagsverken förlorade på grund av felplanering och
            snedbelastning i sam- hället. Räknar man med alla helgpermitteringar
            och fortsatt arbetslös- het även under februari och mars månader
            — då visserligen en del av de nu arbetslösa erhåller ny sysselsättning
            men många andra kommer i stället — kommer vi upp till omkring
            350 000 inte utnyttjade dagsverken enbart i Skåne under första
            kvartalet 1956. Har vi råd med detta?
          </p>
          <pb facs="riksdagen-motions-pdf/data/1956/mot_1956__ak__581/mot_1956__ak__581-006.pdf"/>
          <p>
            6 Motioner i Andra kammaren, nr 581 år 1956
          </p>
          <p>
            Detta är siffror som bör stämma såväl myndigheter som andra till
            eftertanke. Visserligen har de omfattande stormfällningarna i
            Björns- torp och Trollenäs i Malmöhus län och vid Maltesholm i
            Kristianstads län skapat arbetstillfällen för några tiotal man
            under ett par tre månader, men detta är ju tillfälliga företeelser
            på vilka man inte kan göra några beräkningar som leder till att
            ett mer permanent sysselsättningsbehov minskar. Vissa fiskehamnar
            vid Skånes syd- och östkust behöver muddras upp och byggas ut,
            ett stort antal landsvägar behöver breddas, rätas och per- manentas,
            skyddsskogsbälten för att hindra vårstormarnas härjningar på slättbygden
            behöver anläggas, nya mindre och medelstora industrier i landsbygdskommunerna
            startas, nya skolor, gymnastiksalar och bespis- ningslokaler uppföras,
            tekniska skolor och gymnasier, liksom lantbruks- skolor beredas
            möjligheter att ta emot fler elever, vatten- och avloppsled- ningar
            bl. a. för att lösa vattenförsörjningen i städer som Hälsingborg
            och Landskrona anläggas.
          </p>
          <p>
            Pengar och resurser finns
          </p>
          <p>
            Vi är medvetna om att ett sådant program som här skisserats kostar
            pengar. Det finns emellertid väldiga resurser tillgängliga för
            sådana vik- tiga samhälleliga utgifter, exempelvis i de ständigt
            ökade bolagsvinsterna. Sådana betydande näringsgrenar som cement-,
            tegel-, gruv-, sanitets-, varvs-, socker-, gummi-, pappers- och
            skogsindustrierna samt försäkrings- bolagen bör man nu eller framdeles
            förstatliga och använda deras hundra- tals miljoner i årliga vinster
            för allmännyttiga ändamål. Storfinansen kommer självfallet att
            motsätta sig en sådan konstruktiv samhällsutveckling. Detta bör
            dock inte avskräcka statsmakterna från att vidtaga erforderliga
            åtgärder, i främsta hand för att skapa tryggad sys- selsättning
            åt de tusentals människor som är föremål för öppen eller dold
            arbetslöshet och de nya stora årskullar som snart anmäler sig
            för arbete. Med stöd av ovanstående hemställes, att riksdagen
            i skrivelse till Kungl. Maj:t anhåller om till- sättandet av en
            utredning med uppdrag att framlägga förslag till erforderliga
            åtgärder för säkrande av full sysselsättning i Skånes städer och
            landsbygdskommuner, varvid särskild uppmärksamhet bör ägnas dels
            ökat samhälleligt inflytande i viktigare näringsgrenar, dels skapande
            av ett differentierat näringsliv på den skånska landsbygden.
          </p>
          <p>
            Stockholm i januari 1956
          </p>
          <p>
            Gustav Johansson H. Hagberg
          </p>
        </div>
      </div>
    </body>
  </text>
</TEI>
