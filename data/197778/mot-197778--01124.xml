<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01124">
  <teiHeader>
    <fileDesc>
      <titleStmt>
        <title>om statsbidrag till barnteater</title>
        <author>av Yvonne Hedvall m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om statsbidrag till barnteater</title>
          <idno type="rdwebb">G1021124</idno>
          <rs type="number">1124</rs>
          <ref type="dokument_url_text">http://data.riksdagen.se/dokument/G1021124/text</ref>
          <ref type="dokument_url_html">http://data.riksdagen.se/dokument/G1021124</ref>
          <ref type="dokumentstatus_url_xml">http://data.riksdagen.se/dokumentstatus/G1021124</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XHKe7WYPsP3rxDit2742Tq</idno>
            <name>YVONNE HEDVALL</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-91SAXsUbmLaUj8YfQKHZ1n</idno>
            <name>PER-ERIC RINGABY</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-WtVUiHZh5LgiVdShZaxhhB</idno>
            <name>BIRGITTA RYDLE</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G3E3PB4kfF4qK6ePQpJjr6" type="signed"/>
        <correspContext corresp="i-G3E3PB4kfF4qK6ePQpJjr6">
          <note type="signatory" corresp="i-XHKe7WYPsP3rxDit2742Tq"/>
          <note type="signatory" corresp="i-91SAXsUbmLaUj8YfQKHZ1n"/>
          <note type="signatory" corresp="i-WtVUiHZh5LgiVdShZaxhhB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1124/mot_197778__1124-001.pdf"/>
      <fw xml:id="i-BXhFh99h82Cw874VhJegFr">
        Mot. 1977/78:1124 9
      </fw>
      <div type="motHeader" xml:id="i-MhmwQs611VcQo7yJ8BcxyN">
        <div type="motTitle" xml:id="i-JkAyBc1zGNyAxM7qaHR58p"/>
        <div type="motSubmissionInfo" xml:id="i-3AbwDHiihbs5cp4ypAFUfn"/>
      </div>
      <div type="motBody" xml:id="i-EZaQboJfPboxNXGa8y6J7L">
        <div xml:id="i-JNtpweJbT2sbiLMSpnaBdB">
          <p xml:id="i-DpJ7TzodBpcQKPU2jmULoY">
            Motion
          </p>
          <p xml:id="i-Y1fPzVeac4AT5U7M6fFFGN">
            1977/78:1124
          </p>
          <p xml:id="i-N5LkaiwgHLTdtbSCDQQhYQ">
            av Yvonne Hedvall m. fl. om statsbidrag till barnteater
          </p>
          <p xml:id="i-5RAJCzNwueuRKBQVQcdzJS">
            För ca tio år sedan seglade barnteatern i medvind. En rad nordiska
            symposier hölls, där man med entusiasm och i positiv anda diskuterade
            barnteaterns framtid. Man ansåg att ett allmänt och rimligt mål
            för denna verksamhet skulle vara att varje barn borde kunna få
            se åtminstone två föreställningar per år. Vid det s. k. Vasaseminariet
            år 1969 krävdes bl. a. bättre resurser till barnkulturen och till
            barnteatern. Man krävde en omfördelning av anslagen till teatern
            för att barn- och ungdomsteatern skulle få en stor andel som motsvaras
            av antalet barn och ungdomar i landet. Men i dag är man inte längre
            lika entusiastisk. I dag är situationen följande: för att varje
            barn skall få se två föreställningar per år krävs en produktion
            av ca 18 000 föreställningar. Men endast ca 8 000 föreställningar
            per år ges, vilket statistiskt sett innebär färre än en föreställning
            per barn och år. De regionala aspekterna har också betydelse i
            detta sammanhang. Bor man i Stockholms kommun t. ex. och är mellan
            sju och nio år har man möjlighet att se fyra barnpjäser per år.
            Ett jämnårigt barn i Stockholms län kan få vänta ungefär 2 1/2
            år på ett teaterbesök. Utanför storstadsregioner är väntetiderna
            ännu längre. Den satsning på barnteater som man enades om i slutet
            av 1960-talet har alltså uteblivit. Barnteaterföreställningarnas
            antal har i stället minskat, och detta trots att efterfrågan på
            barnteater är stor. Förskolor och skolor har behov av betydligt
            flera föreställningar. Nästan alla barn- och ungdomsföreställ-
            ningar blir därför abonnerade i förväg. Detta medför att det nära
            nog är omöjligt för allmänheten att få se barnteater —i varje
            fall om man inte beställt biljett i mycket god tid i förväg. Dessa
            missförhållanden påverkar inte bara den konstnärliga kvaliteten
            på barnteatern. De påverkar även barnens förmåga att stimuleras
            till att utveckla sin egen skapande förmåga. Detta fordrar en
            kontinuitet i utbudet. Men med en föreställning vart tredje eller
            fjärde år uteblir helt givet denna påverkan och entusiasmering.
            De initiativ som togs i slutet av 1960-talet har således inte
            fått den kulturpolitiska uppföljning som erfordrats. De nödvändiga
            ekonomiska resurserna har uteblivit. Visserligen har en del institutionsteatrar
            inrättat s. k. barnteatergrupper, men dessa grupper har för det
            mesta ej blivit särskilt långlivade bl.a. beroende på att detta
            arbete inte varit så lönande för teatrarna, därför att biljettintäkterna
            varit lägre än vid vuxenteatern. En annan orsak har varit att
            dessa teatergrupper ofta haft ett mycket slitsamt arbete — alltför
            få kulturarbetare skulle tillgodose behovet av barnteater hos
          </p>
          <pb facs="riksdagen-motions-pdf/data/197778/mot_197778__1124/mot_197778__1124-002.pdf"/>
          <p xml:id="i-3WVpj9jeAnV16XCVAx47Xb">
            alltför stora grupper. De som utfört detta arbete har därtill
            ständigt upplevt sin existens hotad och ständigt fått argumentera
            för att få ekonomiska resurser till verksamheten. De ungas syn
            på kulturtraditioner och deras kommande attityder till kulturell
            verksamhet är beroende av den kultur de möter i sin omgivning.
            Det talas ofta om hur viktigt det är att just ge barnen kvalitativt
            goda kulturupplevelser som motvikt till all den skräpkultur som
            omger dem. Barnteater kan utgöra barnets första kontakt med sceniskt
            skapande och prov på offentligt kulturutbud, varför det är ytterligt
            angeläget att denna kultur- form uppmuntras och understöds. En
            omfördelning av de resurser som teatern har i dag skulle kunna
            möjliggöra att barn erbjuds kvalitativt god teater och möjliggöra
            att de som arbetar i denna verksamhet kan få likvärdiga arbetsförhållanden
            som de som spelar teater för vuxna. Med hänvisning till vad ovan
            anförts hemställs att riksdagen hos regeringen begär en översyn
            av nuvarande regler för erhållande av ekonomiskt bidrag till teaterverksamheten
            för att möjliggöra att ekonomiska resurser ställs till barnteaterverk-
            samhetens förfogande i enlighet med vad i motionen anförts.
          </p>
          <p xml:id="i-HGN1wzytaQADQBwKnWM4s" type="date">
            Stockholm den 25 januari 1978
          </p>
          <p xml:id="i-JuVYvgHgBSpK1YyF48EmcJ">
            YVONNE HEDVALL (m) PER-ERIC RINGABY (m) BIRGITTA RYDLE (m)
          </p>
        </div>
      </div>
    </body>
  </text>
</TEI>
