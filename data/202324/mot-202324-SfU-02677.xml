<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-02677">
  <teiHeader>
    <fileDesc>
      <titleStmt>
        <title>En socialförsäkring med människan i centrum</title>
        <author corresp="i-X9jqcGenibr5tWEbnZgddm">av Annika Hirvonen m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2677 av Annika Hirvonen m.fl. (MP)</title>
          <idno type="rdwebb">HB022677</idno>
          <rs type="number">2677</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB022677/text</ref>
          <ref type="dokument_url_html">https://data.riksdagen.se/dokument/HB022677</ref>
          <ref type="dokumentstatus_url_xml">https://data.riksdagen.se/dokumentstatus/HB022677</ref>
          <ref type="pdf">https://data.riksdagen.se/fil/56570B33-7C8F-4336-94CC-1E542C9AE48C</ref>
          <ref type="docx">https://data.riksdagen.se/fil/A8E0B143-583D-4E5E-8409-2605E80BE03B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XNt7eWTuNMW1Ce4R4bYMT</idno>
            <name>Leila Ali Elmi</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XPu3ZHL3w9uUH4TKYHMmif</idno>
            <name>Linus Lakso</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-PyixT6Gc1qGSes8qPk4FKZ" type="signed"/>
        <correspContext corresp="i-PyixT6Gc1qGSes8qPk4FKZ">
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-XNt7eWTuNMW1Ce4R4bYMT"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-XPu3ZHL3w9uUH4TKYHMmif"/>
          <note type="signatory" corresp="i-PAgTpr3nkZRPEoiqjPKQAf"/>
        </correspContext>
        <correspAction xml:id="i-QiNFgQBQLu6JmyQ2hgNrbV" type="submitted">
          <date when="2023-10-05"/>
          <time when="17:36:19"/>
        </correspAction>
        <correspAction xml:id="i-55VHRZhbGF8Vq2djdG8Zwf" type="reviewed">
          <date when="2023-10-05"/>
          <time when="20:50:00"/>
        </correspAction>
        <correspAction xml:id="i-SyT1esnSVz6iw8EWt4q8SK" type="referred">
          <date when="2023-10-17"/>
        </correspAction>
        <correspAction xml:id="i-EQ3pxCaDHiGVeGgFVkxzGR" type="assigned">
          <date when="2024-05-02"/>
          <time when="15:56:27"/>
        </correspAction>
        <correspContext corresp="i-EQ3pxCaDHiGVeGgFVkxzGR">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-K43AxW5dXAQdEKC34GWiYS" type="behandlas_i"/>
        <correspContext corresp="i-K43AxW5dXAQdEKC34GWiYS">
          <ref type="uppgift">2023/24:FöU3</ref>
          <ref type="ref_dok_id">HB01FöU3</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FöU3</ref>
          <ref type="ref_dok_titel">Personalförsörjning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YQdnfhMo6Agb9eRdFrGthR" type="behandlas_i"/>
        <correspContext corresp="i-YQdnfhMo6Agb9eRdFrGthR">
          <ref type="uppgift">2023/24:SfU1</ref>
          <ref type="ref_dok_id">HB01SfU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU1</ref>
          <ref type="ref_dok_titel">Utgiftsområde 10 Ekonomisk trygghet vid sjukdom och funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KbMB9nW7oWpSiTTQp52i2i" type="behandlas_i"/>
        <correspContext corresp="i-KbMB9nW7oWpSiTTQp52i2i">
          <ref type="uppgift">2023/24:SfU12</ref>
          <ref type="ref_dok_id">HB01SfU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU12</ref>
          <ref type="ref_dok_titel">Ekonomisk familjepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8cyhcBAQZTaTphhDAosZ83" type="behandlas_i"/>
        <correspContext corresp="i-8cyhcBAQZTaTphhDAosZ83">
          <ref type="uppgift">2023/24:SfU13</ref>
          <ref type="ref_dok_id">HB01SfU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU13</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Mpi6P7aK8aoPcWqtBHartH" type="behandlas_i"/>
        <correspContext corresp="i-Mpi6P7aK8aoPcWqtBHartH">
          <ref type="uppgift">2023/24:SfU3</ref>
          <ref type="ref_dok_id">HB01SfU3</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU3</ref>
          <ref type="ref_dok_titel">Utgiftsområde 12 Ekonomisk trygghet för familjer och barn</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Bj8VB2tGxXEYHqQg1967gs" type="behandlas_i"/>
        <correspContext corresp="i-Bj8VB2tGxXEYHqQg1967gs">
          <ref type="uppgift">2023/24:SoU18</ref>
          <ref type="ref_dok_id">HB01SoU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU18</ref>
          <ref type="ref_dok_titel">Barn och unga inom socialtjänsten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UcYvAjqrdkCi7LNEho6QwV" type="behandlas_i"/>
        <correspContext corresp="i-UcYvAjqrdkCi7LNEho6QwV">
          <ref type="uppgift">2023/24:SoU21</ref>
          <ref type="ref_dok_id">HB01SoU21</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU21</ref>
          <ref type="ref_dok_titel">Kompetensförsörjning, e-hälsa och beredskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2677 av Annika Hirvonen m.fl. (MP)
          En socialförsäkring med människan i centrum
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-nTEKpeLG6B65MrmW7n44V">
            Förslag till riksdagsbeslut
          </head>
          <list>
            <item xml:id="i-SSAnUXKjxdYam3XiWfzeL" sortKey="Yrkande 1">
              Riksdagen ställer sig bakom det som anförs i motionen om kriskommission
              mot barnfattigdom och tillkännager detta för regeringen.
            </item>
          </list>
          <list>
            <item xml:id="i-AH9Y1irGiEkb7jr2cNmueA" sortKey="Yrkande 2">
              Riksdagen ställer sig bakom det som anförs i motionen om att
              inflationssäkra barnbidraget och tillkännager detta för regeringen.
            </item>
          </list>
          <list>
            <item xml:id="i-TrF9gGJ4rtdJ5KCnP5gi7o" sortKey="Yrkande 3">
              Riksdagen ställer sig bakom det som anförs i motionen om att
              inflationssäkra underhållsstödet och tillkännager detta för regeringen.
            </item>
          </list>
          <list>
            <item xml:id="i-RLp8LwEZLUBYJrmcCk6bst" sortKey="Yrkande 4">
              Riksdagen ställer sig bakom det som anförs i motionen om indexering
              av bostadsbidraget för barnfamiljer och tillkännager detta för
              regeringen.
            </item>
          </list>
          <list>
            <item xml:id="i-UedVJC4TzoTyxTnc6VaPTD" sortKey="Yrkande 5">
              Riksdagen ställer sig bakom det som anförs i motionen om att
              slopa karensavdraget i sjukförsäkringen och tillkännager detta
              för regeringen.
            </item>
          </list>
          <list>
            <item xml:id="i-U19g7JTAihmTkoDvfwEZ6d" sortKey="Yrkande 6">
              Riksdagen ställer sig bakom det som anförs i motionen om steglösa
              nivåer i sjukförsäkringen och tillkännager detta för regeringen.
            </item>
          </list>
          <list>
            <item xml:id="i-JyRz8LkLACqCUrxje8qhyP" sortKey="Yrkande 7">
              Riksdagen ställer sig bakom det som anförs i motionen om stopp
              för att neka sjukpenning retroaktivt och tillkännager detta för
              regeringen.
            </item>
          </list>
          <list>
            <item xml:id="i-D8XwP2aWQdCGKewRu7rXoa" sortKey="Yrkande 8">
              Riksdagen ställer sig bakom det som anförs i motionen om stopp
              för att slås ut på grund av försenad rehabilitering och tillkännager
              detta för regeringen.
            </item>
          </list>
          <list>
            <item xml:id="i-SPrijaRDe2qrzStAMhs75o" sortKey="Yrkande 9">
              Riksdagen ställer sig bakom det som anförs i motionen om att
              värna rehabilitering genom förändrad rehabiliteringstrappa och
              tillkännager detta för regeringen.
            </item>
          </list>
          <list>
            <item xml:id="i-Lw2ZUGW3ksDGnY6db6YZb2" sortKey="Yrkande 10">
              Riksdagen ställer sig bakom det som anförs i motionen om vidgad
              rätt till aktivitets- och sjukersättning och tillkännager detta
              för regeringen.
            </item>
          </list>
          <list>
            <item xml:id="i-55j8HxqQwGL64SMt57Z2cB" sortKey="Yrkande 11">
              Riksdagen ställer sig bakom det som anförs i motionen om att
              höja nivån i sjuk- och aktivitetsersättningen och tillkännager
              detta för regeringen.
            </item>
          </list>
          <list>
            <item xml:id="i-DqFo9N8yKwo2rXqLUX2cHH" sortKey="Yrkande 12">
              Riksdagen ställer sig bakom det som anförs i motionen om att
              läkares sjukskrivning ska gälla i högre grad och tillkännager
              detta för regeringen.
            </item>
          </list>
          <list>
            <item xml:id="i-PPBa6jdDxCKyyJmFNUpo6B" sortKey="Yrkande 13">
              Riksdagen ställer sig bakom det som anförs i motionen om ett
              sammanhållet trygghetssystem som omfattar alla och tillkännager
              detta för regeringen.
            </item>
          </list>
          <list>
            <item xml:id="i-DjBKVBpa3j8LnGopkJHZ4" sortKey="Yrkande 14">
              Riksdagen ställer sig bakom det som anförs i motionen om en sjukförsäkring
              för alla, även kulturarbetare, studenter, egenföretagare och gigarbetare
              och tillkännager detta för regeringen.
            </item>
          </list>
          <list>
            <item xml:id="i-BEzFQ3JHa6jxwpfjZe4avb" sortKey="Yrkande 15">
              Riksdagen ställer sig bakom det som anförs i motionen om en mer
              flexibel vilande ersättning för personer med sjuk- och aktivitetsersättning
              och tillkännager detta för regeringen.
            </item>
          </list>
          <list>
            <item xml:id="i-DGU1Eqr4oSZw3vJyUz72Gv" sortKey="Yrkande 16">
              Riksdagen ställer sig bakom det som anförs i motionen om ökade
              möjligheter till ideellt arbete och tillkännager detta för regeringen.
            </item>
          </list>
          <list>
            <item xml:id="i-Vm69uh1vR2hANQz6Nnq4DH" sortKey="Yrkande 17">
              Riksdagen ställer sig bakom det som anförs i motionen om ökade
              möjligheter för totalförsvarspliktiga som uppbär ersättning att
              arbeta, och detta tillkännager riksdagen för regeringen.
            </item>
          </list>
          <list>
            <item xml:id="i-Hb7Wtg3sXq8sYtri4tGUmc" sortKey="Yrkande 18">
              Riksdagen ställer sig bakom det som anförs i motionen om att
              säkerställa att en myndighet får ansvar för att utbilda specialistläkare
              till företagshälsovården i Sverige, och detta tillkännager riksdagen
              för regeringen.
            </item>
          </list>
          <list>
            <item xml:id="i-3TM85nh3YXTHQUeQ9YxmP2" sortKey="Yrkande 19">
              Riksdagen ställer sig bakom det som anförs i motionen om snabbhetspremien
              i föräldraförsäkringen och tillkännager detta för regeringen.
            </item>
          </list>
          <list>
            <item xml:id="i-M9zfGBtkeryKepfKZL2kAm" sortKey="Yrkande 20">
              Riksdagen ställer sig bakom det som anförs i motionen om att
              införa preventionsersättning och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-RbgvSuCjgpw4Gc3SWJAike" type="h1">
            Inledning
          </head>
          <p xml:id="i-Rr5aHD2xteBhCja3dLE7q8">
            Människor måste kunna känna sig säkra på att få stöd från sjukförsäkringen
            den dag de behöver. Försäkringskassans roll behöver förändras
            och ge mer stöd än vad myndig­heten gör i dag, även om klara förbättringar
            har skett på senare tid.
          </p>
          <p xml:id="i-B4HojTiDUSy1jjCzMcUmKo">
            Miljöpartiet vill på sikt se en helt annan försäkring där systemen
            för ersättning vid sjukdom och arbetslöshet slås samman och handhas
            av en och samma myndighet. Detta för att kunna ge mycket mer individanpassat
            stöd med ett system som inte är fixerat vid att utreda arbetsförmåga
            på fyrkantigt vis.
          </p>
          <p xml:id="i-FBctepJpjMrzJQTeyi8UNy">
            Som steg på vägen vill vi att de hårda tidsgränserna omvandlas
            till avstämnings­punkter för att säkerställa att rätt insatser
            görs för att en person ska kunna återgå till arbetet och återfå
            hälsa. Samuel Engblom som lett utredningen ”En sjukförsäkring
            med prevention, rehabilitering och trygghet” (SOU 2021:69) har
            lagt ett flertal förslag som remitterats och kan läggas snarast
            och därmed förbättra dagens sjukförsäkring. Miljöpartiet hade
            gärna gått längre, men vi ser detta som steg som borde gå snabbt
            och enkelt att enas om över partigränserna.
          </p>
          <p xml:id="i-7ggWKoZdpTjGwzaqMqJVrp">
            Vi är förvånade över att regeringen inte nämner utredningen alls
            då i alla fall delar av den nya regeringen under förra mandatperioden
            hävdade att förslagen skulle tas omhand. Den nya skatteklyfta
            som regeringspartierna skapat mellan sjuka och arbetande och som
            knappast kan ses som något annat än straffskatt, även kallad funkisskatt,
            måste snarast tas bort. Det har stor betydelse ekonomiskt för
            de som är i behov av sjuk- eller aktivitetsersättning för att
            de på grund av sjukdom eller funktionsnedsättning inte kan försörja
            sig genom arbete.
          </p>
          <p xml:id="i-L8FhCWPX2AvwT58H6mciwE">
            Det är också angeläget att framöver se till att sjukförsäkringen
            anpassas bättre till kulturarbetare, studenter och företagare,
            men också till behovsanställda, alltså de som jobbar inom den
            så kallade gigekonomin.
          </p>
          <p xml:id="i-RPCgzEeko4zvHKQkqGuXSg">
            Vi anser att det är högst oroande att regeringen i budgeten aviserar
            att man kommer att tillsätta en utredning med uppdrag att föreslå
            en modell för successiv kvalificering till svenska välfärdsförmåner,
            till exempel genom arbete. Utredningen ska även ges i uppdrag
            ”att analysera och överväga i vilken mån det är förenligt med
            EU-rätten att, utöver de utgångspunkter för kvalificering in i
            välfärden som redan angetts, låta kvalificering till välfärdsförmåner
            ske på grundval av medborgarskap i Sverige eller i en annan EES-stat
            i stället för på grundval av bosättning”. Det här är oerhört oroande
            för många människor, inte minst personer med funktionsnedsättning.
            Det signalerar en människo­syn och bristande tilltro till människor
            som vi har svårt att förstå och acceptera.
          </p>
          <p xml:id="i-LNayaDaGQvcWvmfUriKQWz">
            Starka skyddsnät är en förutsättning för att alla kan vara trygga
            och ingen lämnas utanför. Jämställdhetsperspektivet och barns
            rätt till båda sina föräldrar och andra vuxna måste fokuseras
            starkare.
          </p>
          <p xml:id="i-7C6ZEvDp4c6Kgc8WfaHUmh">
            I Miljöpartiets Sverige ska inte ett enda barn växa upp i fattigdom.
            Tyvärr är vi långt därifrån i dag och det är alltid barn som kommer
            i kläm när socialförsäkringssystemet snävas in. Det som regeringen
            aviserar oroar i hög grad.
          </p>
          <p xml:id="i-841efkBZL3bb7tUcnTnPae">
            Vi föreslår istället en höjning av bostadsbidraget, vilket är
            ett träffsäkert stöd till familjer som har det tufft. Bidrag behöver
            automatiskt inflationssäkras och vi vill att en kriskommission
            ska tillsättas för att ta fram effektiva förslag mot barnfattigdom.
          </p>
          <p xml:id="i-LyrvxYggfvxazfq3GqeKkE">
            Vi är djupt oroade över Tidöavtalet och vad det kommer att innebära
            för familjer och barn i Sverige. I stället för att utreda hur
            barnfamiljer ska bli fattigare och göra så att misstron ökar måste
            socialförsäkringen stärkas. Socialförsäkringens utformning utgör
            vårt gemensamma skyddsnät och förebygger problem både för enskilda
            och på samhällsnivå. Det ska inte rustas ner och stöd ska ges
            till de som behöver.
          </p>
          <head xml:id="i-8SzoKpQRSp4hu3cTAHiSK9" type="h1">
            Motverka barnfattigdom
          </head>
          <head xml:id="i-U4dgzcD17Pg8cYBCrLexkJ" type="h2">
            Kriskommission mot barnfattigdom
          </head>
          <p xml:id="i-JKpQQiiv9U4NUuWoCgWjyn">
            Barnfattigdom är ett av de största samhällsproblemen i Sverige.
            Miljöpartiet anser att en kriskommission behöver tillsättas som
            ska ta fram förslag för att bekämpa barnfattig­dom. Kommissionen
            ska utgå från ett barnrättsperspektiv och behandla både trygghets­systemen
            och kompensatoriska åtgärder direkt riktade till barnen. Vi vill
            att barn ska få utrymme att vara delaktiga i processen och att
            barns åsikter ska beaktas i framtagandet av åtgärder.
          </p>
          <head xml:id="i-N3RdjToz8SG6ufy9UiLEmC" type="h2">
            Inflationssäkra barnbidraget
          </head>
          <p xml:id="i-GFkPoPHHZfYi9wqPnspD9V">
            Barnbidraget är ett viktigt bidrag som kommer alla familjer i
            Sverige till del. Miljö­partiet anser att barnbidraget behöver
            indexeras på ett sådant sätt att det inflationssäkras. Särskilt
            i dagens tuffa ekonomiska läge ser vi konsekvenserna hos barnfamiljer
            av att kostnaderna ökar medan barnbidraget står stilla. Regeringen
            bör därför snarast påbörja ett arbete för att se till att barnbidraget
            indexeras så att det inflationssäkras.
          </p>
          <head xml:id="i-Xn4eJJC3K7MnR9KLnoztQM" type="h2">
            Inflationssäkra underhållsstödet
          </head>
          <p xml:id="i-JgmFxJg7hazoode8sAe97v">
            Miljöpartiet anser att underhållsstödet behöver indexeras på
            ett sådant sätt att det inflationssäkras och skrivs upp i takt
            med inflationen, och konstruktionen behöver bli permanent. Regeringen
            bör återkomma med ett förslag på hur detta ska ske.
          </p>
          <head xml:id="i-C7iwQ8sC1XUFiAkqsq1MAn" type="h2">
            Höjt bostadsbidrag för barnfamiljer
          </head>
          <p xml:id="i-Y48kywqkHfUu24pc3EVdTg">
            Regeringen höjde bostadsbidraget för barnfamiljer tillfälligt
            under pandemin. Miljö­partiet välkomnar att regeringen anser att
            den höjda nivån behöver fortsätta att gälla även efter det. Vi
            anser också att det ordinarie bostadsbidraget behöver ligga på
            en högre nivå än i dag samt att det behöver inflationssäkras.
            Vi anser att regeringen snarast bör återkomma med förslag om en
            permanent indexering för uppräkning av bostadsbidraget som är
            inflationssäker.
          </p>
          <head xml:id="i-Yc7rQcrutxMDZgMkrpxikR" type="h1">
            Sjukdom och funktionsnedsättning ska inte vara lika med fattigdom
          </head>
          <head xml:id="i-URCVxt2ZDY4K3j43xCVMGX" type="h2">
            Slopa karensavdraget i sjukförsäkringen
          </head>
          <p xml:id="i-WJbgfyGjWXa68UDypaKLGG">
            Karensdagen i sjukförsäkringen är visserligen numera omvandlad
            till ett så kallat karensavdrag på 20 procent när du är sjuk.
            Men faktum kvarstår att det finns en stor orättvisa eftersom en
            del personer kan jobba hemifrån när de är småkrassliga medan andra
            kanske inte har råd att stanna hemma när de är sjuka trots att
            de borde och går till jobbet ändå. Med risk för att bli sämre
            och smitta andra. Miljöpartiet vill göra som i många andra länder,
            bland annat alla andra länder i Norden, och slopa hela idén med
            karensen. Under tiden med coronaviruset stoppade regeringen karensavdraget
            tillfälligt; det vill vi se permanent. Regeringen bör återkomma
            till riksdagen med ett sådant förslag.
          </p>
          <head xml:id="i-QDx7cf3gHaFsDTBPhEA2wE" type="h2">
            Inför steglösa nivåer i sjukförsäkringen
          </head>
          <p xml:id="i-MiUbMwy6ucNnP2xxKA9wBT">
            Det är angeläget att skapa större flexibilitet och individanpassning
            i sjukförsäkringen. Miljöpartiet anser att det behöver bli möjligt
            att bli sjukskriven och återgå till arbete i den utsträckning
            som behövs, inte som i dag bara i fasta steg om 25, 50 och 75
            procent. Det är inte minst viktigt för bra rehabilitering. I SOU
            2021:69 föreslås att rehabiliterings­ersättning över 25 % ska
            kunna ges steglöst. Det bör införas. Men minst lika viktigt är
            också att införa fullt ut steglösa nivåer för sjukpenningen. I
            dagsläget är det den nedre nivån som gäller, vilket betyder att
            en person som bedöms ha en arbetsförmåga mellan 26 och 49 procent
            bara får ersättning motsvarande 25 %. I realiteten kan ett visst
            antal timmar per dag i minskad arbetstid eller per vecka vara
            det som krävs. Då måste systemet kunna vara anpassat till den
            verkligheten. Vi anser att regeringen bör åter­komma till riksdagen
            med ett sådant förslag.
          </p>
          <head xml:id="i-MmdFkr8UYm98qqdCAoq9MN" type="h2">
            Stopp för att nekas sjukpenning retroaktivt
          </head>
          <p xml:id="i-HJpEHWTpmvHwW36sFjhZcP">
            Vi anser inte att det är rimligt att en person som blivit sjukskriven
            av en läkare senare när Försäkringskassan gör sin bedömning kan
            få avslag retroaktivt för samma period. Vi anser inte heller att
            en person som fått ett positivt beslut ska kunna riskera att retroaktivt
            få sin ersättning indragen, i de fall där Försäkringskassan väljer
            att överklaga ett positivt beslut från en förvaltningsdomstol.
            Vi vill därför att en regel införs om att en person inte ska kunna
            få avslag på sjukpenning retroaktivt. Regeringen bör återkomma
            till riksdagen med ett sådant förslag.
          </p>
          <head xml:id="i-SwpjcQjym2CZSMcXRb4D2m" type="h2">
            Stopp för att slås ut på grund av försenad rehabilitering
          </head>
          <p xml:id="i-JKBk4RJmEGFwEZmdPkMw2v">
            Under tiden med covid blev det uppenbart att den så kallade rehabiliteringskedjan
            slog hårt när människor kunde bli utförsäkrade när deras arbetsförmåga
            prövas mot normalt förekommande arbete på arbetsmarknaden efter
            180 dagar trots att de inte hade hunnit få eller gå klart rehabilitering
            som hade blivit fördröjd. Regeringen ändrade då reglerna och nuvarande
            regering föreslår nu också att förändringarna förlängs. Det är
            i sig bra. Vi anser dock att det behöver gälla som en allmän regel.
            Det kan inte vara godtagbart att försenad vård, rehabilitering
            eller andra insatser som är utom den enskildes kontroll gör att
            möjligheten att återgå till sitt arbete efter sjukskrivning försvinner.
            Det här har remissinstanserna LO, TCO och LO-TCO Rättsskydd lyft
            i sitt remissvar. De menar att undantaget från bedömningen av
            arbetsförmågan mot normalt förekommande arbete vid uppskjuten
            vård bör permanentas och gälla alla förseningar av vård och rehabilitering
            som ligger utanför den försäkrades kontroll. Vi instämmer och
            regeringen bör återkomma med en sådan regeländring.
          </p>
          <head xml:id="i-N7J3PcrjxzDEiasp3bRaG" type="h2">
            Värna rehabiliteringsmöjligheter
          </head>
          <p xml:id="i-6LjtrXNiVt2y5hJY1apbD4">
            Miljöpartiet anser att de hårda tidsgränserna i sjukförsäkringen
            behöver omvandlas till avstämningspunkter för att säkerställa
            att rätt insatser görs för att en person ska kunna återgå till
            arbetet och återfå hälsa. Det vill säga den rehabiliteringstrappa
            som den dåtida Alliansen införde behöver ändras i grunden. I avvaktan
            på att det är möjligt att få en majoritet för det förslaget i
            riksdagen är det angeläget att åtminstone säkerställa att en person
            som får rehabilitering vid tidsgränsen 180 dagar måste ha möjlighet
            att fullfölja den innan prövning av arbetsförmåga i förhållande
            till arbetsmarknaden i övrigt ska göras. Rehabiliteringsinsatser
            ska aldrig avbrytas till följd av att olika tidsgränser uppnåtts,
            utan måste utgå från individens behov. Därför vill vi att riksdagen
            ställer sig bakom det som anförs i motionen om att värna rehabilitering
            genom förändrad rehabiliteringstrappa och tillkännager detta för
            regeringen.
          </p>
          <head xml:id="i-RzfXSRZvPcMdHo82yBQ2b8" type="h2">
            Inför förslag för vidgad rätt till aktivitets- och sjukersättningen
          </head>
          <p xml:id="i-6VYky6sTF5L2AGeY2zAkPA">
            Ett förslag i utredningen ”En sjukförsäkring med prevention,
            rehabilitering och trygghet” (SOU 2021:69) är att både aktivitets-
            och sjukersättningen ska bedömas mot samma nya arbetsbegrepp som
            numer gäller för sjukpenningen efter 180 dagars sjukskrivning.
            Det betyder att prövningen ska göras mot ”en angiven yrkesgrupp
            som innehåller arbeten som är normalt förekommande på arbetsmarknaden
            eller annat lämpligt arbete som är tillgängligt för den försäkrade”.
            Det var en förändring som gjordes av förra regeringen där Miljöpartiet
            ingick. Miljöpartiet vill se ett mer helhetligt system som innefattar
            ersättning vid både sjukdom och arbete, men anser ändå att förändringen
            som gjordes var till det bättre utifrån dagens system. Utredningen
            har även i övrigt föreslagit vissa förbättringar som gör möjligheten
            att få sjuk- respektive aktivitetsersättning mindre snäv. Vi anser
            att det är angeläget att regeringen återkommer med förslag till
            förbättringar för vidgad rätt till såväl aktivitets- som sjukersättning.
          </p>
          <head xml:id="i-Xap51WbDA2DzsHtVPWuiEV" type="h2">
            Höj den lägsta nivån i både sjuk- och aktivitetsersättningen
          </head>
          <p xml:id="i-ToFhSswQeSgF3FwsPpHY5o">
            Att den förra regeringen tillsatt en utredning om hur sjuk- och
            aktivitetsersättningen kan räknas upp mer ändamålsenligt välkomnar
            vi starkt. Det är en förändring som vi vill se. Utredningen ska
            vara klar 1 dec 2023. Miljöpartiet medverkade medan vi var i regering
            till en mycket kraftfull höjning av sjuk- och aktivitetsersättningen.
            Det var hög tid att en förändring skedde. De som är så pass sjuka
            eller har så stora funktionsnedsättningar att de inte kan arbeta
            har haft det mycket tufft ekonomiskt. Vi anser dock att det fortfarande
            behöver göras en justering uppåt. Därför vill vi att riksdagen
            uppmanar regeringen att gå vidare med förslag om höjda ersättningsnivåer.
          </p>
          <head xml:id="i-NNnBApUXd4dREftsU32m1W" type="h2">
            Ökad trygghet vid sjukskrivning och mer tillit till läkarna
          </head>
          <p xml:id="i-5244LfyhDvRTL3PiBRKRrE">
            Människor som är sjukskrivna vittnar om hur stressen och oron
            för att bli av med sin sjukpenning förvärrar en redan svår vardag.
            Speciellt för den stora gruppen som är sjukskrivna på grund av
            stressrelaterade sjukdomar är det lätt att förstå hur detta försämrar
            möjligheten att bli frisk. Vi i Miljöpartiet anser att sjukskrivning
            utfärdad av läkare eller annan behörig vårdpersonal i högre grad
            ska få gälla. Försäkringskassan borde inte behöva granska alla
            sjukskrivningar redan från dag 15.Tillsammans med förslaget om
            att ta bort möjligheten att neka sjukpenning retroaktivt skulle
            detta öka den ekonomiska tryggheten och förutsebarheten för personer
            som är sjukskrivna. Därför vill vi att regeringen arbetar fram
            ett sådant förslag.
          </p>
          <head xml:id="i-Q6gkPnzHNZ9Mb9cMnK3MQc" type="h1">
            Ett system med människan i centrum – inte byråkratin
          </head>
          <head xml:id="i-DDszPU5oLbj9FRiNieRGUo" type="h2">
            Ett system utan stolar att ramla emellan
          </head>
          <p xml:id="i-YBhrCzYx2JPeaKJCjqRyhT">
            Det är dags för en reformering av Försäkringskassan. Miljöpartiet
            vill se utrymme för mer empati och sunt förnuft i trygghetssystemen
            så att ingen faller mellan stolarna. Vi vill stärka människors
            grundtrygghet genom att bygga ihop sjuk- och arbetslöshets­försäkringen
            samt försörjningsstödet. Människor ska inte bollas mellan myndigheter
            när de behöver samhällets stöd. Därför vill Miljöpartiet på sikt
            reformera dagens trygghets­system genom att slå samman a‑kassan,
            sjukförsäkringen och försörjningsstödet till en gemensam trygghetsförsäkring,
            så kallad arbetslivstrygghet, som sköts av en och samma myndighet.
            Vi anser att vinsterna är stora, det skulle minska risken att
            människor bollas mellan olika myndigheter, mindre administration,
            mer samverkan och möjlighet för den enskilde att få mer individanpassat
            stöd.
          </p>
          <p xml:id="i-Se4HJEUbXVHEie6n6auYfJ">
            I Miljöpartiets vision ska försäkringssystemet hänga ihop så
            att varje människa har möjlighet att få en försörjning. Människor
            ska inte kunna ramla mellan stolarna hos olika myndigheter om
            myndigheterna sinsemellan gör olika bedömningar om individens
            arbetsförmåga. Människor som blivit utförsäkrade ska kunna återförsäkras
            om de fortfarande är för sjuka för att arbeta. Därför föreslår
            vi att riksdagen ställer sig bakom det som anförs i motionen om
            ett sammanhållet trygghetssystem som omfattar alla och tillkännager
            detta för regeringen.
          </p>
          <head xml:id="i-8oLBhU4vXVaiUqNtYj3XxM" type="h2">
            Kulturarbetare, egenföretagare och gigarbetare ska också ha trygghet
          </head>
          <p xml:id="i-UEf3xrLsfD15qC1nXfGAcG">
            Det är också angeläget att framöver se till att sjukförsäkringen
            anpassas bättre till kulturarbetare, studenter och företagare,
            men också till behovsanställda, alltså de som jobbar inom den
            så kallade gigekonomin. Under Miljöpartiets tid i regering tillsatte
            vi den utredning som nu presenterat förslaget ”Ett trygghetssystem
            för alla – Nytt regelverk för sjukpenninggrundande inkomst”, SOU
            2023:30. Förslaget innebär att SGI som huvudregel ska beräknas
            på historiska inkomster för både anställda och företagare. Detta
            skulle göra att nämnda grupper kan få en SGI som motsvarar vad
            de faktiskt betalat in till försäkringssystemen. Om det är mer
            fördelaktigt ska fortsatt en möjlighet finnas att få sin SGI beräknad
            på förväntade inkomster. Förslaget innebär även att ett antal
            konstnärsstipendier ska bli sjukpenninggrundande. Idag innebär
            stipendierna tvärtom i värsta fall att konstnärerna får ersättning
            från staten som samtidigt kan leda till att de förlorar sin SGI.
            Även om det finns detaljer i förslagen som bör diskuteras vidare
            och som kan utvecklas tycker vi i Miljöpartiet att det är mycket
            angeläget att regeringen går vidare med utredningens förslag om
            ett trygghetssystem för alla och presenterar en proposition för
            riksdagen.
          </p>
          <head xml:id="i-QbZZUY8STMiwUpCfDx6oWU" type="h2">
            Inför en mer flexibel vilande ersättning för personer med sjuk-
            och aktivitetsersättning
          </head>
          <p xml:id="i-UJoRtunwvHt9oDe8Zar5Tb">
            Personer som har aktivitetsersättning eller sjukersättning måste
            enklare kunna pröva både att arbeta och att studera utan att riskera
            att förlora sin ersättning. I utredningen (SOU 2021:69) finns
            förslag om att införa en mer flexibel vilande ersättning vid arbete
            för personer med sjuk- och aktivitetsersättning. Det beräknas
            göra att 2 000 fler med aktivitets­ersättning och 2 000 fler med
            sjukersättning kommer i arbete. Det leder till beräknad besparing
            i sjukersättningen och aktivitetsersättningen samtidigt som det
            skulle förbättra människors livskvalitet enormt. Miljöpartiet
            tycker att dessa föreslagna förbättringar bör införas. Därutöver
            vill vi framöver även gå vidare och se över möjlig­heten att studera
            med bibehållen sjuk- eller aktivitetsersättning. Därför föreslår
            vi att riksdagen ställer sig bakom det som anförs i motionen om
            en mer flexibel vilande ersättning för personer med sjuk- och
            aktivitetsersättning och tillkännager detta för regeringen.
          </p>
          <head xml:id="i-NvWnpdx3M5GxrmBb9jeXQm" type="h2">
            Öka möjligheten att arbeta ideellt med bibehållen ersättning
          </head>
          <p xml:id="i-4FyqHJABheLwGKAPgMjXH3">
            I utredningen SOU 2021:69 som nämnts ovan finns förslag om att
            den som har sjuk- eller aktivitetsersättning måste ha möjlighet
            att arbeta ideellt med bibehållen ersättning och gränsen som man
            säkert ska ha rätt till föreslås vara 10 tim/v. Miljöpartiet anser
            att frågan är mycket viktig. Att ha sjukersättning för ett visst
            sjukdomstillstånd som innebär nedsatt arbetsförmåga får inte innebära
            att den enskilde inte ska kunna göra något alls av rädsla att
            ens ersättning blir ifrågasatt. Att delta i samhällslivet efter
            förmåga, kunna engagera sig i den grad man orkar eller på andra
            sätt delta i samhällslivet är viktigt för alla människor. Funktionsrättsrörelsen
            ifrågasätter gränsen om 10 timmar/vecka. Regeringen bör snarast
            återkomma med ett förslag där remissinstansernas synpunkter har
            vägts in.
          </p>
          <head xml:id="i-68RvKFwnqy3D8x7ekaRqPL" type="h2">
            Möjlighet att arbeta för totalförsvarspliktiga
          </head>
          <p xml:id="i-PNp1v4HDexZ9hL2cZ3dBk4">
            Under utbildning till officer och andra utbildningar inom totalförsvaret
            finns särskilda regler för bland annat bostadsbidrag och dagersättning.
            Bland annat kan ersättning ges för bostad som studenten haft innan
            man påbörjade sin utbildning. Den som tar emot sådant bidrag får
            emellertid inte möjlighet att ha inkomster från arbete med mer
            än 2 000 kronor per månad, samtidigt som ersättningen i övrigt
            är låg. Det vore önskvärt att se över och modernisera regelverket
            så att fler studerande inom totalförsvaret skulle kunna få mer
            likvärdiga förutsättningar för att extrajobba och sommarjobba
            som andra studenter, genom ett högre fribelopp. Detta skulle vara
            av betydelse för Försvars­maktens möjligheter att rekrytera även
            äldre personer som har etablerat familj.
          </p>
          <head xml:id="i-3ozFVRfnYmYi2bCbaQYA8W" type="h1">
            Förebyggande av sjukdom i fokus
          </head>
          <head xml:id="i-3kqf4kJavUH177zaHePHTx" type="h2">
            Utbilda läkare som är speciiserade i arbetsmedicin
          </head>
          <p xml:id="i-8vRYyJpn47xmJaNnMmxxr8">
            Företagshälsorna har en central roll i att förebygga att människor
            blir sjuka på grund av sitt jobb och att rehabilitera människor
            så att de kan försörja sig genom arbete. Kompetensförsörjningen
            till företagshälsan är en enorm utmaning. Ansvaret för utbildningen
            av specialistläkare i arbetsmedicin är idag oklart. Resultatet
            är att det knappt utbildas några. Enligt branschföreningen Sveriges
            Företagshälsor är 900 av 1 100 läkare inom företagshälsan över
            65 år. Vi anser att regeringen skyndsamt bör ge en lämplig myndighet
            ett tydligt uppdrag att ansvara för utbildningarna inom kunskaps­området
            inklusive den finansiering som behövs.
          </p>
          <head xml:id="i-HY1KEX5iTtubyZtZaSVp3P" type="h2">
            Reformera snabbhetspremien för bättre hälsa
          </head>
          <p xml:id="i-Eppw4AYbZ2CL3zvirXMCXf">
            Vid socialförsäkringsutskottets forskarseminarium redogjorde
            tre forskare för hälsoeffekter av föräldraförsäkringen. Generellt
            sett är det tydligt att en generös föräldraförsäkring både i tid
            och ekonomiskt har en positiv effekt på föräldrars hälsa. Både
            mammors och pappors hälsa påverkas positivt av att vara föräldraledig.
          </p>
          <p xml:id="i-6AvmuXJGsJVMojrco3fpg5">
            En oavsiktlig negativ hälsoeffekt har emellertid den snabbhetspremie
            som i dag finns i försäkringen och som innebär en förmånligare
            försäkring ekonomiskt för den som föder barn i tät följd. Snabbhetspremien
            har lett till att kvinnor föder barn i tätare följd. Att föda
            barn tätt innebär negativa hälsoeffekter både för mamman och för
            barnet. Bland annat ökar andelen missfall och för tidiga födslar.
          </p>
          <p xml:id="i-QfWe2soP35Pkf2xd2sLQqL">
            Det ska naturligtvis alltid vara en kvinnas eget beslut om och
            när hon önskar försöka bli gravid och föda barn. Det är dock uppenbart
            att staten, genom utformningen av snabbhetspremien, har påverkat
            kvinnors val på ett sätt som har oavsedda negativa hälsoeffekter.
            Därför behöver systemet förändras.
          </p>
          <head xml:id="i-NT759o36S1ciAK2BcWBQSA" type="h2">
            Inför preventionsersättning
          </head>
          <p xml:id="i-K6uLf1qLdLsfbzvueCZ5D9">
            Ett av förslagen i utredningen ”En sjukförsäkring med prevention,
            rehabilitering och trygghet” (SOU 2021:69) av Samuel Engblom är
            att införa så kallad preventions­ersättning. Tanken är att ersätta
            det som i dag kallas förebyggande sjukpenning och som används
            i mycket låg grad. I stället är förslaget en ny förmån som kallas
            preventions­ersättning. Begreppet är tydligare och denna ersättning
            ska omfatta fler typer av insatser än dagens förmån. Syftet är
            att fler ska kunna få förebyggande insatser för att förhindra
            sjukskrivning. Vi ser det här som väldigt viktigt, det innebär
            ett bättre helhets­tänkande och kan förebygga sjukdom. Vi ser
            att detta på sikt kommer kunna leda till besparing för minskad
            sjukpenning när personer med rätt åtgärder kan undvika att bli
            sjuka. Där­för vill vi att riksdagen ställer sig bakom det som
            anförs i motionen om att införa preventionsersättning och tillkännager
            detta för regeringen.
          </p>
        </div>
        <div type="motSignatures">
          <list>
            <item xml:id="i-3F1RHHCBMZ32qUwbk2TeQG" who="i-X9jqcGenibr5tWEbnZgddm">
              Annika Hirvonen (MP)
            </item>
            <item xml:id="i-7LEZTZdVPbrLN2anHjQcQw" who="i-XNt7eWTuNMW1Ce4R4bYMT">
              Leila Ali Elmi (MP)
            </item>
            <item xml:id="i-MMeHfZac73ftBcVWkkjur6" who="i-4K631U2FyQthafuME3cNGX">
              Janine Alm Ericson (MP)
            </item>
            <item xml:id="i-KpnDSSGxzywc6hJM5S4TQR" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-QXmhmDpQmDoMmPLbjorQov" who="i-XPu3ZHL3w9uUH4TKYHMmif">
              Linus Lakso (MP)
            </item>
            <item xml:id="i-5Y61VhMyXkhtnbXuZmwgSY" who="i-PAgTpr3nkZRPEoiqjPKQAf">
              Amanda Lind (MP)
            </item>
          </list>
        </div>
      </div>
    </body>
  </text>
</TEI>
