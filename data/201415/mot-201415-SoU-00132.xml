<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-00132">
  <teiHeader>
    <fileDesc>
      <titleStmt>
        <title>Assisterad befruktning för alla kvinnor</title>
        <author corresp="i-7EGhEVdWhirq9oiHvVcrQR">av Lotta Johnsson Fornarve m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:132 av Lotta Johnsson Fornarve m.fl. (V)</title>
          <idno type="rdwebb">H202132</idno>
          <rs type="number">132</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H202132/text</ref>
          <ref type="dokument_url_html">http://data.riksdagen.se/dokument/H202132</ref>
          <ref type="dokumentstatus_url_xml">http://data.riksdagen.se/dokumentstatus/H202132</ref>
          <ref type="docx">http://data.riksdagen.se/fil/3E1142B1-1FA8-4AB2-9E61-1183517778B5</ref>
          <ref type="pdf">http://data.riksdagen.se/fil/9EF8066B-F0D6-44B7-AFB6-101AAA593C4A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DM3XtBzh8b91MofCNsi3P2" type="signed"/>
        <correspContext corresp="i-DM3XtBzh8b91MofCNsi3P2">
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-TMy8Ti4aYi5kA7oD14JQ6s" type="submitted">
          <date when="2014-10-29"/>
          <time when="14:57:49"/>
        </correspAction>
        <correspAction xml:id="i-EH7bYBgLLWr93XjqmEsG8E" type="referred">
          <date when="2014-11-12"/>
        </correspAction>
        <correspAction xml:id="i-J31CSoB5P3cU8LZF1Mcnay" type="assigned">
          <date when="2016-07-08"/>
          <time when="10:31:25"/>
        </correspAction>
        <correspContext corresp="i-J31CSoB5P3cU8LZF1Mcnay">
          <ref type="assignedTo">Socialutskottet</ref>
        </correspContext>
        <correspAction xml:id="i-PhTvn3atyMZUjXZykVaGKZ" type="behandlas_i"/>
        <correspContext corresp="i-PhTvn3atyMZUjXZykVaGKZ">
          <ref type="uppgift">2014/15:SoU7</ref>
          <ref type="ref_dok_id">H201SoU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8AXUWDjuD2UEceoDyWBH3c" type="behandlas_i"/>
        <correspContext corresp="i-8AXUWDjuD2UEceoDyWBH3c">
          <ref type="uppgift">2014/15:CU6</ref>
          <ref type="ref_dok_id">H201CU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">CU6</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AyjiK8XTTjJr2eB4pstMEi" type="motHeader">
        <div xml:id="i-XUVb7DYak215vcqoTb49r" type="motTitle">
          Motion till riksdagen 2014/15:132 av Lotta Johnsson Fornarve
          m.fl. (V) Assisterad befruktning för alla kvinnor
        </div>
      </div>
      <div xml:id="i-GT58uhaAstKc6KkeTmL9FX" type="motBody">
        <div xml:id="i-9bmWHamzr98xFFsLNgeX7m" type="TOC">
          <head xml:id="i-DiR92BKsKpPDdNxVeuz4FB">
            1Innehållsförteckning
          </head>
          <list xml:id="i-3SRC5dt7ULHAwXeLx42Zmv">
            <item xml:id="i-Yayvq576WDghNpLgfSG5rv" style="indent-level: 1">
              2Förslag till riksdagsbeslut
            </item>
            <item xml:id="i-FLWUr75T5E3kfpcTYnS65b" style="indent-level: 1">
              3Alla barn ska ha lika rätt till sina föräldrar
            </item>
            <item xml:id="i-2efZE6cmvA7BVeiFgKEuhT" style="indent-level: 2">
              3.1Inför en föräldraskapspresumtion
            </item>
            <item xml:id="i-LvU6pyUiZ4qQmZKQqma8ou" style="indent-level: 2">
              3.2Inför en föräldraskapsbekräftelse
            </item>
            <item xml:id="i-8WGvTFRi63TUAA4d2nUbok" style="indent-level: 2">
              3.3Inför möjlighet att välja donator
            </item>
            <item xml:id="i-6pp46TBrSfabonneyJSKfZ" style="indent-level: 2">
              3.4Inför möjlighet för donatorn att bekräfta faderskapet
            </item>
            <item xml:id="i-PY78eZNUxtf2Rz6F9dc8Bm" style="indent-level: 1">
              4Stoppa landstingens diskriminering av lesbiska par
            </item>
            <item xml:id="i-HQR3d2KzWZ9V5DcXhnEHKM" style="indent-level: 1">
              5Ge ensamstående kvinnor rätt till assisterad befruktning
            </item>
            <item xml:id="i-PPgF94wzWfj41gwzfYyKoc" style="indent-level: 1">
              6Behandling med donerat ägg och donerad sperma samtidigt
            </item>
            <item xml:id="i-JqsNWfLXu2SQSkrkQsLJiD" style="indent-level: 1">
              7Inför möjlighet till insemination på barnmorskemottagningar
            </item>
          </list>
        </div>
        <div xml:id="i-PXJCuT22ocdL6mcFsnC99F" type="motProposal" subtype="förslag">
          <head xml:id="i-2b6SrXYUDnsZcb89tbiP5t">
            2 Förslag till riksdagsbeslut
          </head>
          <list xml:id="i-QUFNoemtpt3cgFKS1NcNbL" style="ol">
            <item xml:id="i-KJSQRz4P9uQPMZ7Baath7n">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till lagändring som innebär att en föräldraskapspresumtion ska
              gälla i de fall där en lesbisk kvinna som lever i ett äktenskap
              eller registrerat partnerskap genomgår en assisterad befruktning
              vid ett allmänt sjukhus eller insemineras genom privat försorg.
            </item>
            <item xml:id="i-CCk2BffvmebcnsV2BWyccz">
              Riksdagen tillkännager för regeringen som sin mening vad som
              anförs i motionen om att regeringen bör se till att begreppet
              faderskapspresumtion ändras till föräldraskapspresumtion i samtliga
              lagtexter där det förekommer.
            </item>
            <item xml:id="i-8PGQAgFdCjTfwnTZqmgQbF">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till lagändring som innebär att partnern till en kvinna som genomgår
              en assisterad befruktning utanför ett allmänt sjukhus eller insemineras
              genom privat försorg får möjlighet att bekräfta föräldraskapet
              till barnet.
            </item>
            <item xml:id="i-LKeQFLCtfZ1AtQD3j5nJui">
              Riksdagen tillkännager för regeringen som sin mening vad som
              anförs i motionen om att regeringen bör se till att begreppet
              faderskapsbekräftelse ändras till föräldraskapsbekräftelse i samtliga
              lagtexter där det förekommer.
            </item>
            <item xml:id="i-WaycsopLB8jpN5idLMGJes">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              som innebär att par och ensamstående kvinnor får uttrycklig rätt
              att välja en känd donator för assisterad befruktning.
            </item>
            <item xml:id="i-5Pwu3yVMekRQ6kuMfaj2YN">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till lagändring som innebär att en man som donerat sin sperma
              för assisterad befruktning av en kvinna får möjlighet att bekräfta
              faderskapet till barnet.
            </item>
            <item xml:id="i-WkNxBWZRrNHpJhXY4YecfX">
              Riksdagen tillkännager för regeringen som sin mening vad som
              anförs i motionen om att regeringen bör ta fram nationella riktlinjer
              för assisterad befruktning.
            </item>
            <item xml:id="i-EzKfLW5i5y7pvM3m6s4EAU">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till lagändring som innebär att ensamstående kvinnor får tillgång
              till assisterad befruktning vid allmänna sjukhus.
            </item>
            <item xml:id="i-HK41VMspDwD3K2hSpizKZy">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              i syfte att ge kvinnor möjlighet att få tillgång till behandling
              med donerade ägg och donerad sperma samtidigt.
            </item>
            <item xml:id="i-4Sc4g7hvV1yFu1yYRMFAC1">
              Riksdagen tillkännager för regeringen som sin mening vad som
              anförs i motionen om att regeringen bör lägga fram förslag till
              lagändring som innebär att det blir möjligt att få tillgång till
              assisterad befruktning på barnmorskemottagningar.
            </item>
          </list>
        </div>
        <div xml:id="i-LCvs9NAMAAnKtWTuEXSun4" type="motContent">
          <head xml:id="i-A5No53boQFv1PYcgbBxH1T" type="h1">
            3 Alla barn ska ha lika rätt till sina föräldrar
          </head>
          <p xml:id="i-LruHvCQ3Lru5rXNpZWStAR">
            År 2005 fick även kvinnor som är partner eller sambo med en annan
            kvinna möjlighet till assisterad befruktning vid allmänt sjukhus.
            Partnern eller sambon anses tillsammans med den befruktade kvinnan
            vara förälder till det barn som föds, förutsatt att hon har samtyckt
            till behandlingen. För lesbiska kvinnor gäller dock en speciell
            regel där föräldraskapet fastställs slutligen genom bekräftelse
            eller dom. Det barn som tillkommer genom insemination i egen regi
            eller vid klinik utomlands omfattas inte av lagstiftningen. Det
            innebär att det fortfarande saknas möjlighet för den födande kvinnans
            maka, partner eller sambo att få föräldraskapet till barnet fastställt
            i en sådan situation. Trots möjligheten för lesbiska kvinnor att
            få tillgång till assisterad befruktning vid allmänt sjukhus förekommer
            det fortfarande att par åker utomlands för att söka behandling
            eller att de själva genomför inseminationen i hemmet. Sjukhusens
            köer har växt snabbt, vilket medför långa väntetider.
          </p>
          <p xml:id="i-2tgbtcTXtWnSRFUX7WT2Xs">
            De barn som tillkommer efter en insemination utomlands eller
            privat i hemmet löper risk att bara få en juridisk vårdnadshavare.
            I dag måste nämligen moderns partner ansöka om att adoptera barnet
            i ett sådant fall. Att det kan uppstå stora problem till följd
            av denna lucka i lagen visar tydligt två beslut från Norrköpings
            tingsrätt (se beslut 2006-12-14 A 2282-06, A2273-06) där två lesbiska
            kvinnor i två olika fall fick avslag på sin ansökan om att adoptera
            sin partners barn trots att socialnämnden tillstyrkt adoptionerna.
            Kvinnorna fick sedan rätt i högre instans, men dessa fall visar
            ändå tydligt att lagen måste ändras då den inte erbjuder alla
            barn samma skydd. För ensamstående kvinnor saknas i dag helt möjlighet
            till assisterad befruktning inom den svenska sjukvården. Vänsterpartiets
            mål är att lagstiftningen ska gälla lika för alla oavsett sexuell
            läggning och civilstånd. Vi menar därför att den befintliga lagstiftningen
            om assisterad befruktning måste ändras på en rad punkter.
          </p>
          <head xml:id="i-LKwGrzL6t9iWvzV1f3sDsA" type="h2">
            3.1 Inför en föräldraskapspresumtion
          </head>
          <p xml:id="i-SCV3dC1UydeTF52QgBFC2M">
            Ett barn som föds av gifta heterosexuella föräldrar faller under
            den s.k. faderskapspresumtionen. Mannen i äktenskapet anses alltså
            automatiskt vara far till barnet oavsett om han verkligen är den
            biologiska fadern eller inte. Som lagstiftningen är utformad i
            dag är det möjligt att ett barn som tillkommit i ett lesbiskt
            förhållande i praktiken bara får en rättslig vårdnadshavare. Om
            ett barn tillkommit genom privat insemination i hemmet eller efter
            assisterad befruktning utomlands saknar nämligen den befruktade
            kvinnans partner möjlighet att bekräfta föräldraskapet.
          </p>
          <p xml:id="i-KNcCYonbD8XaniwL72PGZH">
            Vi anser att en föräldrakapspresumtion alltid ska gälla i de
            fall där paret, oberoende av om det är ett heterosexuellt eller
            lesbiskt par, är gifta eller registrerade partners – detta oavsett
            hur barnet har tillkommit. Föräldraskapspresumtionen ska kunna
            hävas om donatorn vill ta på sig det rättsliga faderskapet under
            förutsättning att den biologiska modern och hennes maka eller
            partner godkänner hans faderskapsbekräftelse. Samma regler ska
            gälla för det rättsliga föräldraskapet oavsett om föräldrarna
            lever i en heterosexuell eller en lesbisk relation.
          </p>
          <p xml:id="i-HtUyBHZSy56SBW8aNLp3tK">
            Regeringen bör återkomma med förslag till lagändring som innebär
            att en föräldraskapspresumtion ska gälla i de fall där en lesbisk
            kvinna som lever i äktenskap eller registrerat partnerskap genomgår
            assisterad befruktning vid allmänt sjukhus eller insemineras genom
            privat försorg. Detta bör riksdagen som sin mening ge regeringen
            till känna.
          </p>
          <p xml:id="i-EpdrbXbYhW2pRRy8xGGNVQ">
            Regeringen bör tillse att begreppet faderskapspresumtion ändras
            till föräldraskapspresumtion i samtliga lagtexter där det förekommer.
            Detta bör riksdagen som sin mening ge regeringen till känna.
          </p>
          <head xml:id="i-GEEouu7LbvqdA4tc7x6fRW" type="h2">
            3.2 Inför en föräldraskapsbekräftelse
          </head>
          <p xml:id="i-WtRCALm8dF1Ma6fVFm9Zpy">
            En ogift heterosexuell man måste bekräfta faderskapet till barnet
            för att han ska anses som den rättsliga fadern. Vi anser att föräldraskap
            i en lesbisk relation bör kunna bekräftas på samma sätt som faderskap
            oavsett om modern befruktats vid allmänt sjukhus eller genom privat
            försorg. Det finns inga sakliga skäl till att de regler som gäller
            för heterosexuella föräldrar inte ska kunna gälla för lesbiska
            föräldrar.
          </p>
          <p xml:id="i-3UaDjhED2a49KZgHYwmym8">
            Regeringen bör återkomma med förslag till lagändring som innebär
            att partnern till den kvinna som genomgår assisterad befruktning
            utanför allmänt sjukhus eller insemineras genom privat försorg
            får möjlighet att bekräfta föräldraskapet till barnet. Detta bör
            riksdagen som sin mening ge regeringen till känna.
          </p>
          <p xml:id="i-WYyuptwE5wCDWJ43Hb2WoP">
            Regeringen bör tillse att begreppet faderskapsbekräftelse ändras
            till föräldraskapsbekräftelse i samtliga lagtexter där det förekommer.
            Detta bör riksdagen som sin mening ge regeringen till känna.
          </p>
          <head xml:id="i-4PZCY33Eh4Yk3YbKJSCUMV" type="h2">
            3.3 Inför möjlighet att välja donator
          </head>
          <p xml:id="i-R8CuSs7vEVcGRuBpBuEkSM">
            I dag saknas en generell möjlighet för par att själva välja vilken
            person de vill ha som donator. Enligt bestämmelser i lagen om
            genetisk integritet m.m. är det läkaren som väljer en lämplig
            donator. I huvudsak ska läkarens val styras av att den tänkta
            givaren inte är olämplig av medicinska skäl. I lagen uppställs
            dock inga hinder för att läkaren väljer någon som paret själv
            har valt och som är villig att medverka, men i verkligheten varierar
            det från fall till fall om ett pars önskan om en särskild donator
            tillmötesgås eller inte. Detta beror bl.a. på att det i förarbetena
            till lagen framhållits att släkt- och vänskapsförhållanden mellan
            paret och givaren inte är okomplicerat och att det kan finnas
            en risk för att enskilda utsätts för påtryckningar att donera
            sina könsceller. Vidare har det även framhållits att det ur barnets
            perspektiv är viktigt att föräldrarna och givaren kan hantera
            förhållandet att barnet har en genetisk förälder i exempelvis
            släkt- eller bekantskapskretsen. Om ett par önskar använda könsceller
            från en känd donator, måste läkaren därför bl.a. undersöka de
            inblandade personernas motiv till det och deras möjligheter att
            framöver klara sina inbördes relationer på ett bra sätt. Uttalandena
            i förarbetena har inneburit att man inom hälso- och sjukvården
            verkar för att ett par inte använder könsceller från en känd donator.
          </p>
          <p xml:id="i-RduN93vHenPnFxb3LUa37k">
            Vänsterpartiet anser att det ska införas en laglig rätt att välja
            en känd donator, oavsett om det gäller ägg- eller spermadonation,
            och oavsett om det rör sig om ett par eller en ensamstående kvinna
            – detta oberoende av vilken sexuell läggning paret eller den ensamstående
            kvinnan har. På samma sätt som gäller i dag är det viktigt att
            den tilltänkta donatorn är lämplig av medicinska skäl. Vi förespråkar
            inte att det ska vara möjligt att välja bland okända donatorer,
            för att exempelvis öka möjligheten att barnet får vissa egenskaper
            eller dylikt. Vi är heller inte omedvetna om den risk som finns
            att enskilda kan utsättas för påtryckningar att ställa upp och
            donera sina könsceller till en närstående. All donation måste
            givetvis ske på frivillig basis och sjukvården bör i möjligaste
            utsträckning säkerställa att det också förhåller sig så.
          </p>
          <p xml:id="i-V6s33x72hzJfKhx4EGfuGs">
            Det förekommer redan i dag att ensamstående kvinnor, i stället
            för att besöka en klinik utomlands, med hjälp av en vän eller
            en helt okänd person inseminerar sig själva i hemmet. Vi anser
            att det är bättre om all insemination sker inom sjukvården under
            medicinskt kontrollerade former och där professionell hjälp finns
            att tillgå. Att tydligt möjliggöra insemination från känd donator
            på allmänt sjukhus eller barnmorskemottagning, innebär både att
            rättigheter och skyldigheter blir tydligt reglerade och att det
            är en trygghet för alla inblandade parter.
          </p>
          <p xml:id="i-GZUyzsiUT5nSFwqnamzND2">
            Regeringen bör därför återkomma med förslag som innebär att par
            och ensamstående kvinnor får uttrycklig rätt att välja en känd
            donator för assisterad befruktning. Detta bör riksdagen som sin
            mening ge regeringen till känna.
          </p>
          <head xml:id="i-4sDgyi6kC9b7sBQSiruWAe" type="h2">
            3.4 Inför möjlighet för donatorn att bekräfta faderskapet
          </head>
          <p xml:id="i-4Pp4rQQHdsnMR6APZASHRk">
            För många homosexuella män är donation av sperma den enda möjligheten
            som finns att bli biologisk förälder till ett barn. I dag kan
            en donator bekräfta faderskapet till ett barn som tillkommit genom
            privat insemination på samma sätt som en man som haft samlag med
            barnets mor. Vi anser att det även ska finnas en möjlighet att
            bekräfta faderskapet till ett barn som tillkommit genom assisterad
            befruktning vid allmänt sjukhus. Denna möjlighet kommer enbart
            att bli aktuell i de fall där paret eller den enskilda kvinnan
            själva valt ut en donator som de är överens om ska vara barnets
            rättsliga far. För den donator som läkaren väljer ut åt paret
            kommer situationen att vara oförändrad. Möjligheten för en man
            att bekräfta faderskapet till det barn som tillkommit genom befruktning
            vid allmänt sjukhus bereder väg för att fler inseminationer kan
            genomföras under medicinskt kontrollerade former.
          </p>
          <p xml:id="i-NcT6ruRatiRN3YqNa5QR5A">
            Regeringen bör därför återkomma med förslag till lagändring som
            innebär att den man som donerat sin sperma för assisterad befruktning
            av en kvinna får möjlighet att bekräfta faderskapet till barnet.
            Detta bör riksdagen som sin mening ge regeringen till känna.
          </p>
          <head xml:id="i-R7JBvHM9E7Wu8NbhLyyqcN" type="h1">
            4 Stoppa landstingens diskriminering av lesbiska par
          </head>
          <p xml:id="i-EcpGEvckMrLCsDNxLKFUmt">
            Det förekommer fortfarande att lesbiska par som ansöker om assisterad
            befruktning behandlas annorlunda än heterosexuella par. Det är
            inte acceptabelt. Vissa landsting har helt olika regler beroende
            på parens sexuella läggning. Detta är ren diskriminering och vittnar
            om den okunskap om hbtq-personer som fortfarande finns bland politiska
            beslutsfattare och inom sjukvården.
          </p>
          <p xml:id="i-Pmoqzfv23uBMzPUTHp9gVo">
            Lesbiska par som försöker få barn genom assisterad befruktning
            vill ibland dela behandlingsförsöken emellan sig, men i dag ser
            även dessa rutiner helt olika ut hos olika landsting. Vi anser
            att lesbiska par alltid ska ha möjlighet att dela på antalet försök
            samt att lesbiska par ska slippa att bli diskriminerade och godtyckligt
            behandlade inom sjukvården. Regeringen bör därför ta fram nationella
            riktlinjer för assisterad befruktning. Detta bör riksdagen som
            sin mening ge regeringen till känna.
          </p>
          <head xml:id="i-XaUWsGJV3t9yrTVBuAanLH" type="h1">
            5 Ge ensamstående kvinnor rätt till assisterad befruktning
          </head>
          <p xml:id="i-DijAzD4P9mXomUJMfs2EsW">
            Den traditionella kärnfamiljen som består av mamma, pappa, barn
            är i dag en gammaldags norm där många existerande familjebildningar
            inte får plats. Mångfalden av familjeformer har ökat, och det
            är rimligt att lagstiftningen anpassar sig efter hur människor
            faktiskt lever.
          </p>
          <p xml:id="i-8G8e5EkSBee7ZrTE1GKyei">
            Allt fler kvinnor upptäcker att de inte måste avstå från ett
            liv med barn bara för att de inte har någon partner. Vissa kvinnor
            väljer därför att adoptera medan andra har en stark längtan efter
            att bära och föda ett barn. I dag är det möjligt för en ensamstående
            som fyllt 25 år att adoptera ett barn. Vi anser att ensamstående
            kvinnor bör få tillgång till assisterad befruktning på lika villkor
            som kvinnor som lever i en relation. Barn som tillkommit genom
            assisterad befruktning av en ensamstående kvinna får inte sämre
            uppväxtvillkor än ett barn som av någon anledning lever med endast
            en förälder.
          </p>
          <p xml:id="i-7bBVZVBWB48wK1kVje9hWk">
            I dag är det bara kvinnor som lever i en parrelation som har
            möjlighet att få tillgång till assisterad befruktning. Det är
            dock inte ovanligt att ensamstående kvinnor söker behandling på
            klinik i t.ex. Finland eller Danmark, vilket gör att det redan
            i dag föds barn som tillkommit genom assisterad befruktning av
            ensamstående kvinnor i Sverige. Det är heller inte ovanligt att
            ensamstående genom privat insemination i hemmet ser till att bli
            gravida. Det barn som tillkommit genom assisterad befruktning
            inom den svenska sjukvården har rätt att få uppgift om vem donatorn
            är när barnet uppnått tillräcklig mognad. Barn som tillkommit
            genom assisterad befruktning utomlands eller på annat sätt saknar
            dock ofta den möjligheten.
          </p>
          <p xml:id="i-LDr6FMmLP4hv4HakCLEWqr">
            Frågan om möjligheten för ensamstående kvinnor att få tillgång
            till assisterad befruktning är nu nogsamt utredd. I delbetänkandet
            Assisterad befruktning för ensamstående kvinnor (SOU 2014:29)
            föreslås att det ska bli möjligt för ensamstående kvinnor att
            genomgå assisterad befruktning inom svensk hälso- och sjukvård
            samt att de regler som nu gäller för sådan behandling av par också
            ska gälla för behandling av ensamstående kvinnor. Detta innebär
            att behandling av ensamstående kvinnor ska få utföras med donerade
            spermier och vid samma sjukvårdsinrättningar som får utföra motsvarande
            behandlingar av ett par.
          </p>
          <p xml:id="i-41YqbEk2nHBrRRQBvDKP6h">
            Vänsterpartiets uppfattning är att en sådan lagstiftning omgående
            behöver komma på plats. Regeringen bör därför återkomma med förslag
            till lagändring som innebär att ensamstående kvinnor får tillgång
            till assisterad befruktning vid allmänt sjukhus. Detta bör riksdagen
            som sin mening ge regeringen till känna.
          </p>
          <head xml:id="i-x5KPjdpz4innicLwGBatC" type="h1">
            6 Behandling med donerat ägg och donerad sperma samtidigt
          </head>
          <p xml:id="i-GLUuVFEjdVj8R9Divk2WY3">
            I dag är det endast kvinnor som lever i en relation med en man
            som har möjlighet att ta emot donerade ägg. Dagens lagstiftning
            stadgar nämligen att det vid assisterad befruktning alltid ska
            finnas en genetisk koppling mellan barnet och minst en av föräldrarna,
            vilket innebär att åtminstone en av personerna i paret måste ha
            könsceller som kan användas vid befruktningen. Samtidigt är användning
            av donerade ägg och donerade spermier inte tillåten. En konsekvens
            av detta är att det inte är tillåtet för den ena kvinnan i ett
            samkönat par att donera sina ägg för användning vid behandling
            av den andra kvinnan i paret, trots att barnet då skulle få en
            genetisk koppling till en av sina föräldrar. I förarbetena har
            förbudet mot samtidig användning av donerade spermier och donerade
            ägg motiverats med bl.a. att en annan ordning kan ses som en alltför
            långtgående strävan att med tekniska insatser kompensera livets
            ofullkomlighet (prop. 2001/02:89 s. 52).
          </p>
          <p xml:id="i-VFECHKq9xt7kcYDuwHgFo6">
            Lesbiska par som lider av ofrivillig barnlöshet saknar möjlighet
            att få behandling. Vi anser att lesbiska kvinnor som är infertila
            självklart ska ha samma rättigheter och möjligheter som heterosexuella
            kvinnor. Lagen bör därför inte ställa krav på att den kvinna som
            vill ta emot ett donerat ägg är gift eller sambo med en man. På
            Island är det i vissa fall tillåtet att vid befruktning utanför
            kroppen använda både donerade ägg och donerade spermier. Så är
            exempelvis fallet om båda parterna eller den ensamstående kvinnan
            har en nedsatt fertilitet.
          </p>
          <p xml:id="i-Nb6VjJD6M8MkbDdiJD56CY">
            En möjlighet att få behandling med donerade ägg och donerad sperma
            samtidigt skulle även ge heterosexuella par där båda parter är
            infertila en möjlighet att skaffa barn. Vidare skulle den kvinna-till-man
            transsexuella man som vill donera ägg till sin kvinnliga partner
            kunna bli biologisk förälder.
          </p>
          <p xml:id="i-BK81GZ9G9NeJmHmx3Afsw9">
            Regeringen bör därför tillsätta en utredning i syfte att ge kvinnor
            möjlighet att få tillgång till behandling med donerade ägg och
            donerad sperma samtidigt. Detta bör riksdagen som sin mening ge
            regeringen till känna.
          </p>
          <head xml:id="i-3PMdAZgxs9QkQanToxZndz" type="h1">
            7 Inför möjlighet till insemination på barnmorskemottagningar
          </head>
          <p xml:id="i-2mjzRMM9Yd62YpRfveBLRK">
            Enligt nuvarande regler får en donatorinsemination inte utan
            tillstånd av Inspektionen för vård och omsorg utföras annat än
            vid offentligt finansierade sjukhus. Samma krav gäller för en
            befruktning utanför kroppen i sådana fall där paret kan använda
            sina egna könsceller vid behandlingen. Om en befruktning utanför
            kroppen ska genomföras med donerade ägg eller spermier, får befruktning
            och införande av ägg bara utföras vid universitetssjukhus. Universitetssjukhusen
            är i dag sju till antalet och är belägna i Stockholm, Uppsala,
            Göteborg, Linköping, Malmö, Umeå och Örebro.
          </p>
          <p xml:id="i-M5gTemRjnaHJnQemoSkcqD">
            Sedan lesbiska par 2005 fick tillgång till assisterad befruktning
            inom den svenska sjukvården har sjukhusens köer ökat. Vi anser
            därför att det finns all anledning att tillåta insemination även
            på t.ex. barnmorskemottagningar. I Danmark och Finland är det
            redan i dag möjligt för barnmorskor att utföra insemination. Ett
            heterosexuellt par som söker assisterad befruktning har oftast
            själva försökt bli med barn genom samlag under en längre tid.
            En del lesbiska par kan ha försökt bli gravida genom privat insemination
            i hemmet men en del har inte försökt på egen hand utan i stället
            valt att söka behandling direkt. För de lesbiska par och ensamstående
            kvinnor där kvinnan som ska bära barnet inte har problem med infertilitet
            vore det betydligt enklare att söka sig till en barnmorskemottagning
            för att där få hjälp med inseminationen i stället för att behöva
            ställa sig i kö vid något av universitetssjukhusen.
          </p>
          <p xml:id="i-FE6RVAbj8pJmGYuL3FQKUw">
            I de fall där kvinnan är infertil krävs självfallet en mer ingående
            medicinsk utredning än vad en barnmorskemottagning kan erbjuda.
            Om barnmorskemottagningar ges möjlighet att utföra inseminationer
            minskar belastningen på de ovan nämnda sjukhusen och de par som
            söker behandling behöver inte vänta på sin tur i åratal. Vårt
            förslag innebär även en effektivare hantering av inseminationer
            när det gäller både kostnader och köer.
          </p>
          <p xml:id="i-B1hnoVME4yeerCKJPJKrXF">
            Regeringen bör därför lägga fram förslag till lagändring som
            innebär att det blir möjligt att få tillgång till assisterad befruktning
            på barnmorskemottagningar. Detta bör riksdagen som sin mening
            ge regeringen till känna.
          </p>
        </div>
        <div xml:id="i-P1uECjDrUttGxraE565fwN" type="motSignatures">
          <list xml:id="i-72uXT6p59cvsBwzTWg5fVW">
            <item xml:id="i-GaRoQimaRgaMTjitMw4prz" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-F2yuiz3rAxZGRZ66EznD4B" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-EdtUu4yf2zR4A8f1iitcvF" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-3cLYJEAytUcSHWWUfh4SNN" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-2eZmQFyA4QjMMKCPBpqkic" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-Hob7wuCja29T6vn2ibNwCu" who="i-PAfMpaW8KP2UfRTBpXARTc">
              Linda Snecker (V)
            </item>
            <item xml:id="i-5TU21AgJUkkMPUfjrc9n1r" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
