<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--02186">
  <teiHeader>
    <fileDesc>
      <titleStmt>
        <title>med anledning av proposition 1980/81:189 om godkännande av avtal  mellan Sveriges regering och Norges regering om ekonomiskt samarbete, särskilt på industri- och energiområdena, m. m.</title>
        <author>av Lennart Pettersson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1980/81:189 om godkännande av avtal  mellan Sveriges regering och Norges regering om ekonomiskt samarbete, särskilt på industri- och energiområdena, m. m.</title>
          <idno type="rdwebb">G4022186</idno>
          <rs type="number">2186</rs>
          <ref type="dokument_url_text">http://data.riksdagen.se/dokument/G4022186/text</ref>
          <ref type="dokument_url_html">http://data.riksdagen.se/dokument/G4022186</ref>
          <ref type="dokumentstatus_url_xml">http://data.riksdagen.se/dokumentstatus/G4022186</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>LENNART PETTERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AiizUffZA2xtRv3jL4Fqnq" type="signed"/>
        <correspContext corresp="i-AiizUffZA2xtRv3jL4Fqnq">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__2186/mot_198081__2186-001.pdf"/>
      <div type="motHeader" xml:id="i-XyTovicqhB1xvJ4pWv4iH3">
        <div type="motTitle" xml:id="i-EhcgQw6YPT2io116pgjfR"/>
        <div type="motSubmissionInfo" xml:id="i-EP3fzzYMpxDiwynfr6MQiT"/>
      </div>
      <div type="motBody" xml:id="i-6mBmnr4HbRM5CisGwoYmqG">
        <div xml:id="i-RgpgK4gbn4gKogdSaN75RP">
          <p xml:id="i-P8R9mKJc6FhqKJzsf4RJju">
            Motion 1980/81: 2186
          </p>
          <p xml:id="i-67h37Bsa8p1WPLWRd82GqG">
            av Lennart Pettersson med anledning av proposition 1980/81: 189
            om godkännande av avtal mellan Sveriges regering och Norges regering
            om ekonomiskt samar- bete, särskilt på industri- och energiområdena,
            m. m.
          </p>
          <p xml:id="i-HqRqTFKa44suCrDPSw1Et6">
            Den nu avgångna regeringen föreslår i proposition 1980/81: 189
            att riks- dagen godkänner avtal mellan Sveriges regering och Norges
            regering om ekonomiskt samarbete. Enligt min mening finns det
            emellertid anledning att vara skeptisk, särskilt till de delar
            av det föreslagna avtalet som avser import av raffinerade oljeprodukter
            till Sverige. Ingen bestrider naturligtvis att det finns ett starkt
            intresse för ett sådant energi- och industriellt samarbete med
            Norge som skulle innebära ömsesi- diga fördelar. Det mest avancerade
            försöket på senare år har varit det avtal som förelåg mellan norska
            staten och svenska Volvo och som inkluderade konkreta industrisatsningar
            och svenskt tillträde till oljeutvinning. Tyvärr stoppades detta
            avtal av en kortsiktig svensk aktieägaropinion. Sedan dess har
            uppenbarligen den svenska regeringen känt sig starkt pressad att
            till varje pris söka nå fram till ett nytt Norgeavtal — denna
            gång helt på regeringsnivå. Resultatet av ansträngningarna kan
            avläsas i det avtal som preliminärt undertecknades av de norska
            och svenska statsmi- nistrarna i slutet av mars. Avtalets utformning
            ger tyvärr anledning till oro från svensk synpunkt. Man kan inte
            värja sig för misstanken att regeringen har tvingats betala den
            inrikespolitiskt positiva effekten av att kunna peka på ett ”Norgeavtal”
            med åtaganden som blir negativa såväl för svensk raffinaderiindustri
            som för våra energipolitiska målsättningar. Det föreslagna avtalet
            består av fyra delar: ett övergripande och sanno- likt föga förpliktigande
            regeringsavtal, en överenskommelse om leveranser av främst raffinerade
            oljeprodukter från Norge, en överenskommelse om leveranser av
            elkraft från Sverige och slutligen en fond för svensk-norskt industriellt
            samarbete med den något speciella fördelningen att Sverige betalar
            250 milj. kr. och Norge 50 milj. kr. De centrala och handfasta
            delarna i detta Norgeavtal gäller således el- resp. oljeleveranser.
            Sverige skall till Norge leverera 2 TWh elström per år under 15
            år. Detta minskar, om inte annat, självförsörjningsmöjligheterna
            och handlingsfrihe- ten på energiområdet men hade måhända ändå
            varit acceptabelt, om man fått något positivt i utbyte. Vad Sverige
            nu får, enligt avtalet, är det sämsta tänkbara — drygt 2 miljoner
            ton raffinerade oljeprodukter per år på vanliga kommersiella villkor.
          </p>
          <pb facs="riksdagen-motions-pdf/data/198081/mot_198081__2186/mot_198081__2186-002.pdf"/>
          <p xml:id="i-Wb7LHjpfo3kEymZ8VT4kDg">
            Mot. 1980/81: 2186 1"
          </p>
          <p xml:id="i-Nfg3tsL9GiucZLHcPiRUUW">
            Vad Sverige behöver från Norge är möjligen råolja, däremot inte
            raffi- nerade oljeprodukter. Svensk raffinaderiindustri är med
            raska steg på väg in i en överkapacitet genom den minskade oljeförbrukningen
            i Sverige. Den svenska raffinaderikapaciteten uppgår till drygt
            22 miljoner ton. År 1981 beräknas förbrukningen av raffinerade
            produkter understiga 20 mil- joner ton. Energipropositionen talar
            om en oljeförbrukning på 16 miljoner ton år 1990, men hittillsvarande
            utveckling tyder på att denna minskning kommer att uppnås flera
            år tidigare, kanske redan år 1985. Svårigheterna tornar alltså
            upp sig i snabb takt för den svenska raffinaderiindustrin. Nu
            kommer denna industri också att drabbas av den påtvingade norska
            importen av färdigprodukter. Den kombinerade effekten av detta
            blir oundvikligen friställningar, stora förluster och sannolikt
            också utslagning av produktionsenheter. Att på detta sätt onödigtvis
            minska den svenska raffinaderikapaciteten leder vidare till att
            såväl handlingsfrihet som oberoende på oljeområdet minskar. Avtalet
            kan också komma att äventyra OK:s planer på att bygga en katalytisk
            kracker, som skulle omvandla överskottet på tunga eldningsol-
            jor till bensin och lätta eldningsoljor. Ett avtal som eventuellt
            förhindrar byggandet av en svensk kracker betyder också minskat
            oberoende och flexibilitet i oljepolitiken. Eftersom raffinerade
            oljeprodukter är dyrare att importera än råolja, så ökar dessutom
            helt i onödan vår redan höga import. Man frågar sig mot denna
            bakgrund om den nu avgångna regeringen verkligen haft klart för
            sig de problem som ligger inbyggda i nuvarande avtalsförslag.
            Mot den kritik som har riktats mot Fälldinregeringens Norgeavtal
            har energiministern anfört att det inte är säkert att Sverige
            kommer att drabbas av hela den import av raffinerade oljeprodukter
            som föreskrivits i avtalet. Man hävdar exempelvis att en alltför
            kategorisk tolkning av oljeavtalet skulle vara felaktig. Argumenten
            från energiministerns sida är följande: De leveranser som omfattas
            av protokollet skall komma till stånd på affärsmässig grund genom
            avtal mellan företag i de två länderna. Det kan komma att visa
            sig att det inte finns förutsättningar för sådana avtal. Skälen
            härtill kan vara flera. De norska företagen kan sakna tillräcklig
            raffineringskapacitet. De produktslag och kvaliteter som offereras
            kan passa dåligt för den svenska marknaden. Priser och övriga
            leveransvillkor kan också utgöra ett hinder för kommersiella avtal.
            I sådana fall finns möjligheten att i stället öka de norska leveranserna
            av råolja så att de totala årliga kvantiteterna nås. Norska regeringen
            har genom protokollet åtagit sig att säkerställa att dessa kvantiteter
            står till förfogande för den svenska marknaden. Detta är enligt
            min mening uttryck för en obefogad optimism. Att Norge menar allvar
            med avtalet i den del som avser export av raffinerade oljepro-
          </p>
          <pb facs="riksdagen-motions-pdf/data/198081/mot_198081__2186/mot_198081__2186-003.pdf"/>
          <p xml:id="i-N7ftxa254fMJQx5QVc9QeF">
            Mot. 1980/81: 2186 12
          </p>
          <p xml:id="i-xWmyg2LP3xpkizymTAPkh">
            dukter torde inte vara någon hemlighet. De norska myndigheterna
            är klart inriktade på att snabbt utveckla sin raffinaderiindustri.
            Ett uttryck för detta är planerna att öka kapaciteten vid raffinaderiet
            i Mongstad från f. n. 4 miljoner ton årligen till 10 miljoner
            ton. För att lugna den oro som finns bland anställda och företag
            inom raffina- deriindustrin i Sverige tycks den svenska regeringen
            således hävda att avvägningen mellan leveranser av råolja resp.
            raffinerade produkter enbart är en fråga om kontrakt i varje enskilt
            fall mellan företag. Frågan är då hur åtagandet i artikel IV i
            oljeprotokollet skall tolkas. Där står: ”Parterna skall lägga
            förhållandena till rätta för att norska företag med tillgång på
            råolja kan engagera sig på affärsmässig grund direkt i marknadsföring
            av råolja och oljeprodukter på den svenska marknaden antingen
            för sig själva eller genom olika former av samarbete med företag
            i Sverige.” Det är inte troligt att detta enbart är en tom paragraf.
            Å andra sidan är det viktigt att den tolkning av frivillighet
            för inblandade företag att själva sköta avvägningen mellan import
            av råolja resp. raffinerade oljeprodukter som Fälldinregeringen
            hävdat inför kritikerna av avtalet slås fast av riksda- gen. Sammanfattningsvis
            kan alltså konstateras att det avtal som nu prelimi- närt slutits
            mellan Norges och Sveriges regeringar om ekonomiskt samar- bete
            knappast kommer att gå till historien som någon större diplomatisk
            triumf. Det är som samarbetsavtal synnerligen ofullgånget. Det
            innehåller en ojämn fördelning av fördelar och nackdelar, och
            det innebär direkta ut- slagningshot mot svensk raffinaderiindustri
            och är därmed också till skada för ett viktigt delavtal inom energipolitiken,
            nämligen att öka flexibiliteten och handlingsfriheten på oljeområdet.
            Med det grannskapsförhållande som vi har med Norge är det självfallet
            inte möjligt att yrka avslag på ett svensk-norskt avtal som slutits
            mellan regeringarna. Riksdagen bör dock understryka det som den
            svenska rege- ringen själv har hävdat om det oljeavtal som slutits,
            nämligen att leveran- ser av raffinerade oljeprodukter till Sverige
            måste vara en sak helt mellan självständiga företag. Det kan inte
            komma i fråga att åtgärder skall vidtas från den svenska regeringens
            sida för att på något sätt underlätta en ökad import av raffinerade
            oljeprodukter. Jag hemställer därför att riksdagen med anledning
            av proposition 1980/81: 189 som sin mening ger regeringen till
            känna vad som i motionen anförts beträffande det norsk-svenska
            avtalet om leverans av raffinerade oljeprodukter till Sverige.
          </p>
          <p xml:id="i-94y1hhM6gvZThDwkSXb2Sk">
            Stockholm den 13 maj 1981 LENNART PETTERSSON (s)
          </p>
        </div>
      </div>
    </body>
  </text>
</TEI>
