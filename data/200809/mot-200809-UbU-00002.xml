<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00002">
  <teiHeader>
    <fileDesc>
      <titleStmt>
        <title>med anledning av prop. 2008/09:50 Ett lyft för forskning och innovation</title>
        <author corresp="i-LdbVtbdPx3MQxR6GEgCqax i-JERWRnB227uTCW6FGLWfYs">av Berit Andnor och Hans Stenberg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:50 Ett lyft för forskning och innovation</title>
          <idno type="rdwebb">GW02Ub2</idno>
          <rs type="number">Ub2</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub2/text</ref>
          <ref type="dokument_url_html">http://data.riksdagen.se/dokument/GW02Ub2</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub2</ref>
          <ref type="doc">http://data.riksdagen.se/fil/CDCE9DA5-E149-46ED-8895-09CE9C6D845F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-JERWRnB227uTCW6FGLWfYs</idno>
            <name>Hans Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-puPVDRDT3aoJKtBfyLLq3" type="basedOn"/>
        <correspContext corresp="i-puPVDRDT3aoJKtBfyLLq3">
          <ref>Proposition 2008/09:50</ref>
        </correspContext>
        <correspAction xml:id="i-S8A8WPbXt4NRLf9UCoGb19" type="signed"/>
        <correspContext corresp="i-S8A8WPbXt4NRLf9UCoGb19">
          <note type="signatory" corresp="i-LdbVtbdPx3MQxR6GEgCqax"/>
          <note type="signatory" corresp="i-JERWRnB227uTCW6FGLWfYs"/>
        </correspContext>
        <correspAction xml:id="i-13Z4uCEA4dRtUWNit57mYR" type="referral">
          <date when="2008-11-18"/>
        </correspAction>
        <correspAction xml:id="i-qpumTanEYdLNdLsaJdrRk" type="dismissal">
          <date when="2008-11-17"/>
        </correspAction>
        <correspAction xml:id="i-APxTVbnrXVs3NZwsHyEPRZ" type="dismissal">
          <date when="2008-11-17"/>
        </correspAction>
        <correspAction xml:id="i-75DeeZ4yy57euihiNpku7r" type="submission">
          <date when="2008-11-13"/>
        </correspAction>
        <correspAction xml:id="i-9A51fYyQKGETjV3pDUDRJ6" type="transfer">
          <date when="2008-11-12"/>
        </correspAction>
        <correspAction xml:id="i-8sMch251P4D2qhwiaRYPHD" type="assigned"/>
        <correspContext corresp="i-8sMch251P4D2qhwiaRYPHD">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8KjYfLxtDPQFDTzHG4xtQz">
            Förslag till riksdagsbeslut
          </head>
          <p xml:id="i-HMGERX3UrT4MCSHpVJzFfT">
            Riksdagen tillkännager för regeringen som sin mening vad som
            anförs i motionen om forskning inom Mittuniversitetet.
          </p>
        </div>
        <div type="motContent">
          <head xml:id="i-QaRPgXHdgJYLNkn1pJagwE" type="h1">
            Motivering
          </head>
          <p xml:id="i-EbkTt5UBoyzjZqwvzzhi18">
            När Mitthögskolan etablerades 1993 representerade den en ny organisatorisk
            idé inom det svenska högskolesystemet. Den skapade förutsättningar
            för att utveckla akademisk utbildning och forskning av hög kvalitet,
            och den gav i detta sammanhang bättre möjligheter till samverkan
            med näringsliv och omgivande samhälle än traditionella en-campus-högskolor.
            Strukturen krävde ett pedagogiskt nytänkande som rönt intresse
            vid utveckling av framtida utbildning även vid traditionellt uppbyggda
            universitet och högskolor. Mitthögskolan lokaliserades geografiskt
            till en region som hade långt till närmaste universitet.
          </p>
          <p xml:id="i-PT1298MGV8W12yBG8psqdN">
            Det mest påtagliga tecknet på att denna satsning var framsynt
            och har givit resultat är att Mitthögskolan efter prövningar bedömdes
            ha den kvaliteten att den fr.o.m. den 1 januari 2005 kunde övergå
            till att bli universitet Mittuniversitetet.
          </p>
          <p xml:id="i-PvPosKS6HYPEKiQg8rMuej">
            När Mittuniversitetet nu etablerats är det mycket angeläget från
            såväl regional som nationell synpunkt att det ges reella möjligheter
            och resurser att utvecklas till ett starkt universitet. Det är
            allvarligt om regeringen vid resursfördelningen till Mittuniversitetet
            och inte tar hänsyn till att universitetet endast funnits i knappa
            fyra år. Mittuniversitetet behöver en förstärkning i form av en
            tillväxtresurs.
          </p>
          <head xml:id="i-P7gWCW6w3NZKNXUGGHDG7P" type="h1">
            Forskning och utbildning på forskarnivå
          </head>
          <p xml:id="i-Yv6D74skiLXdAzjFjGXTm">
            Forskningen inom Mittuniversitetet är profilerad och inriktas
            mot att bedriva forskning av hög internationell kvalitet på områden
            där stark forskningsverksamhet svarar mot regionala behov. En
            regional FoU-strategi har utarbetats i samverkan mellan Mittuniversitetet
            och regionala organ. Universitetet tar vidare aktiv del i det
            regionala tillväxtarbetet i två län och har omfattande aktiviteter
            inom mål 2 och mål 3. Organisationen för stöd till externfinanserad
            forskning har stärkts med särskild inriktning mot internationell
            forskningsfinansering. Detta genomförs i nära samarbete med de
            intentioner som ges i EU-kommissionens grönbok Europeiska området
            för forskningsverksamhet Nya utsikter, där man utöver ett fåtal
            spetsforskningsenheter talar om ett rikt nät av universitet och
            offentliga forskningsorganisationer inom hela EU, som går i främsta
            ledet när det gäller att tillgodose forsknings- och utbildningsbehov
            på nationell, regional och sektoriell nivå.
          </p>
          <p xml:id="i-UrefNMJpxHR1NiWkvSGQJu">
            Mittuniversitetet definierade 2004 sex tvärvetenskapliga forskningsprofiler.
            Dessa profiler har i huvudsak utvecklats med utgångspunkt i Mittuniversitetets
            kompetens och definierade regionala behov. De starkaste komponenterna
            ur dessa forskningsprofiler har nu konsoliderats under rubriken
            Skog och fjäll som resurser för näringsliv och livskvalitet med
            underrubrikerna Näringsliv, Livskvalitet och Lärande. De tre valda
            begreppen rymmer de centrala delarna ur Mittuniversitetets forsknings-
            och utbildningsstrategi och passar väl in på de områden som är
            av intresse för universitetets strategiska samarbetspartner.
          </p>
          <p xml:id="i-J7XhMTzLyrXfBxXo9Re7cU">
            Till området näringsliv räknas bl.a. verksamheten inom områdena
            skogsindustri och skogens värdekedja samt industriell informationsteknologi
            och digitala tjänster som är väl etablerade och internationellt
            erkänd. Omfattande forskning bedrivs inom det skogsindustriella
            forskningscentret FSCN, inom Excellence Center Acreo Fiberoptik
            Center (AFOC) och i samarbete med den av Vinnova finansierade
            vinnväxt-miljön Fiber Optic Valley. Det är också inom dessa områden
            som förmågan till samproduktion är mest etablerad t.ex. genom
            gemensamma forskningsprojekt, masterprogram och forskarskolan
            i mekanisk massateknik. Skogsindustrin har en stor nationell betydelse
            genom sitt omfattande exportöverskott. Skogen är också en viktig
            resurs som förnybar energikälla. Utveckling av metoder för effektivare
            råvaruutnyttjande är nödvändiga för att skapa tillväxt inom ett
            område där råvaran blir en begränsande faktor.
          </p>
          <p xml:id="i-FrUFCMhARdLAMKtjstCjSD">
            Skogsindustriell forskning vid Mittuniversitetet fokuserar på
            effektivisering av de mycket avancerade tillverkningsprocesserna
            i massa- och pappersindustrin samtidigt som nya användningsområden
            för fiberbaserade produkter studeras. Visionen är att bygga vidare
            på en redan stark miljö för utveckling och förnyelse inom basindustrin,
            särskilt för industri baserad på skogsråvara, samt att utveckla
            metoder och verktyg för arbete och tjänsteproduktion på distans.
            En koppling mellan basindustrin och sektor för finansiella tjänster
            finns genom den stora betydelse som kapitalfrågor har för den
            kapitalintensiva råvarubaserade industrin och för kostnadskrävande
            innovationsverksamhet. Centralt inom området är också forskningen
            inom entreprenörskap, som exempelvis studerar skillnader beträffande
            företagskultur och motivationsförmåga mellan småskaliga verksamheter
            och storföretag.
          </p>
          <p xml:id="i-FUK11mduSvy8oKHxBGUy12">
            Området livskvalitet innehåller turism, idrott och upplevelseteknologi
            som är väl etablerade kompetensområden vid Mittuniversitetet och
            knyter an till den omfattande turismindustrin i fjällbygden och
            satsningen på Nationellt Vintersportcentrum i Östersund med forskning
            inom bl.a. sportteknologi. I fjällvärlden sker en snabb tillväxt
            med anledning av ett allt större resande för rekreation och aktivt
            friluftsliv. Sambandet mellan motion/idrott och hälsa är välkänt,
            och frågor om vad som skapar trygghet i en värld som kan upplevas
            som hotfull, sysselsätter för närvarande flera forskargrupper.
            Frågan om hur regionala resurser bidrar till livskvalitet står
            därmed i centrum för en rad befintliga satsningar. Till området
            livskvalitet anknyter också viktig verksamhet kring olika aspekter
            av e-samhällets utveckling, bl.a. när det gäller nya distansoberoende
            tjänster och produkter, inte minst inom lärande, omsorg och vård.
          </p>
          <p xml:id="i-6qFVjvassftGqAKUtbfiR7">
            Mittuniversitetets forskning och utbildning inom turism, upplevelseproduktion
            och sport- och friluftsliv (tjänster och produkter) utgör en viktig
            del av det innovationssystem som växer fram inom turismen och
            närbesläktade näringar. Det är samproduktion med externa aktörer
            t.ex. genom Peak of Tech Adventure, turismforskningsinstitutet
            ETOUR och med hjälp av erfarenheter från FSCN.
          </p>
          <p xml:id="i-E4NvYtArYe8CnkNGLB3TqU">
            Inom området lärande är Mittuniversitetet i dag en av landets
            volymmässigt största aktörer inom nätbaserad utbildning och flexibel
            utbildning. Nätbaserad utbildning i flexibla former är ett nyckelbegrepp
            för kompetensutveckling inom näringslivet där sådana aktiviteter
            oftast ska kombineras med ordinarie arbetsuppgifter. Metoder och
            verktyg för IT-baserad utbildning ska analyseras och prövas noga
            för att sedan tillämpas i kompetensutbyte med det omgivande samhället.
            Områdena entreprenörskap och lärande liksom även området medie-
            och kommunikationsvetenskap, där Mittuniversitetet är en ledande
            aktör, är i hög grad betjänta av ökad kunskap om distansoberoende
            kommunikationsformer och teknik. I utvecklingen av lärandet ingår
            att arbetslivsanknyta alla utbildningsprogram, att utveckla ett
            utbud för det livslånga lärandet och att öka bildningen kring
            t.ex. kulturarv och språk. Innehållet i lärandet utgörs av det
            stora utbud av utbildningar som ges inom såväl samhällsvetenskap
            som humaniora, naturvetenskap och teknik.
          </p>
          <p xml:id="i-97RMG6nmbjepQhX2Us8hvy">
            Utbildningarnas innehåll utgör en grund och skapar förutsättningar
            för kompetensutveckling inom samtliga områden. Det finns därför
            starka skäl att utveckla forskningen för att Mittuniversitetet
            ska bli en ledande aktör inom nätbaserat lärande och kunna sprida
            innehållet med bästa möjliga effekt.
          </p>
          <p xml:id="i-2ajoM9hojTnuDMERvtGXCM">
            Forskningen sker till stor del i samproduktion med näringsliv
            och offentlig sektor där närhet och nytta är ledord. Samarbetet
            med externa aktörer är således väl utvecklat såväl regionalt som
            nationellt och internationellt. Detta har till stor del byggts
            upp med stöd av KK-stiftelsen, Vinnova, EU:s regionala fonder
            och EU:s ramprogram. Inom forskningen sker i dag samarbete med
            ett hundratal stora och små företag. Inom offentlig sektor sker
            ett omfattande samarbete med landstingen inom vårdområdet, med
            kommunerna inom lärandet och med statliga och kommunala enheter
            för utveckling och förvaltning av e-tjänster. Nationellt Vintersportcentrum
            är etablerat med stöd av idrottsrörelsen genom Sveriges Olympiska
            Kommitté. Viktiga samarbetspartner är också Åkroken Sience Park
            och Business Incubator.
          </p>
          <p xml:id="i-CKQNEqEMWG5ZxnxH8HMovm">
            Kvalificerad forskning inom naturvetenskap och teknik kräver
            tillgång till avancerad experimentell utrustning. Mittuniversitetet
            har med hjälp av extern finansiering, i huvudsak via mål 1, kunnat
            bygga upp avancerade forskningsmiljöer inom elektroteknik och
            fiberteknologi. Dessa miljöer är viktiga för både universitetets
            forskning och som en resurs för regionens företag. Därför behövs
            långsiktig finansiering för att driva och underhålla dessa miljöer.
          </p>
          <p xml:id="i-AxPFT3JAg3bzSE4QGprnFh">
            En stor del av den samproducerade forskningen sker med extern
            finansiering, både internationell, nationell och regional. Det
            är emellertid svårt att driva en alltför stor del av forskningen
            med externa medel. Stabilitet i verksamheten och balans i ekonomin
            kräver förutsägbarhet som bara kan uppnås om en tillräckligt stor
            andel av resurserna är fasta. Sammantaget konstateras således
            ett behov av att få ökade fasta forskningsresurser att använda
            främst för doktorandanställningar, medfinansiering i externa projekt
            och för drift och underhåll av dyra forskningsmiljöer.
          </p>
          <p xml:id="i-mfjxkGhTgd8isar21T8Lj">
            Mittuniversitetets möjligheter att genom tillämpad forskning
            i samverkan med näringslivet bidra till den nationella och den
            regionala tillväxten kräver en förutsägbarhet när det gäller forskningsresurser.
            Ökade fasta forskningsresurser säkerställer att Mittuniversitetet
            även fortsättningsvis kan bedriva forskning av hög standard till
            nytta för Sverige och regionen.
          </p>
        </div>
        <div type="motSignatures">
          <list>
            <item xml:id="i-GcEwm1GZjHJQrXBNw2ZGoc" who="i-LdbVtbdPx3MQxR6GEgCqax">
              Berit Andnor (s)
            </item>
            <item xml:id="i-5RnKkzhiD1JSjm3YP7TmAH" who="i-JERWRnB227uTCW6FGLWfYs">
              Hans Stenberg (s)
            </item>
          </list>
        </div>
      </div>
    </body>
  </text>
</TEI>
