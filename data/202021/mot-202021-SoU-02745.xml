<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-02745">
  <teiHeader>
    <fileDesc>
      <titleStmt>
        <title>En folkhälsopolitik att lita på</title>
        <author corresp="i-Fnk9Zpnk5sS5WYPNBLTPx3">av Pia Steensland m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2745 av Pia Steensland m.fl. (KD)</title>
          <idno type="rdwebb">H8022745</idno>
          <rs type="number">2745</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8022745/text</ref>
          <ref type="dokument_url_html">http://data.riksdagen.se/dokument/H8022745</ref>
          <ref type="dokumentstatus_url_xml">http://data.riksdagen.se/dokumentstatus/H8022745</ref>
          <ref type="docx">http://data.riksdagen.se/fil/D668D20A-BA33-4EFE-BFC7-1E571C7ADB23</ref>
          <ref type="pdf">http://data.riksdagen.se/fil/D2EE4BB6-6315-4E5D-AB2A-3689AB8D64B9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-J8TGQMbFybH9P5j4MCMX1W" type="signed"/>
        <correspContext corresp="i-J8TGQMbFybH9P5j4MCMX1W">
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-HjPigHCUUbP6JJ2YrjUvgj"/>
          <note type="signatory" corresp="i-JLXuQC8Bjt8suyRFj6kC3h"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction xml:id="i-J3WaztVnas1yZRSXCXrCEP" type="submitted">
          <date when="2020-10-05"/>
          <time when="16:28:38"/>
        </correspAction>
        <correspAction xml:id="i-ASUkHHC6fVxoCa6bTZUcrx" type="reviewed">
          <date when="2020-10-05"/>
          <time when="17:00:57"/>
        </correspAction>
        <correspAction xml:id="i-B1dx6q1DFqYSfX4h1Q1PN3" type="referred">
          <date when="2020-10-14"/>
        </correspAction>
        <correspAction xml:id="i-DS6peadw71GKL48zkKLGoN" type="assigned">
          <date when="2021-08-16"/>
          <time when="15:21:18"/>
        </correspAction>
        <correspContext corresp="i-DS6peadw71GKL48zkKLGoN">
          <ref type="assignedTo">Socialutskottet</ref>
        </correspContext>
        <correspAction xml:id="i-2rF35cNYQddqqR5Spua2xe" type="behandlas_i"/>
        <correspContext corresp="i-2rF35cNYQddqqR5Spua2xe">
          <ref type="uppgift">2020/21:SoU15</ref>
          <ref type="ref_dok_id">H801SoU15</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU15</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GUrpgyANzJFfUtfPcc9Nx4" type="behandlas_i"/>
        <correspContext corresp="i-GUrpgyANzJFfUtfPcc9Nx4">
          <ref type="uppgift">2020/21:SoU20</ref>
          <ref type="ref_dok_id">H801SoU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU20</ref>
          <ref type="ref_dok_titel">Alkohol-, narkotika-, dopnings-, tobaks- och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UUEWeXUCMeHJaSeYzYUUKs" type="behandlas_i"/>
        <correspContext corresp="i-UUEWeXUCMeHJaSeYzYUUKs">
          <ref type="uppgift">2020/21:SfU20</ref>
          <ref type="ref_dok_id">H801SfU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2JEeEd1kzSRWtsWnyfbD81" type="behandlas_i"/>
        <correspContext corresp="i-2JEeEd1kzSRWtsWnyfbD81">
          <ref type="uppgift">2020/21:KrU2</ref>
          <ref type="ref_dok_id">H801KrU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU2</ref>
          <ref type="ref_dok_titel">Idrott, friluftsliv och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R5vyFPXKCMypXocaiGAMxK" type="behandlas_i"/>
        <correspContext corresp="i-R5vyFPXKCMypXocaiGAMxK">
          <ref type="uppgift">2020/21:MJU18</ref>
          <ref type="ref_dok_id">H801MJU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU18</ref>
          <ref type="ref_dok_titel">Material och produkter avsedda att komma i kontakt med livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H8mwW7TQvYfAzHtejK6nCf" type="behandlas_i"/>
        <correspContext corresp="i-H8mwW7TQvYfAzHtejK6nCf">
          <ref type="uppgift">2020/21:SoU16</ref>
          <ref type="ref_dok_id">H801SoU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU16</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TmBE65P4kRw4wvZ6wA6kkB" type="behandlas_i"/>
        <correspContext corresp="i-TmBE65P4kRw4wvZ6wA6kkB">
          <ref type="uppgift">2020/21:SoU17</ref>
          <ref type="ref_dok_id">H801SoU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU17</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-T2BpWKJsqwiGfTcoBHkUhk" type="behandlas_i"/>
        <correspContext corresp="i-T2BpWKJsqwiGfTcoBHkUhk">
          <ref type="uppgift">2020/21:SoU24</ref>
          <ref type="ref_dok_id">H801SoU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU24</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2vq2ce6Hxw3QasN6DNDzVz" type="motHeader">
        <div xml:id="i-7oUzAKXASXMLNYc15bejud" type="motTitle">
          Motion till riksdagen 2020/21:2745 av Pia Steensland m.fl. (KD)
          En folkhälsopolitik att lita på
        </div>
      </div>
      <div xml:id="i-E7iHxxFqDbypTTzUZZkmW2" type="motBody">
        <div xml:id="i-9RWqoLJuxWqN2WSMbCtU9d" type="motProposal" subtype="förslag">
          <head xml:id="i-QVnmQNRPE3khGvNwvCRbKi">
            Förslag till riksdagsbeslut
          </head>
          <list xml:id="i-6cvcaiE6VZHm1uuF6mqjg3" style="ol">
            <item xml:id="i-Y5rZEVoQ7N3kjHggsuUNJf">
              Riksdagen ställer sig bakom det som anförs i motionen om att
              följa upp Folkhälsomyndighetens uppdrag att samordna det förebyggande
              folkhälsopolitiska arbetet och tillkännager detta för regeringen.
            </item>
            <item xml:id="i-FNGfZXvue99mWdD8mrdwNK">
              Riksdagen ställer sig bakom det som anförs i motionen om nationella
              informationskampanjer för främjandet av folkhälsa och tillkännager
              detta för regeringen.
            </item>
            <item xml:id="i-93oJHsyZUYuSfSdZ1NnQAP">
              Riksdagen ställer sig bakom det som anförs i motionen om att
              sprida evidensbaserade folkhälsofrämjande projekt och tillkännager
              detta för regeringen.
            </item>
            <item xml:id="i-HweQ9eyDKKLXkq8T2UCTXn">
              Riksdagen ställer sig bakom det som anförs i motionen om att
              identifiera strukturella åtgärder och styrmedel som främjar hälsosamma
              matvanor, och detta tillkännager riksdagen för regeringen.
            </item>
            <item xml:id="i-PBVmxeXZFvcpSZ4XFSMkFK">
              Riksdagen ställer sig bakom det som anförs i motionen om vikten
              av att barns närmiljö utformas så att den främjar rörelse och
              fysisk aktivitet och tillkännager detta för regeringen.
            </item>
            <item xml:id="i-WWXbhq2PCJuEy4tjYZh15R">
              Riksdagen ställer sig bakom det som anförs i motionen om att
              införa ett fritidskort för alla barn mellan årskurs 2 och 9 och
              tillkännager detta för regeringen.
            </item>
            <item xml:id="i-HG9ZtYpuXe86wZwD6gAexa">
              Riksdagen ställer sig bakom det som anförs i motionen om att
              kvalitetssäkra fysisk aktivitet på recept (FaR) och tillkännager
              detta för regeringen.
            </item>
            <item xml:id="i-LLSTkAaVtZAqG3PnwrsJv">
              Riksdagen ställer sig bakom det som anförs i motionen om att
              spel om pengar ska ingå i den kommande ANDT-strategin och tillkännager
              detta för regeringen.
            </item>
            <item xml:id="i-JUsiWW9y5kKAnwr5XgwQMv">
              Riksdagen ställer sig bakom det som anförs i motionen om att
              prioritera det alkoholpreventiva arbetet bland unga och tillkännager
              detta för regeringen.
            </item>
            <item xml:id="i-Nnw3tvHN8FQ4FyRQEmZMvB">
              Riksdagen ställer sig bakom det som anförs i motionen om att
              identifiera effektiva insatser för att förebygga och minska riskkonsumtion
              av alkohol bland äldre och tillkännager detta för regeringen.
            </item>
            <item xml:id="i-SySJEtcAFAdN7y2Yy94Jn8">
              Riksdagen ställer sig bakom det som anförs i motionen om exponeringsförbud
              för röktobak och tillkännager detta för regeringen.
            </item>
            <item xml:id="i-Eq38zLsesiBV6NgDhLRs56">
              Riksdagen ställer sig bakom det som anförs i motionen om en antidopningslicensiering
              av gym och tillkännager detta för regeringen.
            </item>
            <item xml:id="i-CH3u9y73WfhdALDdHu6KbG">
              Riksdagen ställer sig bakom det som anförs i motionen om Svensk
              Antidopings roll i det nationella förebyggande antidopningsarbetet
              och tillkännager detta för regeringen.
            </item>
            <item xml:id="i-K2uNo9hywqAzSvSWfDr1Z2">
              Riksdagen ställer sig bakom det som anförs i motionen om behovet
              av en ny nationell strategi för att förebygga och behandla kroniska
              sjukdomar och tillkännager detta för regeringen.
            </item>
            <item xml:id="i-89NhfXsGHhmi9G2tH75CVM">
              Riksdagen ställer sig bakom det som anförs i motionen om att
              stärka tandhälsan för barn och tillkännager detta för regeringen.
            </item>
            <item xml:id="i-WvM2Dh6CepoeqqFwUGxug3">
              Riksdagen ställer sig bakom det som anförs i motionen om förstärkt
              nationell kontroll och reglering av kosttillskott och tillkännager
              detta för regeringen.
            </item>
            <item xml:id="i-6VAsPPVRSNr7D5pmRXQzvv">
              Riksdagen ställer sig bakom det som anförs i motionen om obligatoriska
              hälsosamtal för asylsökande och nyanlända och tillkännager detta
              för regeringen.
            </item>
            <item xml:id="i-PKxhj9UeFQTDAYNzGXthgB">
              Riksdagen ställer sig bakom det som anförs i motionen om att
              se det civila samhället som en bärande aktör i folkhälsoarbetet
              och tillkännager detta för regeringen.
            </item>
          </list>
        </div>
        <div xml:id="i-4F24dwBxeDhFjvWDzCbL3S" type="motContent">
          <head xml:id="i-57LcC4vCz73pk3waDp2mYJ" type="h1">
            Motivering
          </head>
          <p xml:id="i-NyuUpfyqnLDUfXGFFYYQoM">
            En god hälsa är någonting alla behöver. Att må bra inifrån och
            ut, kunna känna väl­befinnande. Sveriges folkhälsoarbete ska bidra
            till att bygga upp en god hälsa hos hela befolkningen genom förebyggande
            hälsoarbete. Folkhälsan i Sverige utvecklas positivt och medellivslängden
            fortsätter öka. Ändrade levnadsvanor mot ett hälsosammare liv
            gör att fler kan hålla sig friska längre. Kunskapen om betydelsen
            av kost, motion och en sund livsstil finns idag hos de allra flesta.
            Många är mer engagerade i sin hälsa än någonsin tidigare. Samtidigt
            är hälsan ojämlikt fördelad; hos vissa grupper ökar stress, psykisk
            påfrestning, rökning, alkoholriskbruk, övervikt och andra hälsoproblem.
            För att ytterligare förbättra folkhälsan på det generella planet
            behöver särskilt fokus läggas på att förbättra hälsan hos dem
            som idag har sämst hälsa. Effektiva preventiva insatser för att
            minska ohälsa och sjukdom är en av de mest lönsamma investeringar
            ett samhälle kan göra för sina medborgare. En kristdemokratisk
            folkhälsopolitik syftar till att öka förutsättningarna och stödja
            den enskilde att göra hälsosamma val.
          </p>
          <p xml:id="i-6GXrsGHV6z1CgiXXTQXGNp">
            Folkhälsan har också hamnat i fokus i och med coronapandemin.
            Inte minst efter­som vissa folkhälsorelaterade faktorer visat
            sig bidra till ökad risk för att drabbas av ett svårare sjukdomsförlopp
            av covid-19. Det handlar exempelvis om övervikt, fetma, högt blodtryck,
            diabetes typ 2 och rökning. Samtidigt är det viktigt att ta vara
            på de positiva folkhälsoeffekterna som har uppmärksammats under
            pandemin. Många vittnar om en ökad motivation till att sluta röka
            eller till att vara mer fysiskt aktiv. Det är dock inte alltid
            så enkelt att ändra på invanda levnadsmönster. Ibland behövs professionell
            hjälp för att bryta mönster och upprätthålla goda vanor. Att minska
            riskfaktorer och stärka människors fysiska, psykiska och sociala
            hälsa, underlätta goda levnadsvanor och kan bidra till att minska
            hälsoskillnader genom hela livet, från barndom till ålderdom.
            Krist­demokraterna anser att folkhälsopolitiken ska ha ett tydligt
            fokus på jämlik hälsa – alla måste få möjlighet att göra hälsosamma
            val.
          </p>
          <head xml:id="i-WP7JF74kK1ADNPEB9bQadf" type="h2">
            Nationella mål för folkhälsopolitiken och beaktande av FN:s Agenda
            2030
          </head>
          <p xml:id="i-W3qc3pQf7uU3LeFqZ37N2A">
            Det nationella målet för folkhälsopolitiken är att skapa förutsättningar
            för en god och jämlik hälsa i hela befolkningen och att sluta
            de påverkbara hälsoklyftorna inom en generation. För att uppnå
            det finns åtta delmål: 1) Det tidiga livets villkor, 2) Kunskaper,
            kompetenser och utbildning, 3) Arbete, arbetsförhållanden och
            arbetsmiljö, 4) Inkoms­ter och försörjningsmöjligheter, 5) Boende
            och närmiljö, 6) Levnadsvanor, 7) Kontroll, inflytande och delaktighet,
            8) En jämlik och hälsofrämjande hälso- och sjukvård.
          </p>
          <p xml:id="i-BJouJH5jbqZ6DSV2DS7Yke">
            Folkhälsomyndigheten är ansvarig för folkhälsoarbetet på statlig
            nivå och ska bidra till samverkan av insatser för en god och jämlik
            hälsa samt stödja myndigheter, regioner och kommuner i genomförandet
            och uppföljning av folkhälsoarbetet. För att säkerställa ett framgångsrikt
            och långsiktigt hållbart förebyggande folkhälsoarbete krävs det
            en tyd­lig nationell strategi, med riktlinjer och handlingsplan
            med konkreta delmål. Det krävs därtill uppföljning av samordnade
            konkreta insatser anpassade för alla inblandade nivåer för att
            folkhälsoarbetet ska få genomslag i hela samhället. Kristdemokraterna
            har full förståelse för att Folkhälsomyndighetens arbete inom
            detta område har fått stå tillbaka under covid-19-pandemin men
            det är angeläget att myndighetens folkhälsouppdrag får hög prioritet
            så snart det är möjligt.
          </p>
          <p xml:id="i-8jeWXTroHgg2RUJHUAxFh2">
            Det är också viktigt att beakta FN:s Agenda 2030 i folkhälsoarbetet
            då den främjar en hållbar utveckling för både hälsan och miljön.
            I sammanhanget bedömer Kristdemo­kraterna att FN:s globala mål
            för en hållbar utveckling, där mål 2 ”Ingen hunger”, mål 3 ”God
            hälsa och välbefinnande” samt mål 12 ”Hållbar konsumtion och produktion”
            är av särskild vikt. Även mål 10 ”Minskad ojämlikhet” är viktigt
            för folkhälsan. Det handlar bland annat om att möjliggöra och
            verka för att alla människor ska bli inkluderade i det sociala,
            ekonomiska och politiska livet. Genom att känna sig delaktig,
            bli inkluderad och ha inflytande över sitt eget liv, ökar känslan
            av egen kontroll över välbefinnandet.
          </p>
          <head xml:id="i-FfddUf8W9rnwhFU6TubjLP" type="h2">
            Riskfaktorer och förebyggande insatser
          </head>
          <p xml:id="i-NHeCX753sDTP6848G752u8">
            Det finns stora hälsovinster med att investera i ett förebyggande
            folkhälsoarbete. Beräk­ningar visar exempelvis att minst en tredjedel
            av hjärt-kärlsjukdomarna skulle kunna förebyggas med förändrade
            levnadsvanor. Enligt Socialstyrelsen drabbas 68 000 perso­ner
            av cancer i Sverige varje år och minst en tredjedel av dessa har
            ett samband med ohälsosamma levnadsvanor. Rökning, överdrivet
            solande, riskbruk av alkohol är några faktorer. Ohälsosam kost
            och brist på fysisk aktivitet kan leda till övervikt och fetma
            som är väl kända riskfaktorer för utveckling av cancer. Kopplingen
            mellan alkohol och cancer finns också där. Förutom lidande för
            den drabbade och dennes anhöriga påverkas samhällsekonomin av
            varje cancerfall. Direkta vårdkostnader, läkemedel, strålbehand­ling
            och kirurgi är några kostnader vid sidan av sjukfrånvaro. Det
            är otvetydigt så att ett aktivt folkhälsoarbete ger stora vinster
            för den enskilda människan och för samhället i stort.
          </p>
          <head xml:id="i-PnBhUVpLQHJtQh21cmAooS" type="h3">
            Målgruppsanpassade informationskampanjer
          </head>
          <p xml:id="i-EGcvMoDk3RmoyTzm6FQRKz">
            Det finns goda exempel på regioner som erbjuder hälsosamtal och
            därmed ger männi­skor bättre förutsättningar att känna delaktighet
            och motivation när hälsan kräver ändra­de levnadsvanor. Nationella
            insatser är också viktiga. Detta belyses inte minst av den goda
            följsamhet till Folkhälsomyndighetens rekommendationer som vi
            har sett bland befolkningen under covid-19-pandemin. Informationskampanjer
            kring rutiner för en bättre handhygien har bidragit inte bara
            till att minska spridningen av det nya corona­viruset utan också
            minskat risken för att drabbas av andra infektioner. Detta är
            ett exempel på hur strukturerade och målgruppsanpassade informationskampanjer
            kan ge positiva effekter på folkhälsan på befolkningsnivå. Det
            är därför angeläget att Folk­hälsomyndigheten identifierar andra
            områden inom folkhälsan där nationella informa­tionskampanjer
            kan främja goda levnadsvanor.
          </p>
          <head xml:id="i-5DFtcJSriozurUtgfai6T3" type="h3">
            Evidensbaserade metoder för folkhälsofrämjande aktiviteter
          </head>
          <p xml:id="i-WV2e83FrBx6EzfdkpdWLh9">
            För att kunna sprida, implementera och kvalitetssäkra verksamma
            preventiva folkhälso­metoder behöver kommuner och regioner centralt
            stöd och utbildning, något som i dag saknas. Mycket av det utvecklingsarbete
            som idag genomförs i hälso- och sjukvården, socialtjänsten och
            folkhälsoförebyggande insatser sker genom utvecklingsprojekt.
            När projekten är avlutade saknas alltför ofta resurser för spridning
            och implementering av validerade och effektiva metoder. Det finns
            exempelvis flera förebyggande metoder inom området för alkohol,
            narkotika, doping, tobak och spel om pengar (ANDTS) som utvecklats
            och visats vara framgångsrika. Dessa och andra evidensbaserade
            metoder måste tillgängliggöras nationellt för att kvalitetssäkra
            det förebyggande folkhälsoarbetet. Vikten av detta belyses av
            Myndigheten för vård- och omsorgsanalys
            <ref xml:id="i-KE9ZLop4WitMZEbakwWMcL" target="i-LZTHkUr2pkYoxQmoV6vb5H">
              [1]
            </ref>
            , Kristdemokrater­na anser att de projekt som har evidensbaserade
            goda folkhälsoförebyggande effekter måste aktivt förvaltas och
            implementeras. Allt annat är slöseri med våra gemensamma skattemedel.
          </p>
          <head xml:id="i-AzdJupwZAtDz2YrH1MQuzs" type="h3">
            Kost och fysisk aktivitet
          </head>
          <p xml:id="i-VDwqhL3v9shY7oZu29sEYV">
            Bra kost och fysisk aktivitet är grunden för en god hälsa, under
            hela livet. Hälsosam mat och regelbunden fysisk aktivitet främjar
            var för sig och tillsammans god hälsa och väl­befinnande. Det
            kan även ha en sjukdomsförebyggande effekt då kost och fysisk
            aktivi­tet är kopplade till några av de främsta orsakerna till
            vissa sjukdomar och förlorade friska levnadsår i Sverige. Det
            gäller bland annat risken för övervikt, fetma och för att drabbas
            av sjukdomar som diabetes typ 2, hjärt-kärlsjukdom, stroke och
            olika cancer­former. Tobaksbruk är den vanligaste riskfaktorn
            för sjukdom men efter det kommer ohälsosamma matvanor. Idag insjuknar
            ca 90 000 personer årligen i sjukdomar kopplat till ohälsosam
            mat och bristande fysisk aktivitet enligt Folkhälsomyndigheten
            <ref xml:id="i-3d6HWLUPDsZPhBaHSog3AY" target="i-Ktz4mwr3SxBLGatSg5dqAz">
              [2]
            </ref>
            .
          </p>
          <p xml:id="i-RRew1SgMGfrbtcsEKq9i9f">
            Den fysiska aktiviteten påverkas av förutsättningar i vardagen
            såsom den fysiska, sociala och kulturella miljön och socioekonomiska
            resurser. Gruppen med eftergymna­sial utbildning är exempelvis
            mer fysiskt aktiv jämfört med dem som har gymnasial eller förgymnasial
            utbildning, för både kvinnor och män. Bidragande faktorer till
            den låga fysiska aktiviteten kan exempelvis vara mindre fysiskt
            aktiva yrken och färre trans­porter till fots och cykel, men också
            annan medvetenhet om riskerna med stillasittande. Bilåkandet har
            ökat, och mellan 1990 och 2015 minskade antalet cykelresor med
            38 procent, särskilt i områden utanför de stora städerna. Barns
            skolresor på cykel minskade under samma period med 48 procent.
            Utvecklingen av förekomsten av övervikt och fetma är en tydlig
            indikation på att vi lever i en fysisk och social miljö som främjar
            viktökning. Det är uppenbart att det krävs folkhälsofrämjande
            insatser för att främja goda matvanor och stimulera till ökad
            fysisk aktivitet. Vi välkomnar därför regeringens tillsättning
            av en nationell samordnare för främjandet av ökad fysisk aktivitet
            <ref xml:id="i-PWVVbjUdQEaYDCCKSBFtTh" target="i-AQJshq5sgCSHKcZzNxAENi">
              [3]
            </ref>
            . Den nationella samordnaren har i uppdrag att genom ett utåtriktat
            arbete dels öka den all­männa kunskapen om de positiva effekterna
            som fysisk aktivitet bidrar till för den enskilde individen, dels
            mobilisera och engagera relevanta aktörer i samhället. Krist­demokraterna
            kommer följa samordnarens arbete noga.
          </p>
          <head xml:id="i-AkpSCNiHymsXf1Bteq3LgH" type="h1">
            Strukturella åtgärder och offentliga styrmedel för att främja
            goda hälso- och levnadsvanor
          </head>
          <p xml:id="i-7oHCveGjzS3xDtFu6cCTZn">
            Folkhälsomyndigheten och Livsmedelsverket presenterade 2017 den
            gemensamma rap­porten ”Förslag till åtgärder för ett stärkt, långsiktigt
            arbete för att främja hälsa relaterad till matvanor och fysisk
            aktivitet”. Rapporten belyser flera tänkbara åtgärder och offent­liga
            styrmedel som kan bidra till att minska konsumtionen av sockerrika
            livsmedel. Dessa inkluderar till exempel förändrad butiksexponering,
            produktutbud, prissättning, marknadsföring, portionsstorlekar
            och märkning med varningstexter Målinriktade infor­mationsinsatser
            är också en tänkbar åtgärd. I den aktuella debatten lyfts också
            en specifik läskskatt som en möjlig åtgärd. Detta i ljuset av
            att läskproducenter i länder som har en läskskatt i vissa fall
            har minskat mängden socker i sina produkter för att undvika höjd
            skattesats. Samtidigt har en högre sockernivå bibehållits i motsvarande
            produkter som säljs i andra länder. Denna utveckling belyser inte
            minst producentansvaret för att fram­ställa mer hälsosamma produkter.
            Samtidigt är det värt att notera att om den söta smaken efter
            borttagande av socker bibehålls genom tillsatser av andra sötningsmedel
            ger det ett påslag av kroppens insulinsystem (hos icke-diabetiker).
            Den ökade insulinnivån kan i sin tur driva ett sötsug för andra
            produkter än de intagna kalorisnåla dryckerna. Fler studier behövs
            därför för att påvisa en eventuell sammantagen hälsovinst av en
            så kallad läsk­skatt. Folkhälsomyndigheten och Livsmedelsverket
            understryker också i sin ovan nämn­da rapport att det inte finns
            tillräckligt med kunskapsunderlag för att påvisa vilka insatser
            och offentliga styrmedel som har en långvarig positiv effekt på
            konsumtionsbeteendet. Kristdemokraterna menar att det är viktigt
            att identifiera strukturella åtgärder och styr­medel som gör de
            hälsosamma valen naturliga och enkla för alla i samhället och
            i för­längningen skapar en förbättrad folkhälsa. Det har gått
            tre år sedan Folkhälsomyndig­heten och Livsmedelverkets gemensamma
            rapport på området. Sedan dess har flera länder infört olika åtgärder.
            Vi föreslår därför en utredning med syfte att, utifrån en analys
            utifrån det globala aktuella kunskapsläget, föreslå införande
            av offentliga styr­medel (som till exempel lagar, regelverk, riktade
            statsbidrag, skatter, subventioner och avdragsmöjligheter) samt
            eventuella varningstexter och informationsinsatser som ger en
            långvarig positiv effekt på konsumtionsbeteendet.
          </p>
          <head xml:id="i-XgGLdopxjNzPmPRKJMdzZG" type="h1">
            Förebyggande insatser riktade till barn och familjer
          </head>
          <p xml:id="i-6tUh4Cp7ues3UUQVe5NUo5">
            Endast en bråkdel av svenska barn når upp till rekommendationerna
            för fysisk aktivitet. Det ger sämre hälsa både fysiskt och psykiskt.
            Att barn rör sig allt mindre är allvarligt. En stillasittande
            livsstil ger många negativa effekter på barnets muskler, bentäthet,
            hjärta, motorik, balans, BMI, sömnkvalitet och koncentrationsförmåga.
            Enligt studien rör sig barnen mindre ju äldre de blir. Organisationen
            Generation Pep har i sin så kallade Pep‑Rapport poängterat vikten
            av att skapa förutsättningar för ökad fysisk aktivitet inom skolan
            för att lägga grunden för goda hälsovanor. Vi har därför föreslagit
            att undervis­ningstiden i ämnet ”Idrott och hälsa” i grundskolan
            ska utökas med 100 timmar till 700. Målet är att det ska vara
            fysisk aktivitet på schemat varje dag. Kristdemokraterna har avsatt
            medel för detta inom utgiftsområde 16. Kristdemokraterna anser
            också att det är angeläget att uppmärksamma vikten av att barns
            närmiljö utformas så att den främjar till rörelse och fysisk aktivitet.
          </p>
          <p xml:id="i-ADqdUZngxqcqxhDUneeRLG">
            De barn som lever i familjer med en god ekonomi klarar sig i
            regel bra. Barn som framför allt halkar efter kunskapsmässigt
            – och hälsomässigt – lever inte sällan i ekono­miskt och socialt
            utsatta sammanhang. Dessa barn har en mindre aktiv fritid med
            lägre deltagande i organiserade fritidsaktiviteter än andra barn.
            En förklaring till det kan vara att barns fritidsaktiviteter är
            dyra. Kristdemokrater vill därför införa ett ”Fritidskort” till
            alla barn mellan årskurs 2 och 9, laddat med minst 500 kronor
            öronmärkt för deltagar­avgifter i ledarledda aktiviteter i föreningslivet
            eller kulturskolan. Stödets storlek kom­mer variera utifrån hushållets
            ekonomi. De barn som finns i hushåll i ekonomisk utsatt­het kommer
            att få ett betydande stöd på 2 400 kronor per år. Reformen innebär
            att nästan en miljon barn kommer att få stöd för en aktiv och
            meningsfull fritid, varav det större stödet ges till de ca 150
            000 barn som behöver det allra mest. Kristdemokraternas avsätter
            resurser för detta inom utgiftsområde 9.
          </p>
          <head xml:id="i-KaViz8RCH8KwbSSmciafm4" type="h1">
            Fysisk aktivitet på recept
          </head>
          <p xml:id="i-UdLRTbkxWE4hw1A76tp6hx">
            Fysisk aktivitet på recept – FaR® – är en behandlingsmetod för
            att främja fysisk aktivi­tet. Aktiviteten blir en del av behandlingen
            och ska anpassas till en patients egna förut­sättningar och önskemål.
            Som grund för ordinationen används FYSS, Fysisk aktivitet i sjukdomsprevention
            och sjukdomsbehandling, vilken är en kunskapsbank om fysisk aktivitet
            och hälsa. Ett FaR kan förskrivas av läkare, sjuksköterskor, fysioterapeuter
            eller annan legitimerad vårdpersonal. De ger förslag på träning
            som är lämplig beroende på diagnos, personligt intresse och livssituation.
            Det viktiga är att aktiviteten höjer pulsen.
          </p>
          <p xml:id="i-QY5M1YZHbr2sK4CB3kf95e">
            Kristdemokrater anser att det är viktigt att den legitimerade
            vårdpersonalen inte bara förskriver FaR utan också hjälper till
            att hitta en aktivitet eller grupp som passar och ger stöd för
            ändrad livsstil. Uppföljning är viktigt för att säkerställa att
            de nya hälsosamma levnadsvanorna blir en del av en långsiktigt
            hållbar förändring. Det är de olika region­erna som har beslutsrätt
            gällande vilken arbetsmetod man väljer för FaR i sin region. Det
            gör att skillnaderna är stora över landet. Kristdemokraterna anser
            att det är viktigt att kvalitetssäkra FaR. Vi föreslår att lämplig
            myndighet validerar och utvärderar effek­ten av de olika arbetsmetoder
            som används samt hur den legitimerade vårdpersonalen kan bidra
            till en långsiktigt hållbar livsstilsförändring. Efter denna kvalitetssäkring
            bör det ges ut nationella rekommendationer kopplade till FaR.
          </p>
          <head xml:id="i-Gk6Y11CzK9cZK8SQwNtVx1" type="h3">
            Alkohol, narkotika, doping, tobak och spel
          </head>
          <p xml:id="i-CFeGKePCuZA9qsVxPXsyqX">
            Kristdemokraterna vill att alla människor ska kunna växa upp
            och leva utan risk att skadas på grund av eget eller andras bruk
            av alkohol, narkotika, doping och tobak eller spelmissbruk. Den
            nuvarande ANDT-strategin löper ut vid årets slut och vi ser fram
            emot att regeringen inom kort kommer presentera en ny strategi
            där Kristdemokraterna anser att även spel om pengar ska ingå.
            Kristdemokraterna anser vidare att strategin ska inkludera en
            vetenskaplig riskbedömning av skadeverkningarna av ANDT och att
            risk­bedömning ska beaktas vid lagstiftning om dessa produkter.
          </p>
          <p xml:id="i-4N8Y2TiUebEDYxntGoKRxd">
            Idag faller många personer mellan stolarna på grund av att ansvaret
            för missbruks- och beroendevården är delat mellan kommunernas
            socialtjänst och regionernas hälso- och sjukvård. Beroende är
            en sjukdom och ska precis som andra sjukdomar behandlas inom sjukvården.
            Kristdemokraterna anser därför att det är angeläget att sjukvården
            får ensamt ansvar för missbruks- och beroendevården. Detta har
            Kristdemokraterna drivit i riksdagen och det var därför glädjande
            att en enig riksdag 2019 ställde sig bakom till­kännagivandet
            att det ska vara en huvudman som ansvarar för vård och behandling
            av personer som lider av beroendesjukdom och annan psykisk ohälsa.
            Kristdemokraterna välkomnar att regeringen har tillsatt en utredning
            utifrån tillkännagivandet och kommer följa frågan noga.
          </p>
          <p xml:id="i-5a63praWbAwqPrEZn5gfpz">
            Det finns flera ANDT-förebyggande metoder som utvecklats och
            visats vara fram­gångsrika. I det arbetet är organisationen Stockholm
            förebygger Alkohol- och Drog­problem (STAD) en viktig aktör. För
            att kunna sprida, implementera och kvalitetssäkra preventiva metoder
            behöver kommuner och regioner utbildning och ett nationellt stöd,
            vilket i dag saknas. Kristdemokraterna vill därför inrätta ett
            nationellt ANDTS-kompe­tenscentrum utifrån STAD:s organisation
            med detta uppdrag och avsätter 15 miljoner kronor per år 2021–2023
            för detta ändamål inom utgiftsområde 9. Delar av Kristdemo­kraternas
            politik inom respektive ANDTS-området beskrivs i korthet nedan
            och i mer detalj i kommittémotion ”Alkohol, Narkotika, Doping,
            Tobak och Spel om pengar”.
          </p>
          <p xml:id="i-GDojpcb36puwHgoHirHbKD">
            Alkohol: Kristdemokraterna anser det viktigt att stå upp för
            en solidarisk och restrik­tiv alkoholpolitik och värnar därför
            Systembolagets monopol samt en aktiv prispolitik som via punktskatter
            gör alkohol dyrare än andra drycker. Det är viktigt att prioritera
            det preventiva arbetet bland unga eftersom de personer som de
            facto börjar dricka tidigt inte sällan har ett riskbrytande beteende
            kring alkohol och droger samt lider av psykisk ohälsa. Det är
            också värt att notera att äldres alkoholkonsumtion har ökat under
            de senaste åren och därav vikten av att identifiera effektiva
            insatser för att motverka och förebygga riskkonsumtion bland äldre.
          </p>
          <p xml:id="i-CH6N9itziPHqXGUaco83sw">
            Narkotika: Kristdemokraterna vill ha ett narkotikafritt samhälle
            och arbetar konse­kvent för att stoppa alla tendenser till drogliberalisering.
            En fortsatt restriktiv narkotika­politik ska kombineras med en
            god missbruks- och beroendevård. Det är därför glädjan­de att
            en enig riksdag tidigare i år riktade ett tillkännagivande till
            regeringen angående att narkotikapolitiken bör utvärderas i syfte
            att säkerställa att svensk narkotikapolitik är förenlig med kraven
            på evidensbaserad vård, beprövad erfarenhet och skademinimering.
            Ännu har inte regeringen tillsatt någon utredning men Kristdemokraterna
            avser att följa frågan noga.
          </p>
          <p xml:id="i-2eSC3TPjZEtE4hCeUsmsVb">
            Doping: Utanför elitidrotten består dopinganvändarna framför
            allt av killar som tränar på gym och använder anabola androgena
            steroider (AAS) för att snabbt bli mer muskulösa. Bruk av AAS
            medför stora fysiska och mentala hälsorisker varför det pre­ventiva
            arbetet är viktigt. Nätverket mellan STAD och Prevention av dopning
            i Sverige (Prodis) driver ett ambitiöst antidopningsarbete med
            informationskampanjer och utbild­ning av gympersonal men har haft
            svårt att nå ut till alla gym. I Danmark är det obliga­toriskt
            att synliggöra om man samarbetar med den danska antidopningsorganisationen
            eller inte, en form av antidopningslicensiering som är värd att
            utvärdera även i Sverige. Det är glädjande att Riksidrottsförbundet
            nyligen beslutade att Svensk Antidoping ska vara organisatoriskt
            fristående från deras verksamhet. Det är något som Kristdemokra­terna
            har motionerat om i riksdagen. Den nya antidopingorganisationen
            kommer ha en viktig roll i att leda och samordna det nationella
            förebyggande antidopingarbetet utanför elitidrotten.
          </p>
          <p xml:id="i-7JCMa5n5gHj5wUohRLibhx">
            Tobak: Det är en angelägen uppgift att förbättra folkhälsan genom
            att uppmuntra fler till att sluta röka och förebygga så att färre
            personer börjar. Dessutom ska det i möjligaste mån förhindras
            att någon utsätts för passiv rökning. Vi föreslår därför att ett
            exponer­ingsförbud för röktobak införs. Ungdomsmottagningarna
            har ett högt förtroende när det gäller informationsinsatser riktade
            till ungdomar och är därmed viktiga också i folkhälso­arbetet.
          </p>
          <p xml:id="i-LR5oJmpNtK6cAnqa7ef7AF">
            Spel om pengar: Problem med spel om pengar är en folkhälsofråga.
            Det är välkom­met att regeringen i den aktuella budgetpropositionen
            uttrycker att de vill säkerställa att det förebyggande arbetet
            kring spelproblem i kommuner och regioner får bra förutsätt­ningar,
            och kan bidra till fortsatt kunskapsutveckling inom området. 2019
            infördes en ny spellag som innebär en licensmarknad. Enligt spellagen
            har spelbolagen en omsorgs­plikt att skydda spelare mot överdrivet
            spelande genom att kunna identifiera och ingripa vid spelbeteende
            som tyder på överdrivet spelande. Bland annat har ”Spelpaus.se”
            intro­ducerats vilket innebär att alla spel via internet ska erbjuda
            möjlighet för spelarna att stänga av sig från alla licenshavare
            genom ett centralt nationellt register, spelpaus.se. Allt detta
            är positivt och välkommet. Det är för tidigt att dra några slutsatser
            av den nya spellagen, men Kristdemokraterna följer utvecklingen
            och tillämpningen av lagen och är beredda att lägga nya förslag
            om det behövs fler åtgärder.
          </p>
          <head xml:id="i-J93J6bDm1eETQC9TWUStJh" type="h3">
            Psykisk ohälsa
          </head>
          <p xml:id="i-HrRb12Aw87Yq8ag1PLsx44">
            Psykisk ohälsa är en stor riskfaktor för folkhälsan. Samtidigt
            påverkar flera av de risk­faktorer som nämnts ovan den psykiska
            hälsan. Ett starkt folkhälsoarbete inom området är viktigt. Kristdemokraternas
            politik för att främja psykisk hälsa och suicidpreventiva förslag
            presenteras mer utförligt i kommittémotionen ”Psykisk hälsa”.
            Vi välkomnar också regeringens initiativ tidigare i år för att
            skapa en nationell strategi för psykisk hälsa och suicidprevention.
          </p>
          <p xml:id="i-CR3LxP1TLgZxuQqKeCfZ1A">
            Ofrivillig ensamhet: Sverige måste sluta se ofrivillig ensamhet
            som ett individuellt problem och börja betrakta det som det samhällsproblem
            det är, inte minst bland äldre. Hälsofrämjande strategier för
            äldre har en avgörande betydelse för att upprätthålla och öka
            funktionsförmågan, bibehålla eller förbättra egenvården samt stimulera
            ett socialt nätverk. Genom att erbjuda hälsofrämjande insatser
            för äldre kan vi bidra till ett längre, självständigt liv med
            god livskvalitet. Även socialt nätverk och aktiviteter, exempelvis
            lärande aktiviteter och deltagande i kulturella evenemang, är
            en förutsättning för ett hälsosamt åldrande. Kristdemokraternas
            politik för att främja psykisk hälsa hos äldre beskrivs närmare
            i partimotionen ”En äldrepolitik att lita på”.
          </p>
          <p xml:id="i-Cgq7EEGeqFcHbFjFbTjNvv">
            Psykisk hälsa bland hbtq-personer: I Socialstyrelsens rapport
            <ref xml:id="i-KUBHWzcxpCGgvPv5MAmXMo" target="i-8ifS6J236ApZZ3kxqfvDiT">
              [4]
            </ref>
            ”Psykisk ohälsa bland personer i samkönade äktenskap” beskrivs
            att hbtq-personer i större utsträckning riskerar att utsättas
            för olika stressfaktorer som till exempel diskriminering och negativt
            bemötande. Man ser en betydligt högre förekomst av psykisk ohälsa
            och användning av psykofarmaka bland hbtq-personer, och detta
            tolkar man som ett tecken på stressrelate­rad ohälsa i gruppen.
            Det är därför viktigt att hbtq-frågorna beaktas både inom folkhälso­arbetet
            och inom hälso- och sjukvården. Riksdagen riktade tidigare i år
            ett tillkänna­givande till regeringen om att uppdra åt lämplig
            myndighet att föreslå förebyggande insatser för att främja hbtq-personers
            psykiska hälsa. Kristdemokraterna välkomnar detta och avser att
            följa frågan noga.
          </p>
          <head xml:id="i-RYhpRqENm5BCc6xcbXeW3h" type="h2">
            En nationell strategi för att förebygga och behandla kroniska
            sjukdomar.
          </head>
          <p xml:id="i-ALvbN2cVWYaWtkUZYLSaZ8">
            Under Kristdemokraternas ledning införde alliansregeringen en
            nationell strategi för att förebygga och behandla kroniska sjukdomar.
            Strategin syftade till att utveckla vården för personer med kroniska
            sjukdomar och därmed skapa förutsättningar för en lång­siktigt
            hållbar, effektiv och jämlik hälso- och sjukvård i Sverige. Strategin
            togs fram i samverkan med representanter för patienter och professioner
            inom hälso- och sjuk­vården, landsting (nuvarande regioner) och
            myndigheter. Satsningen pågick under åren 2014–2017.
          </p>
          <p xml:id="i-RvZ9zmKpG6HfzqsbapVibe">
            En god sjukvård för personer med kroniska sjukdomar är viktig
            för patientens väl­befinnande och inom strategin lyftes följande
            tre förbättringsområden fram som extra viktiga: 1) Patientcentrerad
            vård, 2) Kunskapsbaserad vård, 3) Prevention och tidig upp­märksamhet.
            Inom respektive förbättringsområde ville regeringen se en utveckling
            som innebar att personer med kroniska sjukdomar skulle bli mer
            delaktiga i vård och preven­tion. Vidare önskades en utveckling
            av att hälso- och sjukvården i högre grad skulle arbeta med kunskapsbaserad
            prevention och tidig upptäckt av kroniska sjukdomar.
          </p>
          <p xml:id="i-5j4rxgdkCfsV6iXGd3NTY2">
            Socialstyrelsens utvärdering av strategin från 2018 påvisade
            flera positiva trender när det gäller förutsättningarna för en
            hälsoinriktad, kunskapsbaserad och patient­centrerad hälso- och
            sjukvård för personer med kroniska sjukdomar
            <ref xml:id="i-5BvPFD5pokUwBSPaEFKQ9p" target="i-Lcq4RXv3WntM8zLMLK2bnX">
              [5]
            </ref>
            . Uppgifter från hälsodataregister och kvalitetsregister visade
            en utveckling med fortsatt minskad död­lighet och ökad medellivslängd
            bland personer med kroniska sjukdomar. Utvärderingen identifierade
            dock fortsatta och betydande utmaningar. Det handlade exempelvis
            om bristande implementering av Socialstyrelsens nationella riktlinjer
            för prevention och behandling av ohälsosamma levnadsvanor, bristande
            strukturella förutsättningar för ett förebyggande arbete med tydliga
            uppdrag, avsaknad av tid och resurser till kompetens­utveckling.
          </p>
          <p xml:id="i-7s6uTUCBfAqEnLQG6buwHw">
            En god patientcentrerad vård av personer med kroniska sjukdomar
            är värdefull för den enskilde och förbättrar livskvalitet. Detta
            är också positivt för samhällsekonomin eftersom vården av personer
            med kroniska sjukdomar står för en stor del av sjukvårds­kostnaderna.
            Dessa personer är också i högre grad långtidssjukskrivna och står
            utanför arbetsmarknaden. Det är därför av stor strategisk betydelse
            att vården kring kroniska sjukdomar utvecklas och förbättras.
            Det har nu gått tre år sedan strategin avslutades och två år sedan
            dess effekter utvärderades. Kristdemokraterna anser därför att
            det är ange­läget att lämplig myndighet utvärderar om det finns
            behov av att inrätta en ny nationell strategi för att förebygga
            och behandla kroniska sjukdomar. Om utvärderingen visar att det
            finns ett behov bör en sådan strategi tillsättas.
          </p>
          <head xml:id="i-6GPepNWUJEPesV9MpWSSta" type="h2">
            Barns goda tandhälsa
          </head>
          <p xml:id="i-FLY8HNNWV9fy35SEui9N5A">
            Grunden för en god tandhälsa läggs tidigt under barndomen. Bland
            barn i socioekono­miskt utsatta områden, barn i ekonomiskt utsatta
            familjer, barn till ensamstående för­äldrar, barn med utlandsfödda
            föräldrar och barn till låginkomsttagare är tandhälsan mycket
            sämre jämfört med andra grupper. Skillnader mellan barn från olika
            socioeko­nomiska grupper tenderar också att finnas kvar och påverka
            individers tandhälsotill­stånd genom hela livet. Kristdemokraterna
            anser därför att det är angeläget att uppdra åt lämplig myndighet
            att utreda vilka förebyggande insatser som ger god effekt på tand­hälsan
            för barn och då särskilt för barn som lever i socioekonomisk utsatthet.
          </p>
          <head xml:id="i-3WrsSpuWCXWRyxrYaS1JdM" type="h2">
            Antibiotikaresistens
          </head>
          <p xml:id="i-Q9Ey3dnMFvKRHgN6fhmDrP">
            Antibiotikaresistens är en global och avgörande framtidsfråga.
            Ett prioriterat arbetet mot antibiotikaresistens är därför viktigt
            och det behöver fortsätta att bedrivas nationellt, inom EU och
            internationellt. Kristdemokraterna ser positivt på det arbete
            som genom­förs av svenska aktörer på området, bl.a. inom Folkhälsomyndigheten
            och inom ramen för Strama. Även Sveriges engagemang i det internationella
            arbetet mot antibiotika­resistens är positivt. Kristdemokraterna
            följer arbetet noga.
          </p>
          <head xml:id="i-My9XowPXSSzxT5FTBpg3MC" type="h2">
            Vaccinationer
          </head>
          <p xml:id="i-ESHzh9ogTmF78yD6WAYC9t">
            I folkhälsoarbetet har vaccinationer en avgörande betydelse.
            Genom att erbjuda vaccin till särskilda grupper kan svåra sjukdomar
            undvikas och vårdkostnader minskas. Sverige har en god och lång
            tradition av att erbjuda vaccin till befolkningen och vi har en
            hög tilltro till det särskilda vaccinationsprogrammet för barn
            liksom vaccination av riskgrup­per mot säsongsinfluensa. I det
            särskilda vaccinationsprogrammet för barn har vi en hög täckningsgrad,
            97 procent av barnen i Sverige vaccineras. Detta befolkningsskydd
            utgör ett viktigt skydd också för utsatta grupper som exempelvis
            de barn som av medicinska skäl inte kan vaccineras. Kristdemokraternas
            förslag inom detta område, som bland annat omfattar införande
            av kostnadsfritt pneumokockvaccin och ett allmänt vaccina­tionsprogram
            för äldre, är mer utförligt beskrivna i kommittémotionen ”Apotek
            och läkemedel – en självklar del av hälso- och sjukvårdskedjan”.
          </p>
          <head xml:id="i-4N1aHVqY6PXFk22fNZv6Dq" type="h2">
            Smittsamhet vid behandling av hivinfektion
          </head>
          <p xml:id="i-PnVh1r33xSMiiW5kxHcSw4">
            Forskningen kring hivinfektion har gett stora medicinska framsteg.
            Effektiva hiv­mediciner kan idag avsevärt minska mängden virusnivåer
            i blodet och om behandlingen sätts in i tid kan sjukdomsutvecklingen
            förhindras. Personer med hiv och välinställd behandling lever
            idag ett lika långt liv som andra. Det saknas dock fortsatt behandling
            som kan bota hiv.
          </p>
          <p xml:id="i-9qv6udAwR881hLGq8xQEp3">
            Enligt Folkhälsomyndigheten är hiv i dag en kronisk infektion.
            Baserat på de medicinska framstegen inom hivbehandling och myndighetens
            bedömning om att det inte finns någon smittrisk vid välinställd
            behandling ställde Kristdemokraterna tidigare i år sig bakom ett
            tillkännagivande till regeringen med uppmaningen att ta initiativ
            till en översyn av smittskyddslagen (2004:168) med en analys av
            om den fyller sitt ändamål när det gäller informationsplikten
            för hivpositiva. Regeringen har ännu inte agerat i frågan.
          </p>
          <head xml:id="i-76bD1Rm1nnGFfkx2vjzHfe" type="h2">
            Kosttillskott
          </head>
          <p xml:id="i-KzDfozQ39Tx6uQr2enRnjC">
            Kosttillskott är vitaminer och mineraler i koncentrerad form
            som är tänkta att komplet­tera vanlig mat. De marknadsförs överlag
            som hälsoprodukter men för vissa ämnen i dessa produkter är det
            liten marginal mellan dagsbehovet och skadlig mängd, exempel­vis
            vitamin A, jod och selen. Kosttillskott definieras som livsmedel
            och enligt dagens praxis är det upp till varje enskild kommun
            – inte Livsmedelsverket – att utöva tillsyn och besluta om eventuellt
            saluförbud mot kosttillskott. Det kan betyda att alla Sveriges
            kommuner måsta fatta samma beslut innan en produkt helt kan stoppas.
            Det är en orimlig hållning som innebär att illegala produkter
            kan finnas tillgängliga i grannkommunen. Om istället Livsmedelsverket
            skulle ha en nationell befogenhet att fatta beslut om saluförbud
            mot hälsovådliga kosttillskott, när det rör sig om produkter som
            är nationellt tillgängliga, skulle tillgången till produkterna
            kunna minskas mycket mer effektivt. Likaså borde till­verkare
            och distributörer i Sverige precis som i många andra EU-länder,
            ha en skyldig­het att anmäla sina produkter till Livsmedelsverket
            innan de når marknaden. Det skulle med enkla medel ge berörda
            myndigheter nödvändig överblick över förekomsten av potentiellt
            hälsovådliga substanser i kosttillskott, så att relevanta åtgärder
            kan sättas in.
          </p>
          <p xml:id="i-BHptjjcjCsBuiaf3WQzJTh">
            Att dopningsklassade substanser förekommer i kosttillskott är
            bara ett exempel på olika typer av läkemedelsliknande och potentiellt
            hälsovådliga ämnen som kan ingå i kosttillskott. En kontrollrapport
            från Malmö stad var nedslående: 21 av de 85 granskade tillskotten
            var att betrakta som läkemedel och borde aldrig marknadsförts
            och sålts som kosttillskott
            <ref xml:id="i-KuQscfoQNgj9MBfkif5Ns8" target="i-N2ivXhmWqMQ4CVD7r9xsNq">
              [6]
            </ref>
            . Kristdemokraterna anser att läkemedelslagens möjlighet att
            läkemedels­klassificera fler läkemedelsnära substanser som ofta
            förekommer i kosttillskott borde nyttjas bättre. Vi anser också
            att det behövs ett mer aktivt arbete mot återkommande och uppenbara
            fall av vilseledande marknadsföring med anknytning till kosttillskott.
            Sammantaget skulle en förstärkt nationell kontroll och reglering
            av kosttillskott skydda konsument­erna bättre mot hälsofarliga
            produkter.
          </p>
          <head xml:id="i-MZkAJx9ME92c2K961WVxJv" type="h2">
            Hälsoundersökning för asylsökande och nyanlända
          </head>
          <p xml:id="i-42Nbof8mZoV5VdVCjnCi5k">
            En god hälsa är av stor vikt för alla människor, inte minst för
            asylsökande och nyan­lända som redan utgör en utsatt grupp. En
            god hälsa är även en viktig faktor för den enskildes möjlighet
            att integrera sig i Sverige. Det är därför av största vikt att
            insatser för en god hälsa börjar tidigt i asyl- och etableringsprocessen.
            Kristdemokraterna välkomnar att regeringen inom området psykisk
            hälsa prioriterar arbetet med att mot­verka psykisk ohälsa, samt
            att stärka psykiatrisk traumavård och suicidprevention för både
            barn och vuxna inom gruppen asylsökande och nyanlända. Vi anser
            också att det är angeläget med stärkta insatser kopplat till den
            fysiska hälsan.
          </p>
          <p xml:id="i-7USwzK6yJLoqXs432hhwqR">
            Enligt en kartläggning av vaccinationsbehovet hos asylsökande
            fanns ett betydande behov
            <ref xml:id="i-CtbJjm7vitQCpJmyNK3CSz" target="i-EiPMGkmq2WnoaQXiRPJHr3">
              [7]
            </ref>
            . Exempelvis ingår inte vaccination mot röda hund i alla länders
            vaccinations­program, och i många länder har denna vaccination
            införts mycket senare än i Sverige. Även vissa infektionssjukdomar
            såsom tuberkulos, hiv och hepatit B är vanligare bland utlandsfödda
            personer. Många har även sämre tandhälsa, men visar en förbättring
            hos personer som bott fem år eller mer i Sverige
            <ref xml:id="i-7BJzJzgvayQLqV3NpFL76R" target="i-MozjsUGvdAG2zJtBDKKdDK">
              [8]
            </ref>
            .
          </p>
          <p xml:id="i-FH5qnf9gKx22ySUiAJGum3">
            Enligt Socialstyrelsen ska alla asylsökande erbjudas en hälsoundersökning
            av regio­nerna. Syftet är att uppmärksamma eventuell ohälsa och
            behov av smittskyddsåtgärder, samt för att informera om möjligheten
            att få del av hälso- och sjukvård och tandvård. Även i kommunernas
            uppdrag att erbjuda samhällsorientering på modersmålet till alla
            som har fått uppehållstillstånd, är en viktig insats att sprida
            information om det svenska hälso- och sjukvårdssystemet. Trots
            det var det enligt SKR och Migrationsverket endast 57 procent
            av de asylsökande som genomgick en hälsoundersökning år 2017.
            Enligt Socialstyrelsen gör utrikes födda personer generellt sett
            färre besök i öppenvården under de första två åren i landet jämfört
            med den övriga befolkningen. En bidragande orsak tros vara att
            nyanlända har svårigheter att navigera i det svenska sjukvårdssystemet
            <ref xml:id="i-XBUvDXmzqrTvyEgPBJh62x" target="i-LN6gNnpgKCsv6XBLCy161a">
              [9]
            </ref>
            .
          </p>
          <p xml:id="i-Ba2WJ3n7u1s1rzjzjUBL7T">
            Hälsoundersökningen som idag erbjuds alla asylsökande är frivillig
            och innehåller tre delar. Dels ingår ett individuellt samtal som
            syftar till att ge en bild av personens bak­grund, eventuella
            fysiska och psykiska besvär samt vaccinationshistorik, men även
            att informera om svensk hälso- och sjukvård. Dels ingår en generell
            provtagning för alla och individuellt utformad provtagning beroende
            på vad som framkommer under samtalet. Det finns också möjlighet
            till en kroppsundersökning om något under samtalet eller provtagningen
            talar för det.
          </p>
          <p xml:id="i-F4Z21CQhYG7fra4o7kBdMU">
            För att öka andelen som genomgår en hälsoundersökning föreslår
            Kristdemokraterna att själva hälsosamtalet i hälsoundersökningen
            blir obligatoriskt. Genom det får den asylsökande information
            om svensk hälso- och sjukvård, tandvård samt bättre kunskap för
            sitt beslut om att gå vidare med provtagning och eventuell kroppsundersökning
            eller inte. På så vis menar vi att andelen som genomgår en hälsoundersökning
            kan ökas och det förebyggande arbetet förbättras. Hälsosamtalen
            bör kvalitetssäkras så att vårdresurs­erna används effektivt och
            att de asylsökande får en jämlik vård. Det bör införas en gemensam
            standard för vad som ska ingå i hälsosamtalen.
          </p>
          <head xml:id="i-H8JyxGSu42Jv9sSy5n2fp9" type="h2">
            Det civila samhället
          </head>
          <p xml:id="i-2Xzt5YyDdLdPcouqN3tWkw">
            Kristdemokraterna ser det civila samhället som en stor resurs
            i det förebyggande folk­hälsoarbetet. Det ideella engagemanget
            erbjuder en meningsfull sysselsättning och gemenskap som motverkar
            ofrivillig ensamhet. Idrottsrörelsen är en god källa för upp­muntran
            till fysisk aktivitet för gammal som ung. Det civila samhället
            inom ANDTS-området fyller en viktig uppgift genom att stödja personer
            som själva har missbruks­problematik eller lider av beroendesjukdom
            genom exempelvis vård och behandling men också genom att vara
            till stöd för anhöriga och genom att erbjuda alkohol- och drogfria
            mötesplatser. Under coronapandemin har värdet av det civila samhällets
            rolls synliggjorts extra tydligt när samhället har tvingats vidta
            åtgärder för att minska smittspridningen som har inneburit en
            ökad isolering, ensamhet och risk för utsatthet innanför hemmets
            dörrar. Det civila samhället har under denna svåra tid, som fortsatt
            pågår, varit ett stort stöd för personer i riskgrupp som exempelvis
            behöver hjälp med att handla matvaror, hämta ut recept på apoteket
            eller har behov av att höra en vänlig röst i telefonen för att
            bryta känslan av ensamhet. Kristdemokraterna kan inte nog betona
            hur viktigt det är att se det civila samhället som en bärande
            aktör inom folkhälsoarbetet att därför värna och stödja utvecklingen
            av den samhällsinsats som det civila samhället utför för att stödja
            människor i olika situationer. Kristdemokraterna avsätter resurser
            utöver regeringens satsning inom utgiftsområde 17 och utgiftsområde
            9 för att stödja det civila samhällets viktiga arbete.
          </p>
        </div>
        <div xml:id="i-2aHkuUFMomuUtvdjU4gA4L" type="signatureBlock">
          <list xml:id="i-KZoXg15z1dwcWxBAYo8qQ5">
            <item xml:id="i-LnEa5j3s1udDwHw2RpFn3G" who="i-Fnk9Zpnk5sS5WYPNBLTPx3" type="signature">
              Pia Steensland (KD)
            </item>
            <item xml:id="i-G2VtzWzdqZRB7Ck7vnsbzb" who="i-NHqTsXnUVsZFg94vA6SKDr" type="signature">
              Acko Ankarberg Johansson (KD)
            </item>
            <item xml:id="i-7Ws7Eq3TaoJzB8oEHbD9Sp" who="i-HjPigHCUUbP6JJ2YrjUvgj" type="signature">
              Michael Anefur (KD)
            </item>
            <item xml:id="i-XZM6hawxtyGRuxPV9nArxA" who="i-JLXuQC8Bjt8suyRFj6kC3h" type="signature">
              Gudrun Brunegård (KD)
            </item>
            <item xml:id="i-DVumGHULW1xPgS4xP6fszp" who="i-KHxTD13x4T7QRobXtjMm4K" type="signature">
              Roland Utbult (KD)
            </item>
          </list>
        </div>
        <div xml:id="i-6iBAAFmXH7uxMnKv1hYUtD" type="motNotes">
          <noteGrp xml:id="i-KqbjsuBGVGPzKgT3A6redK">
            <note xml:id="i-LZTHkUr2pkYoxQmoV6vb5H">
              [1] Rapport 2018:6, Bäddat för utveckling – Ett kunskapsunderlag
              om förutsättningar för utvecklingsprojekt i vården och omsorgen.
            </note>
            <note xml:id="i-Ktz4mwr3SxBLGatSg5dqAz">
              [2] Folkhälsomyndigheten, Mat och fysisk aktivitet, uppdaterat
              7/7-2020.
            </note>
            <note xml:id="i-AQJshq5sgCSHKcZzNxAENi">
              [3] Främjande av ökad fysisk aktivitet, dir. 2020:40.
            </note>
            <note xml:id="i-8ifS6J236ApZZ3kxqfvDiT">
              [4] Socialstyrelsen 2016, Psykisk ohälsa bland personer i samkönade
              äktenskap.
            </note>
            <note xml:id="i-Lcq4RXv3WntM8zLMLK2bnX">
              [5] Socialstyrelsens rapport (2018-3-25), Insatser för att förbättra
              vården för personer med kroniska sjukdomar – Stöd till genomförandet
              av regeringens strategi för kroniska sjukdomar – slutrapport.
            </note>
            <note xml:id="i-N2ivXhmWqMQ4CVD7r9xsNq">
              [6] ”Livsmedelskontroll av kosttillskott i hälsokostbutiker samt
              hos Matmäklare” utförd av Malmö Stad.
            </note>
            <note xml:id="i-EiPMGkmq2WnoaQXiRPJHr3">
              [7] Folkhälsomyndigheten.
            </note>
            <note xml:id="i-MozjsUGvdAG2zJtBDKKdDK">
              [8] 1 ibid.
            </note>
            <note xml:id="i-LN6gNnpgKCsv6XBLCy161a">
              [9] Hälsa hos personer som är utrikes födda – skillnader i hälsa
              utifrån födelseland, Folkhälsomyndigheten, 2019.
            </note>
          </noteGrp>
        </div>
      </div>
    </body>
  </text>
</TEI>
