<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00410">
  <teiHeader>
    <fileDesc>
      <titleStmt>
        <title>Järnväg till Kapellskär</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Järnväg till Kapellskär</title>
          <idno type="rdwebb">GX02T410</idno>
          <rs type="number">T410</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T410/text</ref>
          <ref type="dokument_url_html">http://data.riksdagen.se/dokument/GX02T410</ref>
          <ref type="dokumentstatus_url_xml">http://data.riksdagen.se/dokumentstatus/GX02T410</ref>
          <ref type="doc">http://data.riksdagen.se/fil/FC45ACAD-FEEF-4A5F-A0B8-C3A01AD66385</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CZNDVGZGjooWHpJtzq98hK" type="signed"/>
        <correspContext corresp="i-CZNDVGZGjooWHpJtzq98hK">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction type="numbering" xml:id="i-SV3hN7vsdpvRVVcoaUBSpN">
          <date when="2009-10-07"/>
        </correspAction>
        <correspAction type="submission" xml:id="i-SXrTEP9mJNzp69ogyHMchZ">
          <date when="2009-10-05"/>
        </correspAction>
        <correspAction type="transfer" xml:id="i-EGXeBEE4dPAWdvQzTbYfbf">
          <date when="2009-10-05"/>
        </correspAction>
        <correspAction type="assigned" xml:id="i-H6ayfRjdmRZkLr9pit5RVn"/>
        <correspContext corresp="i-H6ayfRjdmRZkLr9pit5RVn">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-W7VVZ9ULH9Vxd6xzqxz4Sq">
            Förslag till riksdagsbeslut
          </head>
          <p xml:id="i-NEhkjuiWGb7N1hJ1rQJnSs">
            Riksdagen tillkännager för regeringen som sin mening vad som
            anförs i motionen om att låta Banverket utreda frågan om järnvägsförbindelse
            till Kapellskär för ökade godstransporter.
          </p>
        </div>
        <div type="motContent">
          <head type="h1" xml:id="i-B6WZUhAuhvXdQne6aDwtu7">
            Motivering
          </head>
          <p xml:id="i-PQ5YDPZHNxytGNpc7W63ZF">
            Hamnen i Kapellskär är gammal i ett avseende (känd som hamn från
            1200-talet, Sindö krog tillkom 1806), modern och framtidsinriktad
            i ett annat (50 år som stor och viktig kommersiell hamn 2011 där
            fartyg upp till 200 meters längd nu kan tas emot). Hamnens styrka
            ligger i läget: kort inseglingssträcka, stort djup vid kaj (9,0
            meter) och flera färjelägen, två mycket moderna. Inom tio elva
            timmars avstånd ligger stora hamnar som Helsingfors, Tallinn,
            Paldiski, Ösel, Mariehamn, Hangö, Nådendal och inte minst Åbo.
            Inom ett dygn når man även S:t Petersburg, Östersjöns största
            hamnstad.
          </p>
          <p xml:id="i-QriRS1u4LsYrRyMS4YHLMx">
            I dag passerar omkring 1,5 miljoner passagerare årligen Kapellskär,
            godsmängden har passerat 2 miljoner ton och är häftigt växande.
            För bara några år sedan var antalet lastbilar som passerade tullen
            i Kapellskär 40 000, år 2009 är det omkring 60 000 och inom kort
            kan vi se fram mot ännu högre siffror eftersom fler rederier visar
            intresse att nyttja kajplatserna, främst beroende på kort inseglingstid
            och snabb av- och pålastning. Godsmängderna till och från Finland
            och Ryssland är kraftigt växande. Hamnen i Kapellskär står för
            en oerhörd ökning av tung lastbilstrafik eftersom handelsförbindelserna
            mellan Sverige och främst Ryssland ökat dramatiskt jämfört med
            förhållandena före Sovjetunionens fall 1990. I dag passerar över
            25 000 tunga lastbilar till och från Ryssland Kapellskär; det
            gör ungefär 70 långa och tunga fordon varje dag året om. Det märks
            på E18, mer trafikerad än någonsin.
          </p>
          <p xml:id="i-WMjL17viRJ9wrKcN2m7gg4">
            Den tanke som fanns i en intern tullutredning 2008, att låta
            samtliga dessa lastbilar klareras på Arlanda, skulle utöver de
            sanslöst stora kö- och parkeringsproblem de skulle ha skapat på
            Arlanda betytt en förlängning av resvägen med ibland fem, i andra
            fall kanske åtta mil per ryskt fordon. Från miljöperspektivet
            framstår tanken som närmast kriminell. Även från andra utgångspunkter
            var tanken från tullverksgruppen, framtvingad av interna redovisningsproblem,
            knappast testad mot verkligheten. Förslaget undanröjdes på ett
            förtjänstfullt sätt av regeringen genom extra anslag till Tullverket.
          </p>
          <p xml:id="i-3fRWPa5r6qBDBGfUgG1JQR">
            Hamnutredningen 2006 pekade ut Kapellskär, som ägs av Stockholms
            Hamnar AB, som en av landets utvecklingshamnar. Godstransportdelegationen
            noterade i sitt slutbetänkande Godstransporter noder och länkar
            i samspel (SOU 2004:76) den starka utvecklingen av ro-ro-trafiken
            över hamnen i Kapellskär, som har haft och förväntas ha en mycket
            stark tillväxt.
          </p>
          <p xml:id="i-7hF6SfKZMEYLCB8g5KBj2G">
            I anslutning till EU:s transeuropeiska nät (TEN) ökar fokuseringen
            nu på det som kallas havets motorvägar. EU-kommissionen föreslår
            därför en kraftig ökning av anslagen till sådana satsningar, som
            också inbegriper tillfartslederna till land till berörda hamnar.
            Här kan särskilt den redan hårt belastade väg 77 komma att få
            kraftigt ökad betydelse. Det förutsätter en snar upprustning.
            Av såväl miljö-, konkurrens- som trafiksäkerhetsskäl är det naturligt
            att låta utreda frågan om järnvägsförbindelse till Norrtälje och
            Kapellskär för att slippa den tunga lastbilstrafiken från länderna
            i öst genom Stockholm och runt Stockholm. En anslutning till Arlandabanan
            ter sig naturlig och möjliggör transporter i såväl sydlig och
            nordlig som västlig riktning. Banverket bör ges i uppdrag att
            utreda förutsättningarna för en sådan förbindelse och även beräkna
            vilka miljövinster en sådan sträckning kan innebära på till exempel
            50 års sikt.
          </p>
          <p xml:id="i-RiFy5YTKg5G4K2gtSRmN49">
            Det kan påpekas att Norrtälje tidigare har haft järnvägsförbindelse
            med övriga stamnätet järnvägsstationen utgör enda kvarvarande
            spår. Också från Grisslehamn ökar trafiken till och från Eckerö
            på Åland. Här handlar det mest om passagerar- och viss komplementtrafik,
            bra från konkurrenssynpunkt men inget realistiskt alternativ till
            Kapellskär.
          </p>
        </div>
        <div type="motSignatures">
          <list>
            <item xml:id="i-BeLwa85WizAyqJ7TRr929D" who="i-XcAqMe3ntVBboWUxqACfz">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
