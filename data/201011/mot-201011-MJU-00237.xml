<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00237">
  <teiHeader>
    <fileDesc>
      <titleStmt>
        <title>Köp av utsläppskrediter</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Köp av utsläppskrediter</title>
          <idno type="rdwebb">GY02MJ237</idno>
          <rs type="number">MJ237</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ237/text</ref>
          <ref type="dokument_url_html">http://data.riksdagen.se/dokument/GY02MJ237</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ237</ref>
          <ref type="doc">http://data.riksdagen.se/fil/FFFA450C-801F-46AC-86A3-83A6F2076DA6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hae8rSUhA77YnTP99Bx21L" type="signed"/>
        <correspContext corresp="i-Hae8rSUhA77YnTP99Bx21L">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-PPZKpwNr5kqkWArvESGC5X"/>
        </correspContext>
        <correspAction xml:id="i-7pBSdhWVzCaQiVy3JS3cZM" type="numbering">
          <date when="2010-10-28"/>
        </correspAction>
        <correspAction xml:id="i-TVMLgdYyaeqAiaxhbG6x2x" type="submission">
          <date when="2010-10-25"/>
        </correspAction>
        <correspAction xml:id="i-3ir4NuRHUeoS6mDJDC8Vyf" type="transfer">
          <date when="2010-10-25"/>
        </correspAction>
        <correspAction xml:id="i-5Ka3QYWjQzh12pVMHvuG6Y" type="assigned"/>
        <correspContext corresp="i-5Ka3QYWjQzh12pVMHvuG6Y">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GuHuFoF2RiS3yD5NmVsH96" type="motBody">
        <div xml:id="i-JfiukoXejKWRFMGF3ZKFr3" type="motProposal" subtype="förslag">
          <head xml:id="i-BAu9jLA8qjBTyMuTr683Ay">
            1 Förslag till riksdagsbeslut
          </head>
          <list xml:id="i-VUCjXmLbedXqMB6tKq7NpQ" style="ol">
            <item xml:id="i-LFXUG4EeENhRqo6WbYvTxq">
              Riksdagen tillkännager för regeringen som sin mening vad som
              anförs i motionen om att Sveriges köp av utsläppskrediter via
              CDM för att uppnå det nationella klimatmålet omedelbart ska upphöra.
            </item>
            <item xml:id="i-UKZc7bT1mRe5mkJ9JxAo6P">
              Riksdagen tillkännager för regeringen som sin mening vad som
              anförs i motionen om att Sverige bör vara pådrivande för att CDM
              inte ska användas för att nå EU:s medlemsländers klimatmål.
            </item>
            <item xml:id="i-XPwrndc6p6NvddXreafm1C">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som gör en noggrann utvärdering av CDM.
            </item>
          </list>
        </div>
        <div xml:id="i-AAuCB2vVJZjw2GQXsHMwRn" type="motContent">
          <head xml:id="i-RuMzkQKs3dMYSX5nxXZVjT" type="h1">
            2 Bakgrund
          </head>
          <p xml:id="i-8v9JxPJU9WrzRutGnCDr7H">
            Mekanismen för ren utveckling (Clean Development Mechanism, CDM)
            är en av Kyotoprotokollets två projektbaserade mekanismer. Dess
            uttalade mål är att bidra till en hållbar utveckling i utvecklingsländer
            och samtidigt hjälpa industriländer att nå sina klimatmål. CDM
            tillkom emellertid inte för att i första hand öka takten i utsläppsminskningarna
            utan istället för att flytta genomförandet av redan beslutade
            åtgärder från industriländerna till platser där de är billigare
            att genomföra. Det innebär att rika länder genom investeringar
            i CDM-projekt kan köpa utsläppskrediter från fattiga länder och
            sedan tillgodoräkna sig dessa som sina egna utsläppsminskningar.
          </p>
          <p xml:id="i-86o7fZSrotkmD8HqKpDk6q">
            Köp av utsläppskrediter är den moderatledda regeringens främsta
            klimatstrategi. Detta är något helt nytt i svensk klimatpolitik
            som tidigare har fokuserat på att nationella klimatmål ska nås
            genom nationella klimatåtgärder och att internationella klimatinvesteringar
            ska genomföras utöver den svenska klimatstrategin. Enligt den
            borgerliga regeringen ska Sverige minska sina utsläpp med 40 procent
            fram till 2020. Cirka hälften av utsläppsminskningarna har tidigare
            regeringar redan beslutat om eller genomfört. Av den resterande
            hälften vill regeringen köpa hela tre fjärdedelar utomlands. Endast
            den kvarvarande fjärdedelen ska göras på hemmaplan. Det betyder
            att vi med den borgerliga regeringens politik inte får någon klimatomställning
            i Sverige till 2020. Under förhandlingen om EU:s klimat- och energipaket
            drev den borgerliga regeringen dessutom linjen att mer än hälften
            av EU:s och Sveriges utsläppsminskningar ska få ske i utvecklingsländer
            genom CDM. Med borgerlig politik får vi inte heller någon klimatomställning
            inom EU till 2020.
          </p>
          <p xml:id="i-SY7UwXajGFtr3WcWWqEUeD">
            I sin argumentation brukar den borgerliga regeringen hävda att
            dess köp av utsläppskrediter är stöd till utvecklingsländer, vilket
            är missvisande då syftet inte är att stödja utvecklingsländer
            utan att köpa sig fri från att göra klimatåtgärder på hemmaplan.
          </p>
          <p xml:id="i-YanGPGvcyKq881hRNSWf29">
            Det första CDM-projektet registrerades 2005. Sedan dess har antalet
            projekt vuxit kraftigt. Enligt EU-kommissionen kommer de projekt
            som planeras att generera cirka 2,9 miljarder utsläppskrediter
            (Certified Emission Reductions, CER:s) fram till 2012 och 7,6
            miljarder fram till 2020. Men samtidigt som antalet CDM-projekt
            växer riktas det allvarlig kritik mot hur systemet fungerar.
          </p>
          <head xml:id="i-8zWyZCGmwfEMtDmiQy7muc" type="h1">
            3 CDM:s bristande miljöeffekter
          </head>
          <p xml:id="i-9p49HoRy3U8JtXHmV5EVh4">
            För att CDM ska fungera som det är tänkt förutsätter det att
            systemet verkligen leder till utsläppsminskningar. För att uppnå
            utsläppsminskningar måste CDM-projekten vara additionella, dvs.
            de skulle inte ha kommit till stånd i mottagarländerna utan de
            rika ländernas finansiering. Om rika länder investerar i CDM-projekt
            som skulle ha blivit av även utan de rika ländernas finansiering
            kommer mängden växthusgaser i världen att öka. Det beror på att
            det land som köper utsläppsminskningarna gör en CDM-investering
            istället för att minska utsläppen inom sitt eget land.
          </p>
          <p xml:id="i-3oEsqgXHxPHJdkz4EMnJkp">
            Ett allvarligt problem är att det i praktiken är nästan omöjligt
            att veta om ett CDM-projekt är additionellt. Det är nämligen svårt
            att sia om vad som skulle ha inträffat utan de rika ländernas
            finansiering. De få oberoende institut som granskar CDM-projektens
            additionalitet är dessutom antingen överarbetade eller saknar
            tillräckliga resurser för att ge fullständiga analyser.
          </p>
          <p xml:id="i-WwVBW8qtQGaehUU7Zd7BFV">
            Flera internationella granskningar pekar på stora brister i CDM:s
            miljöeffekter. Enligt Öko-institutet i Tyskland kan man ifrågasätta
            om 40 procent av projekten verkligen är additionella eller inte
            (Is the CDM fulfilling its environmental and sustainable development
            objectives? An evaluation of the CDM and options for improvement.
            Öko-Institut, 2007).
          </p>
          <p xml:id="i-92a1QDFQD3gys1nTa6EMJ7">
            Forskning från Stanford University i USA anger att hälften av
            de klimatprojekt som Sverige och många andra rika länder satsar
            på i utvecklingsländer inte ger några minskningar av utsläppen
            av växthusgaser (Michael Wara, Measuring the Clean Development
            Mechanisms performance and potential, 2009).
          </p>
          <p xml:id="i-J6FFmYaVCqTnbtYv1Xurh9">
            En stor andel av världens CDM-projekt finns i Kina och Indien.
            En studie från Z ü richs universitet i Schweiz har undersökt 52
            indiska CDM-projekt som registrerades fram till 2006 och kommit
            fram till slutsatsen att färre än hälften av projekten kan bevisa
            additionalitet (Michaelowa, A, Additionality Determination of
            Indian CDM projects, 2006). En annan studie visar att 99 procent
            av alla nya vindkraftsprojekt i Kina ansöker om CDM-status, samtidigt
            som den kinesiska staten aktivt förespråkar vindkraft. Då kan
            man fråga sig hur additionella dessa projekt är (Workshop report,
            CDM Post-2012: Practices, Possibilities, Politics, Palaestra,
            Lunds universitet, maj 2008).
          </p>
          <p xml:id="i-UWkbkPxuotbpWqxyf76ZXG">
            Ett annat problem är att inom de länder där man satsar på vindkraftsprojekt
            baseras utsläppsminskningarna på mängden utsläpp från den existerande
            elproduktion som den nya elen ska ersätta. Men många utvecklingsländer
            har akut brist på el, vilket innebär att man inte ersätter den
            gamla elen utan bygger och utnyttjar all typ av el man har tillgång
            till (Glomsrød, Rosendahl, Virker den grønne utviklingsmekanismen
            mot sin hensikt?, 2004).
          </p>
          <p xml:id="i-7PZnSamsJvFv3aJ3ZpgGqo">
            Intresseorganisationen International Rivers hävdar att fler än
            en tredjedel av alla registrerade CDM-projekt i oktober 2008 redan
            var färdigbyggda när de registrerades. Detta är ett bevis för
            att projekten inte är additionella menar de (Rip-offsets: The
            failure of the Kyoto Protocols Clean Development Mechanism, 2008).
          </p>
          <p xml:id="i-EqvgtHYV62y3f88raNTnDQ">
            En ny studie från Stockholm Environment Institute (Industrial
            N 2 O Projects Under the CDM: Adipic Acid A Case of Carbon Leakage?,
            October 9, 2010) visar att CDM-projekt som företag använder sig
            av leder till ökade utsläpp. Istället för att minska utsläppen
            av farliga växthusgaser flyttar företagen sin verksamhet och trixar
            därmed till sig miljonvinster utan att utsläppen minskar. Enligt
            rapporten har fyra stora lustgasprojekt fått hela 20 procent av
            alla utsläppskrediter som delats ut inom CDM-systemet, och värdet
            av dessa utsläppskrediter beräknas till 175 miljoner dollar för
            de inblandade företagen. Flera företag i Europa och USA har nu
            flyttat sin tillverkning till Sydkorea, Kina och Brasilien och
            där infört reningsteknik som tar bort stora delar av utsläppen
            av lustgas, som är en kraftig växthusgas. Problemet är att rening
            av lustgas är en standardteknik som redan införts eller varit
            på väg att införas vid existerande fabriker. Den minskning som
            sägs ha skett vid fabriker i Kina och andra länder skulle ha skett
            ändå. Projekten är inte additionella och därmed ökar de globala
            utsläppen. Det enda som händer är att dessa företag får mångmiljonbelopp
            i stöd för att flytta tillverkning till fattigare länder. Då kan
            rika industristriländer sägas ha uppfyllt en del av sin minskningskvot,
            så pressen att minska andra utsläpp minskar.
          </p>
          <p xml:id="i-GAs1ht7iNM8kwukZv61VrM">
            EU-parlamentet kräver i sin klimatresolution från 2009 att de
            flexibla mekanismerna måste ses över och att CDM ska begränsas
            till endast högkvalitativa projekt som ger dokumenterade minskningar
            (2050: Framtiden börjar idag: rekommendationer för EU:s framtida
            integrerade politik i klimatfrågan, resolution antagen av EU-parlamentet
            den 4 februari 2009).
          </p>
          <p xml:id="i-T6WShqD8Rz8fbH5ykvT5d2">
            Många studier visar dessutom att CDM-projekten inte uppnår målet
            om att bidra till en hållbar utveckling. Antingen är projekten
            klart additionella eller så bidrar de till en hållbar utveckling,
            men nästan alltid utesluter de två varandra (Gabriella Larsson,
            Köp av utsläppsminskningar utomlands, Fores 2008).
          </p>
          <head xml:id="i-FFsiAvn3L1VieA4eYVC273" type="h1">
            4 Stoppa köp av utsläppskrediter
          </head>
          <p xml:id="i-67Q22HvphGVRKghd5Tp7iq">
            CDM är den borgerliga regeringens främsta klimatstrategi. Budgeten
            för Sveriges satsningar på köp av utsläppskrediter uppgår till
            cirka en miljard kronor. De projekt som Sverige i nuläget är involverat
            i beräknas enligt Energimyndigheten minska utsläppen med 200 000
            till 600 000 ton koldioxidekvivalenter över en 710-årsperiod.
            Regeringen har aviserat att den tänker öka satsningen på CDM ytterligare.
            Om CDM-projekten inte är additionella kan Sveriges köp av utsläppskrediter
            istället leda till ökade utsläpp i världen med motsvarande mängd
            ton koldioxidekvivalenter under denna period.
          </p>
          <p xml:id="i-7YwqJWJAsUXUBFLZaYM3FD">
            Vänsterpartiet anser att det är mycket anmärkningsvärt att den
            borgerliga regeringen gjort köp av utsläppskrediter till sin främsta
            klimatstrategi. Metoden är ny och har uppenbarligen allvarliga
            brister. CDM innebär att nödvändiga investeringar på hemmaplan
            uteblir och risken är stor att klimatmål inte nås. Vi menar att
            internationella klimatinvesteringar är nödvändiga men dessa bör
            inte användas för att nå det nationella klimatmålet. Istället
            för att köpa utsläppskrediter med tveksam miljöeffekt vill Vänsterpartiet
            driva en politik för kraftfulla klimatinvesteringar i utvecklingsländerna.
            Det ska vara investeringar som bidrar till nya minskningar av
            utsläppen och som inte ska användas för att nå vårt nationella
            klimatmål.
          </p>
          <p xml:id="i-PsTz2BvAQYkjRsCZrwxFPF">
            Mot bakgrund av det anförda anser Vänsterpartiet att Sveriges
            köp av utsläppskrediter via CDM för att uppnå det nationella klimatmålet
            omedelbart ska upphöra. Detta ska riksdagen ge regeringen till
            känna.
          </p>
          <p xml:id="i-WvJ4gdJgZZCKrdghY1rexp">
            Under förhandlingen om EU:s klimat- och energipaket drev den
            borgerliga regeringen linjen att mer än hälften av EU:s och Sveriges
            utsläppsminskningar ska få ske i utvecklingsländer genom CDM,
            något som också fick gehör inom EU. Inom ramen för EU:s klimat-
            och energipaket kan nu drygt 50 procent av utsläppsminskningarna
            ske utanför EU. Vänsterpartiet anser att det är under all kritik
            att en svensk regering är drivande för en försvagning av EU:s
            klimatpolitik. Vi menar att Sverige bör vara pådrivande för att
            CDM inte ska användas för att nå EU:s medlemsländers klimatmål.
            Detta ska riksdagen ge regeringen till känna.
          </p>
          <head xml:id="i-61raQ1oTntTbjqvRkAv1AL" type="h1">
            5 Bristande kostnadseffektivitet
          </head>
          <p xml:id="i-TuHw3cFHGjBqNbVse4Vh2e">
            Själva idén med CDM är att det ska vara billigare och mer kostnadseffektivt
            att klimatinvestera i fattiga länder jämfört med att endast genomföra
            nationella klimatåtgärder. Men CDM:s kostnadseffektivitet ifrågasätts.
          </p>
          <p xml:id="i-77JL7ugaJ13f3mf6tznpKb">
            Scocco &amp; Alfredsson menar i sin rapport Konsten att nå både
            klimatmål och tillväxt (Institutet för tillväxtpolitiska studier
            [ITPS ] , nuvarande Tillväxtanalys, 2008) att kostnadseffektiviteten
            för åtgärder på hemmaplan kraftigt underskattas. Rapporten menar
            att föreställningen att det är billigt att minska utsläppen i
            länder som är fattiga inte stämmer och att regeringens klimatpolitik
            till stora delar vilar på en felaktig verklighetsbeskrivning.
          </p>
          <p xml:id="i-VQ6ZUd4WqJ9X6dvizJoNPL">
            Scocco &amp; Alfredssons rapport analyserade sambandet mellan
            koldioxidutsläpp och inkomst och kom fram till att sambandet var
            ungefärligen linjärt, dvs. utsläppsminskningar kostade lika mycket
            i rika som i fattiga länder. Om exempelvis en likadan hamburgare
            som inneburit lika stora koldioxidutsläpp vid produktionen kostar
            25 kronor i ett industriland men bara 5 kronor i ett fattigare
            land, så framstår det rika landet fem gånger så koldioxideffektivt.
            Effektivitetsskillnaden är dock bara en illusion på grund av att
            hamburgaren är dyrare i det rika landet. För att ta bort denna
            effekt används så kallade köpkraftskorrigerade valutor, exempelvis
            US-dollar (ppp), som alltså inte finns i verkligheten som en riktig
            valutor. Rapporten menar att det finns skillnader mellan länder,
            men dessa är mycket små i förhållande till de enorma skillnader
            som köpkraftsillusionen ger upphov till.
          </p>
          <p xml:id="i-Y6Lkcb6szUJduhRiQ91Y4o">
            Miljöministern avfärdade resultaten i Scocco &amp; Alfredssons
            rapport i ett svar på en fråga ställd av Wiwi-Anne Johansson (V)
            i riksdagen (2008/09:440), detta trots att såväl Statistiska centralbyrån
            som Umeå universitet har kvalitetsgranskat rapportens innehåll.
            Mer än så har regeringen inte kommenterat denna allvarliga kritik
            mot CDM.
          </p>
          <p xml:id="i-8AyWmJsF3Pnuj6GmrJ5Aog">
            Även den liberala tankesmedjan Fores ifrågasätter CDM:s kostnadseffektivitet.
            De menar att det är en överdrift att kalla CDM för kostnadseffektiv.
            CDM kräver nämligen att man ska utveckla projektdokumentation,
            sätta upp referensbana, beräkna utsläppsminskningar och utveckla
            ett övervakningssystem för varje enskilt projekt, vilket är enormt
            tidskrävande. Sedan ska projektet genomgå en noggrann granskningsprocess
            som gör utvecklingsprocessen ännu mer otymplig. Det mest effektiva
            sättet att minska utsläppen är att alla minskar sina egna utsläpp
            på hemmaplan. Att köpa utsläppsminskningar utomlands kommer alltid
            att vara sämre än det, enligt Fores (Gabriella Larsson, Köp av
            utsläppsminskningar utomlands, Fores 2008).
          </p>
          <p xml:id="i-5v5KnLKuWMfTFSJoq7sLeX">
            Vänsterpartiet menar att CDM-systemet måste utvärderas i grunden.
            Innan en sådan utvärdering har gjorts borde den svenska regeringen
            avstå från att använda CDM. CDM granskas just nu av Riksrevisionen.
            Det är bra, men en större granskning krävs. Därför menar vi att
            regeringen bör tillsätta en utredning som gör en noggrann utvärdering
            av CDM. Detta ska riksdagen ge regeringen till känna.
          </p>
        </div>
        <div xml:id="i-GWj3C8TCVDfTUij8sVakwv" type="signatureBlock">
          <list xml:id="i-14NL1BQ34m6eZ6cJjSGf6m">
            <item xml:id="i-CoLJbhHuUiJpiSz6VfQJ2c" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-LPvbjhFFqyv7wQZUuHoifF" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-YErJeLDgPy4kRo3id5KKKr" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-DPqXLdKoD4ARMzngbCVi4X" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-QwvMj6KS5jEFEhwEw8j3H8" who="i-FAhoYDeAxVXRZmnF5LnHgv" type="signature">
              Kent Persson (V)
            </item>
            <item xml:id="i-HKCc2RMfdJa2XjGBGQtFHa" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
          </list>
        </div>
      </div>
    </body>
  </text>
</TEI>
