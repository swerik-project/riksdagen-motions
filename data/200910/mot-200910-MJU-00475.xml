<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00475">
  <teiHeader>
    <fileDesc>
      <titleStmt>
        <title>Personliga utsläppskvoter</title>
        <author corresp="i-C2s3YhmmVmNkgvznmmnD4x">av Per Bolund (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Personliga utsläppskvoter</title>
          <idno type="rdwebb">GX02MJ475</idno>
          <rs type="number">MJ475</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ475/text</ref>
          <ref type="dokument_url_html">http://data.riksdagen.se/dokument/GX02MJ475</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ475</ref>
          <ref type="doc">http://data.riksdagen.se/fil/2D2A6F2A-261F-4ACD-8C5D-E6DE0174CD31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8YW3ctQoVjmCh1B1qzj3Rs" type="signed"/>
        <correspContext corresp="i-8YW3ctQoVjmCh1B1qzj3Rs">
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-W11E3kBhj2yD6NNvKYKPnM" type="numbering">
          <date when="2009-10-08"/>
        </correspAction>
        <correspAction xml:id="i-6KZ56SGLFvvtTKo89kfimc" type="submission">
          <date when="2009-10-06"/>
        </correspAction>
        <correspAction xml:id="i-RzjxWTkRZ5DrJY8SGWKaYD" type="transfer">
          <date when="2009-10-06"/>
        </correspAction>
        <correspAction xml:id="i-RWzDn6WZbZHjSiYTqXRKth" type="assigned"/>
        <correspContext corresp="i-RWzDn6WZbZHjSiYTqXRKth">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-G6nDsgEojLBUUgtMsGB5mB" type="motBody">
        <div xml:id="i-NxqR2UU4RA1EypV5sj2H2Q" type="motProposal" subtype="förslag">
          <head xml:id="i-WTUgeBdwUGPrDFf2j7DCYk">
            Förslag till riksdagsbeslut
          </head>
          <p xml:id="i-MWcXLLPL9PpCquYUxudj41">
            Riksdagen tillkännager för regeringen som sin mening vad som
            anförs i motionen om att utformning av ett system för personliga
            utsläppskvoter i Sverige bör utredas.
          </p>
        </div>
        <div xml:id="i-5peDA3iTuyzfYS4MkSd6HF" type="motContent">
          <head xml:id="i-NShLpseT39XCeThecxFXWn" type="h1">
            Motivering
          </head>
          <p xml:id="i-Q7i5GXb6vMRtezKDqBUABJ">
            För att klimatmålet att världens genomsnittliga temperaturförändring
            inte ska överskrida två grader Celsius måste de globala utsläppen
            minska radikalt till år 2050. För Sveriges del innebär det att
            utsläppen år 2050 måste vara nere på nära noll.
          </p>
          <p xml:id="i-GLZ8WdgFLWeyT66LHUVZVZ">
            Sveriges hushåll står idag för mer än hälften av alla landets
            utsläpp av koldioxid. Det är ganska uppenbart att om vi ska nå
            klimatmålet för 2050 har vi inte råd att försumma hushållens klimatpåverkan.
            Minskade koldioxidutsläpp från näringslivet kommer att vara otillräckliga
            om de inte åtföljs av stora minskningar även från hushåll och
            individer.
          </p>
          <p xml:id="i-JeASoTJmEjJ1YwReNvtEWq">
            Även om medvetenheten om klimatförändringar och koldioxidutsläpp
            har ökat kraftigt under det senaste decenniet finns det fortfarande
            ett stort motstånd mot att göra de radikala utsläppsminskningar
            som är nödvändiga på längre sikt. Det är också många som inte
            vill se det egna klimatansvaret utan ser klimatet helt som en
            fråga för regeringen eller för storföretagen. Det behövs nya metoder
            för att visa den breda allmänheten att klimatet också är en fråga
            för dem.
          </p>
          <p xml:id="i-RUP9cQLT8BJsrRQRKWuRgu">
            Det behövs alltså mer radikala åtgärder än idag om minskningar
            av utsläpp från enskilda och hushållssektorn någonsin ska ge ett
            tillräckligt bidrag till klimatmålen. Personliga utsläppskvoter
            för koldioxid kan vara den typ av åtgärd som behövs för att åstadkomma
            en tillräcklig beteendeförändring.
          </p>
          <head xml:id="i-Sk44CsNg71zGjzAnGcJAQW" type="h1">
            Systemets funktion
          </head>
          <p xml:id="i-Dx4XMt47bkF8MYadYL39SX">
            Under ett system för personliga utsläppskvoter sätts ett tak
            för de samlade koldioxidutsläppen från hushåll och individer.
            Den samlade mängden utsläpp under taket fördelas sedan jämnt över
            befolkningen. Den som gör av med mycket fossila bränslen och därmed
            släpper ut mer än sin kvot tvingas därefter köpa utsläppsrätter
            av andra i systemet. För den som lever klimateffektivt och klarar
            sig inom sin kvot kommer systemet istället att innebära en belöning
            när de överskjutande utsläppsrätterna kan säljas. Den stora fördelen
            med personliga utsläppskvoter är deras förmåga att leverera garanterat
            minskade utsläpp från hushåll, en säkerhet som inte delas av andra
            instrument. Utsläppskvoterna skulle garantera en minskning av
            koldioxidutsläppen eftersom det lägger ett tak för mängden koldioxid
            tillgängligt för konsumtion, till skillnad från till exempel miljöskatter
            som enbart syftar till att minska efterfrågan.
          </p>
          <p xml:id="i-87bXRUZutmhkXygrBMgx4k">
            En av de viktigaste styrkorna med personliga utsläppskvoter är
            att de ger starka incitament till att spara pengar genom att skära
            ner ens personliga utsläpp. Varje kvitto på inköpsstället och
            varje energiräkning visar de positiva resultaten av ett ändrat
            beteende. Ett personligt utsläppskvotssystem skulle helt enkelt
            belöna dem som anstränger sig för att ändra sina utsläppsvanor.
            På det sättet har systemet också en progressiv effekt genom att
            hushåll med små inkomster, som ofta har små utsläpp, kan få betalt
            för sina överskjutande utsläppsrätter. Koldioxidskatter är däremot
            lika för alla utsläpp, och därmed drabbar de även de fattigaste
            hushållen.
          </p>
          <p xml:id="i-9jGm7Kuv9w1BPhVuaqSy6F">
            Ett system med personliga utsläppskvoter skulle till sin natur
            vara engagerande. Det undviker också moralism om huruvida min
            bilresa till jobbet är bättre eller sämre än någon annans koldioxidutsläpp
            från sitt oljeeldade hus. Systemet behandlar alla utsläpp lika
            och du fattar dina egna beslut om hur du vill disponera din egen
            kvot.
          </p>
          <p xml:id="i-JvciCdn3nxoH8wu7KRc3pL">
            Personliga utsläppskvoter skulle kunna fokusera konsumenternas
            uppmärksamhet på alternativ med låga koldioxidutsläpp vid alla
            investeringstillfällen. Även större miljöinvesteringar som tilläggsisolering
            eller installation av en solfångare blir lätta att räkna hem och
            ju förr investeringen sker, desto större är belöningen eftersom
            det ger möjlighet att sälja utsläppsrätter under många år framöver.
            Potentialen att spara pengar uppmuntrar insatser även från dem
            som inte vanligtvis är intresserade av miljöfrågor och som annars
            skulle vara svåra att motivera. Dessa långsiktiga signaler bör
            leda till betydande investeringar i en ny marknad för gröna varor
            och tjänster. Allt detta kan leda till att snabbare och mer omfattande
            åtgärder vidtas för att minska koldioxidutsläppen.
          </p>
          <p xml:id="i-6fhNWYAtwEcz5e6ee61sXY">
            Detta har gjort att den kände miljöaktivisten George Monbiot
            talar varmt för ett system med personliga utsläppskvoter: Det
            är mer progressivt än skatter, tenderar att omfördela resurser
            från rika till de fattiga och det är lätt för alla att förstå
            eftersom alla får samma ranson koldioxid. Det innehåller också
            ett inbyggt incitament för människor att fundera över sin energianvändning
            och att fundera över hur de ska hålla sig inom sina koldioxidransoner.
            1
          </p>
          <head xml:id="i-5E9eNnBSh9N5gyj9DrX5ep" type="h1">
            Personliga utsläppskvoter kontra miljöskatter
          </head>
          <p xml:id="i-TZD2hQ15VxE7xH8PB1SkNU">
            Trots att skatteväxling genomförts under många år, och att till
            och med den nuvarande regeringen behållit idén efter valet, så
            har miljöskatternas andel av BNP under de senaste tio åren sjunkit
            från 3 % till 2,6 %. Miljöbeskattningen har alltså fått minskad
            styreffekt under det senaste decenniet istället för ökad, trots
            stor kunskap om det akuta klimatläget. Detta innebär inte att
            miljöskatter är ett dåligt instrument i sig, men det sätt skatterna
            införts på räcker inte för att minska koldioxidutsläppen i tillräcklig
            grad. Man måste också fråga sig varför det inte politiskt gått
            att införa miljöskatter som åtminstone klarat att hålla jämna
            steg med BNP över tid trots ökande miljömedvetenhet.
          </p>
          <p xml:id="i-9RKDEyaqduAhr1APBFTyu7">
            Både miljöskatter och personlig handel med utsläppsrätter drabbar
            individer. Medan koldioxidbeskattning innebär en kostnad även
            för dem som har mycket små utsläpp, ger personliga utsläppskvoter
            dem med låga utsläpp en belöning, och straffar bara dem som överskrider
            sina kvoter. Båda metoderna använder piska, men personliga utsläppskvoter
            erbjuder också en morot.
          </p>
          <p xml:id="i-HPo7FEDjZGaBrUdZok96df">
            De starkaste argumenten för personliga utsläppskvoter är systemets
            effektivitet, rättvisa, fördelningspolitiska effekter och säkerhet
            att leverera besparingar. Med personliga utsläppskvoter kan dina
            minskade utsläpp omvandlas till pengar. Det är denna direkta kvalitet
            som gör att personliga utsläppskvoter skulle kunna leda till betydligt
            större engagemang för utsläppsminskning än vad miljöskatter klarar.
            Hushållen kommer med personliga utsläppskvoter att bli mer medvetna
            om sina utsläpp och mer engagerade i och fokuserade på uppgiften
            att minska dem.
          </p>
          <p xml:id="i-WprN28Fi3efYMN3nS2ezSW">
            En annan fördel med personliga utsläppskvoter är att de hanterar
            konjunktursvängningar betydligt bättre än miljöskatter. När en
            ekonomisk kris drabbar oss, som den just pågående krisen, minskar
            efterfrågan och därmed även koldioxidutsläppen. I ett system med
            personliga utsläppskvoter skulle därför efterfrågan på utsläppsrätter
            snabbt minska och priset därmed sjunka. Miljöskatter står däremot
            kvar oförändrade tills politiska beslut förändrar dem och kan
            därför i värsta fall förvärra och förlänga konjunkturnedgången.
            Det är också svårt att införa en betydande miljöbeskattning i
            en tid av allmän oro över skattebördan och i en tid av ekonomisk
            nedgång. Men klimatförändringen inträffar vare sig det är ekonomisk
            nedgång eller högkonjunktur och de ekonomiska styrmedlen behöver
            därför skärpas kontinuerligt, vilket är inbyggt i ett system med
            personliga utsläppskvoter.
          </p>
          <p xml:id="i-4bwVrsb5r1vhGxEPtxTN8x">
            Priselasticiteten för energiförbrukning i hushållen och för transporter
            är mycket låg, vilket innebär att priserna på fossila bränslen
            skulle behöva bli mycket höga för att ha en betydande inverkan
            på beteende och utsläpp. Det är tveksamt om det skulle gå att
            få acceptans för den nivån på miljöskatter.
          </p>
          <p xml:id="i-9jdMpkRPr1ve8scyigWcbK">
            Miljöskatter skulle alltså troligen behöva ligga på en mycket
            hög nivå för att motsvara effekten av ett system för personliga
            utsläppskvoter. Troligen har därför personliga utsläppskvoter
            betydligt större potential att driva igenom nödvändiga utsläppsminskningar
            än miljöbeskattning.
          </p>
          <head xml:id="i-PDhiQiaTjxTcXch3AUKCMN" type="h1">
            Frågor att utreda vidare
          </head>
          <p xml:id="i-LTaSRp9gvNFTUi6TNAYVa8">
            En nackdel med personliga utsläppskvoter är att systemet kan
            vara mer administrativt komplicerat och svårare att genomföra
            än miljöskatter och andra alternativa förslag. Dagens system för
            koldioxidskatt har dock med åren blivit allt mer komplext med
            ett antal olika undantag och nedsättningsnivåer. Den stora potential
            ett system med personliga utsläppskvoter skulle ha i att förändra
            beteenden gör att regeringen ändå snarast bör utreda hur ett system
            för personliga utsläppskvoter skulle kunna utformas.
          </p>
          <p xml:id="i-W16bmHnaJEPwXTrPLVuZ5a">
            Man behöver också utreda hur fördelning av utsläppskvoten ska
            gå till, och om alla ska få samma utsläppskvot eller om det behöver
            göras undantag. Ett system med personliga utsläppskvoter behöver
            också passas in med andra redan befintliga system som EU:s handelssystem
            och den nationella koldioxidskatten.
          </p>
        </div>
        <div xml:id="i-Lev3Q5X7YKAWPhbvHUYso1" type="motSignatures">
          <list xml:id="i-Uu2rrCNrGvp1j88aJQKmSN">
            <item xml:id="i-3D1X1h8dZuhgSh6iMb5pmb" who="i-C2s3YhmmVmNkgvznmmnD4x">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
