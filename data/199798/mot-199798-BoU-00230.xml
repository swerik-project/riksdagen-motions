<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-BoU-00230">
  <teiHeader>
    <fileDesc>
      <titleStmt>
        <title>Försäljning av allmännyttiga bostadsföretag</title>
        <author corresp="i-imLyujzk1umFZiqwdNY9q i-imLyujzk1umFZiqwdNY9q">av Per Olof Håkansson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försäljning av allmännyttiga bostadsföretag</title>
          <idno type="rdwebb">GL02Bo230</idno>
          <rs type="number">Bo230</rs>
          <orgName type="comitteeAbbreviation">BoU</orgName>
          <ref type="dokument_url_text">http://data.riksdagen.se/dokument/GL02Bo230/text</ref>
          <ref type="dokument_url_html">http://data.riksdagen.se/dokument/GL02Bo230</ref>
          <ref type="dokumentstatus_url_xml">http://data.riksdagen.se/dokumentstatus/GL02Bo230</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-imLyujzk1umFZiqwdNY9q</idno>
            <name>Per Olof Håkansson</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-imLyujzk1umFZiqwdNY9q</idno>
            <name>Per Olof Håkansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3rHirCcpXy7A6TtjNfBfFH" type="signed"/>
        <correspContext corresp="i-3rHirCcpXy7A6TtjNfBfFH">
          <note type="signatory" corresp="i-imLyujzk1umFZiqwdNY9q"/>
          <note type="signatory" corresp="i-imLyujzk1umFZiqwdNY9q"/>
        </correspContext>
        <correspAction xml:id="i-QXQNrVQMuhVhQ6iXcV8FBm" type="referral">
          <date when="1997-10-10"/>
        </correspAction>
        <correspAction xml:id="i-KauKjfNsPKWKXMxdGRgAN" type="dismissal">
          <date when="1997-10-10"/>
        </correspAction>
        <correspAction xml:id="i-7HAMLoqy5WhaMYUrAmQpf1" type="submission">
          <date when="1997-10-06"/>
        </correspAction>
        <correspAction xml:id="i-QhK5juG5cBLaCewdpbMX5" type="referral">
          <date when="1997-10-10"/>
        </correspAction>
        <correspAction xml:id="i-NGqW7Bm99A3SGN584hnrpi" type="dismissal">
          <date when="1997-10-10"/>
        </correspAction>
        <correspAction xml:id="i-3mcN4cVPbLLHaGyhkmnUGW" type="submission">
          <date when="1997-10-06"/>
        </correspAction>
        <correspAction xml:id="i-BA2sbsuwL6nTLED63U592v" type="assigned"/>
        <correspContext corresp="i-BA2sbsuwL6nTLED63U592v">
          <ref type="assignedTo">Bostadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_BO_0230/mot_199798_BO_0230-0001.pdf"/>
      <div xml:id="i-NnHhSmmPrZWmmVaendmPY4" type="motHeader">
        <div xml:id="i-MT7omrN6r3tV1QcU8i431i" type="motTitle"/>
        <div xml:id="i-DMeeCgtkai8rqhZFTL2vT6" type="motSubmissionInfo"/>
      </div>
      <div xml:id="i-YCVmLPFFX9Z37UwmVNKkNj" type="motBody">
        <div xml:id="i-P9RU3mQCRQuuwiKCFF41bt">
          <p xml:id="i-3PkLxXWg6c9vXzFS86XpTd">
            1997/98 Bo230 Bo229-232
          </p>
          <p xml:id="i-MvF4TmFbtXxcrwEhcxQ8RU">
            Motion till riksdagen 1997/98:B0230
          </p>
          <p xml:id="i-Vx2aqEgSHwVryJDMJHpfPA">
            av Per Olof Håkansson (s)
          </p>
          <p xml:id="i-3ZQsJzXjLrPKoWkbacC6JV">
            Försäljning av allmännyttiga bostadsföretag
          </p>
          <p xml:id="i-TwrcckZLPBumdm8RvPjdDR">
            De allmännyttiga bostadsföretagen har alltsedan 1940-talet haft
            en allt mer betydelsefull roll på den svenska bostadsmarknaden.
            Genom det kommunala engagemanget på bostadsmarknaden har det varit
            möjligt att skapa en bostadsstandard i Sverige som hör till de
            bästa i Europa. Genom det sätt som de allmännyttiga bostadsföretagen
            fungerat på har det varit möjligt även för hushåll med begränsade
            ekonomiska resurser att efterfråga moderna, rymliga och välplanerade
            bostäder till en rimlig kostnad. När den sociala bostadspolitiken
            utformades i Sverige efter det andra världskriget gjordes också
            ett principiellt viktigt vägval som kommit att prägla inte bara
            bostadsförhållandena utan det lokala samhället i stort. Beslutet
            var att vi i Sverige inte skulle gå vidare på den väg som valts
            i lertalet andra länder i Europa att rikta de bostadspolitiska
            insatserna enbart till de sämst ställda grupperna i samhället.
            I stället fick bostadspolitiken en inriktning på alla samhällsklasser
            och de kommunala bostadsföretagen har erbjudit bostäder åt alla
            slags hushåll på likvärdiga villkor. I kombination med det till
            hushållen riktade konsumtionsstödet till bostäder har denna bostadspolitik
            främst genom de kommunala bostads före- tagens insatser gjort
            det möjligt att undvika en tydlig socio-ekonomisk segre- gation
            där människor med olika ekonomiska förutsättningar varit hänvisade
            till olika bostadsområden med olika kvalitet. Denna positiva utveckling
            är i dag hotad. Med den segregation som växer fram i vissa bostadsområden
            hotar även i vårt land i framtiden en situation med olika samhällen
            i samhället. Ett flertal statliga utredningar, forsknings- rapporter
            och medieinslag under senare år har satt uppmärksamheten på detta.
            Det är ingen överdrift att hävda att detta är en av de viktigaste
            sam- hällsfrågorna i dag och för framtiden. De kommunala bostadsföretagen
            har här en ny och i förhållande till tidigare än viktigare uppgift
            att gå i spetsen för arbetet på att skapa en ökad rättvisa mellan
            olika bostadsområden, skapa förutsättningar för ett aktivt engagemang
            från de boendes sida, bryta alienation och främlingskap och medverka
            till att människor från andra kulturer integreras i det svenska
            sam- hället på sina egna villkor. Mot denna bakgrund är det utomordentligt
            illavarslande att det i den politiska debatten från en del håll
            börjar ifrågasättas om bostadsförsörjningen ska betraktas som
            en kommunal kärnverksamhet. Kommuner med pressad ekonomi överväger
            om de ska frigöra de resurser som är bundna i
          </p>
          <pb facs="riksdagen-motions-pdf/data/199798/mot_199798_BO_0230/mot_199798_BO_0230-0002.pdf"/>
          <p xml:id="i-C8puPK4TyPz9VUA2s9X8Z1">
            bostadsföretaget för att satsa på andra områden som upplevs som
            viktigare för att ge medborgarna en god service. Ett sådant resonemang
            är inte bara historielöst genom att bortse från den ursprungliga
            synen på bostaden som en ram för livet från vaggan till graven.
            Det är också kortsynt eftersom det bortser från möjligheten att
            vi ånyo kan hamna i en situation med brist på goda bostäder. I
            en sådan situation blir det de starka som återigen får välja först
            samtidigt som det blir en ytterligare press uppåt på hyreskostnaderna.
            Dessa kommuner överväger att avhända sig det mest kraftfulla instrument
            som de har för att påverka välfärden för de människor som av olika
            skäl har sämre förutsättningar i livet än andra — de som i en
            marknadsstyrd bostadsmarknad får hålla till godo med det som de
            andra ratat. Det är svårt att tvinga kommunerna att mot sin vilja
            behålla och utnyttja sina bostadsföretag. Men det är viktigt att
            undvika att kortsiktiga ekonomiska svårigheter leder till beslut
            i kommunerna på det här området som långsiktigt visar sig ha allvarliga
            negativa konsekvenser för möjligheterna att skapa värdiga och
            rättvisa livsvillkor för alla. Under 1997 har riksdagen beslutat
            att de kommunala bostadsföretag där kommunen genom försäljning
            av aktier förlorar det avgörande inflytandet får se sina räntebidrag
            reducerade. Den lagstiftningen upphör automatiskt vid årsskiftet.
            Regeringen har därför haft en utredningsman som presenterat förslag
            till hur denna reglering skulle kunna avlösas genom att de kommuner
            som gör sig av med sina bostadsföretag får statsbidragen reducerade
            med 50 246 av den realisationsvinst som kommunen gör på försäljningen.
            Detta förslag har kritiserats starkt av flertalet remissinstanser.
            Dock inte av de allmännyttiga bostadsföretagens riksorganisation,
            SABO. De remissinstanser som är kritiska har i allmänhet tagit
            sin utgångspunkt i principen om kommunalt självstyre. Att dra
            in statsbidrag på detta sätt är, hävdas det, ett ingrepp i den
            kommunala självstyrelsen. Kommunerna måste ha rätt att själva
            besluta om sina tillgångar. Det är svårt att följa med i denna
            tankegång. De värden som finns i dessa företag har i betydande
            utsträckning skapats genom att staten under årens lopp med generösa
            direkta och indirekta subventioner gjort det möjligt för kommunerna
            att bygga bostäderna. Det är inte orimligt att staten vill ha
            tillbaka en del av dessa medel om kommunerna beslutar sig för
            att upphöra med den verksamhet som subventionerna var avsedda
            att underlätta. Det kan inte heller hävdas att bostadsförsörjningen
            är en exklusiv kom- munal angelägenhet. Även om kommunerna på
            samma sätt som på t ex skolans område har uppdraget att driva
            verksamheten är det en uppgift för statsmakterna att ansvara för
            att alla människor i landet oberoende av bosättningsort ges goda
            och värdiga livsvillkor. I ett sådant perspektiv kan den kommunala
            självständigheten aldrig vara villkorslös. Bortsett från dessa
            i och för sig tunga argument för utredarens förslag kan tillföras
            ytterligare ett — omsorgen om konkurrenssituationen på fastighets-
            marknaden. I sitt remissvar på utredarens rapport anförde SABO
            att privata ägare av fastighetsaktier har att betala 30 26 i skatt
            på den realisationsvinst som de gjort vid försäljningen. Kommunerna,
            som inte är skattskyldiga till
          </p>
          <p xml:id="i-DNgvxdrmYxE2zh1LcnQmiu">
            Mot. 1997/98B0230
          </p>
          <pb facs="riksdagen-motions-pdf/data/199798/mot_199798_BO_0230/mot_199798_BO_0230-0003.pdf"/>
          <p xml:id="i-5VUwZ8CYBupQWfsuhCP415">
            5
          </p>
          <p xml:id="i-4SPUDDtpNNm6f7DcjnfPK8">
            staten, betalar inte en sådan skatt och kan därför erbjuda sina
            fastigheter till ett lägre pris på marknaden än övriga. Att detta
            är negativt för övriga ägare av hyresfastigheter är uppenbart.
            Det kan bidra till att kommunala fastigheter kommer ut på marknaden
            till ett lägre pris vilket pressar situationen för de fastighetsägare
            som inte haft möjligheten att förvärva sina fastigheter på motsvarande
            sätt. I sitt remissvar anförde SABO följande.
          </p>
          <p xml:id="i-FG6v84ukJa1owzHvvnViy5">
            SABOS överväganden
          </p>
          <p xml:id="i-JcnzcwZPGVeKjmJLNE5NPg">
            De förändringar av bostadsstödet som genomförts under 1990-talet
            har syftat till att så långt det är möjligt, med beaktande av
            de kommunägda bostadsföretagens särskilda roll inom bostadsförsörjningen,
            likställa de ekonomiska betingelser under vilka olika kategorier
            av fastighetsägare har att verka. Inom den övriga fastighetsbranschen
            utgår realisationsvinstbeskattning vid försäljning av fastighetsaktier.
            Det är rimligt med hänsyn till målet att åstadkomma så lika förutsättningar
            som möjligt att även kommunerna om- fattas av en sådan beskattning.
            I annat fall sker försäljningar av kommunala fastighetsaktier
            på andra och förmånligare villkor. Eftersom kommunerna inte omfattas
            av denna skattskyldighet måste motsvarande ekonomiska kon- sekvenser
            för kommunerna åstadkommas med andra medel. Den metod som utredaren
            föreslår kan SABO därför från dessa utgångspunkter acceptera.
          </p>
          <p xml:id="i-RYtfYCB8tyMPf2zNpurcj4">
            Kommunerna skall som alla andra aktörer på fastighetsmarknaden
            betala skatt på realisationsvinsten då de säljer sina bostadsföretag.
            Med hänsyn till företagens stora betydelse för människornas välvärd
            och valfrihet på bostadsmarknaden anser jag att det är rimligt
            att staten tvingar fram noggranna överväganden i kommunerna innan
            man fattar beslut om att göra sig av med företag som det i de
            flesta fall tagit 50 år att bygga upp. Detta kan ske genom att
            staten dessutom kräver tillbaka en del av de bidrag som staten
            tidigare satsat på att underlätta för kommunerna att bygga upp
            dessa bostadsföretag. De medel som staten på detta sätt får in
            kan lämpligen omfördelas till de kommuner som vill fortsätta att
            ta detta viktiga samhällsansvar.
          </p>
          <p xml:id="i-Nk4WDgReyN2EeHwyGvmrqM">
            Hemställan
          </p>
          <p xml:id="i-QpLquYqYqquGnXXUn3Seqp">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om villkoren
            vid försäljningar av kommunala bostadsföretag.
          </p>
          <p xml:id="i-DMQ23zNGfpF3poyXf3UTKe" type="date">
            Stockholm den 6 oktober 1997
          </p>
          <div xml:id="i-QA1QWmarTi2iH7Gbmucm6x" type="signatureBlock">
            <list xml:id="i-LjbWnH1CARZPfcFJQ555nf">
              <item xml:id="i-Mxrs6cKQwZPAs5DVF3QMQ5" who="i-imLyujzk1umFZiqwdNY9q" type="signature">
                Per Olof Håkansson (s)
              </item>
            </list>
          </div>
          <p xml:id="i-4iackifCC5MiZ99ruLjZgF">
            Mot. 1997/98B0230
          </p>
        </div>
      </div>
    </body>
  </text>
</TEI>
