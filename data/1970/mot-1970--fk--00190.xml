<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00190">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__190/mot_1970__fk__190-001.pdf"/>
      <fw xml:id="i-Fbauw1KCpTPQcWExdRRjvx">
        10 Motion i Första kammaren, nr 190 år 1970
      </fw>
      <div xml:id="i-T1pFjEGTeqBXTEN78ZchfA" type="motHeader">
        <div xml:id="i-S2H2FezaFYE9DCAmCSBTd" type="motTitle"/>
        <div xml:id="i-Y8mH9ay5GkZmRRrSAKyB6Z" type="motSubmissionInfo"/>
      </div>
      <div xml:id="i-HEkhtM5sberqwYtGFqDaLX" type="motBody">
        <div xml:id="i-4bu8BpGwCpCegmVNLkngAg">
          <p xml:id="i-FH7s645FJxAvBhW1rbmeJC">
            Nr 190
          </p>
          <p xml:id="i-xrR4LTn5LZHwzQuj2BaFq" type="titleString">
            Av herr Richardson m. fl., i anledning av Kungl. Maj:ts fram-
            ställning om anslag till Bidrag till vissa föräldra- organisationer.
          </p>
          <p xml:id="i-CzsC3EwnurBcbLnRxkkDBW">
            (Lika lydande med motion nr 508 i Andra kammaren)
          </p>
          <p xml:id="i-JniHzgDHN4Gg4YFuGuP8cT">
            I en tid präglad av snabba och genomgripande förändringar på
            skolans område och av skarpa brytningar i fråga om värderingar
            och uppfattningar rörande uppfostran och utbildning måste det
            vara av utomordentligt stor betydelse att samarbetet mellan hem
            och skola främjas på allt sätt. Redan i skollagens första paragraf,
            där målsättningen för den av sam- hället bedrivna undervisningen
            av barn och ungdom presenteras, framhäves vikten av ett sådant
            samarbete. I läroplanerna för de olika skolformerna ut- vecklas
            dessa tankar ytterligare samtidigt som anvisningar ges beträffande
            lämpliga former för samarbetet. Det bör därvid observeras att
            detta gäller inte endast grundskolan utan också gymnasiet och
            fackskolan. I läropla- nerna för dessa skolor heter det: »I samarbete
            mellan skola och hem bör inte skolan ensam vara initiativtagande
            även om ansvaret för detta i första hand åvilar skolan. Den bör
            också på olika sätt kunna lita till stöd från föräldrarna. En
            föräldraorganisation kan därvidlag göra en viktig insats. Utöver
            det allmänna stöd den kan ge och de aktioner den kan företa på
            eget initiativ bör skolledningen till denna organisation kunna
            hänskjuta frågor för praktisk samverkan.» Mot bakgrunden av den
            betydelse samhället sålunda tillmäter föräldra- föreningarna ter
            det sig förvånande och inkonsekvent att Kungl. Maj:t in- tagit
            en så restriktiv hållning gentemot det av skolöverstyrelsen äskade
            anslaget till vissa föräldraorganisationer, ett anslag som är
            försvinnande litet i förhållande till de mycket betydande kostnader
            samhället har för skolväsendet (prop. nr 1, bil. 10 D5). Skolöverstyrelsen
            har i sin motivering för en höjning av anslaget framhållit angelägenheten
            av att såväl enskilda föräldrar som lokala Hem och Skola-föreningar
            ges information om skolans målsättning och arbete och stimuleras
            att delta i den allmänna skoldebatten samt dessutom betonat en
            aspekt som tidigare inte varit så framträdande i tidigare diskussioner
            om föräldraföreningarnas arbete, nämligen den elev- vårdande funktionen:
            »Inte minst önskvärdheten att på bred front bygga ut den elevvårdande
            verksamheten gör det också ur skolans synvinkel be- tydelsefullt
            att föräldraföreningarna ges ökade möjligheter att intensifiera
            sitt arbete och vidga ramen för det.»
          </p>
          <pb facs="riksdagen-motions-pdf/data/1970/mot_1970__fk__190/mot_1970__fk__190-002.pdf"/>
          <fw xml:id="i-Eiuk1w6D3zi3JhYsL9KiK8">
            Motion i Första kammaren, nr 190 år 1970 11
          </fw>
          <p xml:id="i-5bTJU5BCWFsK1iQgZrP3SA">
            Med stöd av vad som ovan framförts får vi hemställa, att riksdagen
            till Bidrag till vissa föräldraorganisationer för budgetåret 1970/1971
            anslår ett i förhållande till Kungl. Maj:ts förslag med 70 000
            kronor förhöjt anslag av 200 000 kronor.
          </p>
          <p xml:id="i-DHXv2pCRVnz9wz8JX9vA1R" type="date">
            Stockholm den 22 januari 1970
          </p>
          <div xml:id="i-KHSwSTBJg18c8WFdPmJRmR" type="signatureBlock">
            <list xml:id="i-CQuVgFB5ShguqjJDBntmST">
              <item xml:id="i-7Gshj9kL8tdZ3yJ492YLZg" who="i-5YySnUaCpS54wJxVp1X9Q4" type="signature">
                G. Richardson (fp)
              </item>
              <item xml:id="i-N5hmvJE5zHmJNUxLDisGiw" who="unknown" type="signature">
                Hans Petersson (fp)
              </item>
              <item xml:id="i-7BUpFXRMgYRU7hQuiS4NTY" who="i-XbPNTXJL74ynfThk9DM7o9" type="signature">
                Sven Nyman (fp)
              </item>
            </list>
          </div>
        </div>
      </div>
    </body>
  </text>
</TEI>
