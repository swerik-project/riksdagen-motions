<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-TU-00337">
  <teiHeader>
    <fileDesc>
      <titleStmt>
        <title>Upprustning av Europaväg 66</title>
        <author corresp="i-PkMeDucNdB3kVzpzFtsEgG">Bertil Danielsson m. fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upprustning av Europaväg 66</title>
          <idno type="rdwebb">GA02T337</idno>
          <rs type="number">T337</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GA02T337/text</ref>
          <ref type="dokument_url_html">http://data.riksdagen.se/dokument/GA02T337</ref>
          <ref type="dokumentstatus_url_xml">http://data.riksdagen.se/dokumentstatus/GA02T337</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PkMeDucNdB3kVzpzFtsEgG</idno>
            <name>Bertil Danielsson</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-9X2XYXPBTEhd3dVshQ4PFJ</idno>
            <name>Ewy Möller</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QkoGcuWJuiryQZaTNFexi4</idno>
            <name>Karl-Gösta Svenson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DHdsMpvt6zg5dvdwg5Wrgv" type="signed"/>
        <correspContext corresp="i-DHdsMpvt6zg5dvdwg5Wrgv">
          <note type="signatory" corresp="i-PkMeDucNdB3kVzpzFtsEgG"/>
          <note type="signatory" corresp="i-9X2XYXPBTEhd3dVshQ4PFJ"/>
          <note type="signatory" corresp="i-QkoGcuWJuiryQZaTNFexi4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_t_337/mot_198687_t_337-001.pdf"/>
      <div xml:id="i-YbDwiwfLhXovG3Pze228eo" type="motHeader">
        <div xml:id="i-FdmGS4AKA7NpGtDEdLXHhQ" type="motTitle"/>
        <div xml:id="i-ApHa3r2LxdsiAjJEbBVbRS" type="motSubmissionInfo"/>
      </div>
      <div xml:id="i-JJLnrx8grBidQZSEdhAugG" type="motBody">
        <div xml:id="i-7aMbVAsChaudwwbtatwyLG">
          <p xml:id="i-42X9LfiyPCR8mWnDBiyUun">
            Motion till riksdagen 1986/87:T337
          </p>
          <p xml:id="i-7gC3Hpz7WfDM51jwbqWgeS">
            Bertil Danielsson m. fl. (m) Upprustning av Europaväg 66
          </p>
          <p xml:id="i-92Lmh1XfbWjuhCDVJh5pch">
            Betydelsen av goda kommunikationer ökar alltmer. Snabba, säkra
            och billiga person- och godstransporter är avgörande för näringslivets
            och många regioners utveckling. Genom de ökade godsmängderna och
            en strävan från näringslivets sida att minska kapitalbindningen
            i varulager har kravet på hög vägstandard, som möjliggör snabba
            och punktliga leveranser, vuxit sig allt starkare. Fördelarna
            med ett väl utbyggt vägsystem är också påtagliga för persontrafiken.
            Restiden minskar, trafiksäkerheten ökar och miljön förbättras
            i framför allt tätorterna. Det kan spåras ett samband mellan en
            regions utveckling och dess transportsystem. Expansiva regioner
            har oftast goda förbindelser och hög standard på de olika transportmedlen.
            Omvänt kan konstateras att svaga regioner ofta har dåliga förbindelser
            och låg standard på väg och järnväg. Ett av dessa sistnämnda områden
            är sydöstra Sverige, där stagnation och befolkningsminskning är
            kännetecknande för utvecklingen. Kalmar län saknar nord-sydgående
            järnväg, och tågresande till Stockholm från Kalmar och Blekinge
            län måste först resa västerut till stambanan i Alvesta — en sträcka
            på ca 130 km — innan färden norrut kan anträdas. Genom att järnvägsförbindelserna
            för denna del av landet är bristfälliga får vägförbindelserna
            en ökad betydelse. Den viktigaste vägen genom sydöstra Sverige
            är E 66. Dess standard är på långa sträckor god, men den har samtidigt
            flera undermåliga vägavsnitt. En upprustning av E66 framstår därför
            som mycket angelägen. En rad positiva effekter uppnås om E66 snarast
            rustas upp i hela sin sträckning. På vissa avsnitt är vägbredden
            inte större än nio meter, vilket är klart otillräckligt. Upprustad
            bör den inte på något vägavsnitt få mindre bredd än 13 meter och
            tillåta en hastighet på 90 km/tim. En bredare väg ger ökad trafiksäkerhet.
            Även andra standardhöjande åtgärder såsom större kurvradier, mindre
            lutningar, bättre sikt m.m. förbättrar vägens trafiksäkerhet.
            En utbyggnad till 13 meters bredd medför att olyckskostnaderna
            reduceras. Förändringar i vägens linjeföring, bredd, beläggning
            och hastighetsbe- gränsningar är exempel på faktorer som påverkar
            framkomligheten och därmed restiden. Vägförkortningar ger direkt
            en tidsvinst och samtidigt en ekonomisk vinst. Vägförkortningar
            och högre vägstandard leder dessutom till lägre fordons- kostnader.
          </p>
          <pb facs="riksdagen-motions-pdf/data/198687/mot_198687_t_337/mot_198687_t_337-002.pdf"/>
          <p xml:id="i-7sZqizfwhJvXehvHfTgnhL">
            Beräkningar visar att den trafikekonomiska vinsten som uppkommer
            vid en upprustning av E 66 mellan Malmö och Norrköping uppgår
            till ca 55 milj. kr. per år. Bara i Kalmar län är vinsten ca 20
            milj. kr. Avkastningen av de investerade pengarna — totalt ca
            600 milj. kr. — är god. Trots att en förhöjd standard på E66 är
            angelägen och nödvändig för denna del av Sverige, och trots att
            den trafikekonomiskt är mycket lönsam, ligger investeringarna
            långt i framtiden. Enligt de planer som presenterats kan det dröja
            fram emot år 2000 innan de i sin helhet förverkligats. Detta vore
            ödesdigert för hela regionen. Finansiering över statsbudgeten
            synes inte kunna ske med nuvarande politiska majoritet inom överskådlig
            tid, men det är nu som satsningen behöver göras. I detta läge
            måste andra idéer och lösningar prövas. Eftersom framför allt
            näringslivet har stort behov av vägförbättringar har företag inom
            bl.a. byggbranschen visat intresse av att medverka vid finansiering
            av vägprojekt i västra Sverige. Dessa tankegångar bör föras vidare.
            Det borde vara en självklarhet att ta till vara alla de möjligheter
            som finns att tidigarelägga en angelägen väginvestering. De blockeringar
            och låsningar från regeringens och socialdemokraternas sida som
            innebär att all verksam- het av denna karaktär ovillkorligen skall
            ske via staten och direktfinansieras över statsbudgeten måste
            brytas. En möjlighet vore att ge vägverket i uppdrag att låta
            privata företag i eller utanför vägbyggnadsbranschen utarbeta
            planer och tidsscheman för vägin- vesteringar på E 66. Finansieringen
            skall ske av inblandade företag. Arbets- planer och investeringsnivåer
            skall genom särskilt avtal godkännas av vägverket. Efter arbetenas
            avslutande övertar vägverket drift och underhåll av resp. vägavsnitt.
            I ett särskilt avtal skall fastställas på vilket sätt staten skall
            avbetala de gjorda investeringarna. Särskild vägavgift får inte
            tas ut. Den föreslagna skissen kan givetvis utformas på olika
            sätt beroende på parternas olika bedömningar, men huvudlinjen
            att låta pröva privat kapital till väginvesteringar får inte överges.
            Fördelarna med detta skissade förslag är flera, varvid särskilt
            kan nämnas några:
          </p>
          <p xml:id="i-Fvn7hA5uccYqcnL94Sa7qu">
            1. De positiva effekterna av en väginvestering kommer näringslivet
            och regionen snabbare till godo. 2. De trafikekonomiska vinsterna
            tas till vara tidigare. 3. Statens budget belastas inte i ett
            ekonomiskt kärvt läge. 4. Nya arbetstillfällen skapas utan att
            den offentliga sektorn växer.
          </p>
          <p xml:id="i-GnEcV75LfhGiyfmHsEh37e">
            Eftersom vårt förslag är nytt och oprövat i Sverige bör det utformas
            som ett pilotprojekt och senare kunna ligga till grund för liknande
            uppläggning av andra väginvesteringar i andra delar av landet.
          </p>
          <p xml:id="i-GA6sXVU6u9i6KSV6jBfraq">
            Mot. 1986/87 T337
          </p>
          <pb facs="riksdagen-motions-pdf/data/198687/mot_198687_t_337/mot_198687_t_337-003.pdf"/>
          <p xml:id="i-9xuiZj6GvyxzJEYHUqMrLo">
            Hemställan Mot. 1986/87
          </p>
          <p xml:id="i-MQmbz5JAayEV2oRG3HMN7A">
            Med hänvisning till vad som ovan anförts hemställer vi T337
          </p>
          <p xml:id="i-eSFEwy1HU333L3MkpAnFN">
            att riksdagen som sin mening ger regeringen till känna vad som
            i motionen anförts om tidigareläggning av väginvestering på E66
            genom privat finansiering utanför statsbudgeten.
          </p>
          <p xml:id="i-MQ3tpyHPk1QthzRx71PZG4" type="date">
            Stockholm den 27 januari 1987
          </p>
          <div xml:id="i-KdhejjSZasHU4sFrqtPpKL" type="signatureBlock">
            <list xml:id="i-WYeBxng752aPLtWFcT7tBF">
              <item xml:id="i-S2EVfMKkVwCoteEteHZqwz" who="i-PkMeDucNdB3kVzpzFtsEgG" type="signature">
                Bertil Danielsson (m)
              </item>
              <item xml:id="i-D3x3tUganiaBSeRWdv13EG" who="i-9X2XYXPBTEhd3dVshQ4PFJ" type="signature">
                Ewy Möller (m)
              </item>
              <item xml:id="i-Ejm85WNnHDVELPUAjkQrYj" who="i-QkoGcuWJuiryQZaTNFexi4" type="signature">
                Karl-Gösta Svenson (m)
              </item>
            </list>
          </div>
        </div>
      </div>
    </body>
  </text>
</TEI>
