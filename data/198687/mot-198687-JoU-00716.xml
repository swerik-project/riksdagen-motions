<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-JoU-00716">
  <teiHeader>
    <fileDesc>
      <titleStmt>
        <title>Älgskadornas följder för skogsbruket</title>
        <author corresp="i-UnoNXQEwX76AtugdBBHfa1 i-9msUCw725vKguNSQS4ikv4">Sven Eric Lorentzon och Hans Dau (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Älgskadornas följder för skogsbruket</title>
          <idno type="rdwebb">GA02Jo716</idno>
          <rs type="number">Jo716</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GA02Jo716/text</ref>
          <ref type="dokument_url_html">http://data.riksdagen.se/dokument/GA02Jo716</ref>
          <ref type="dokumentstatus_url_xml">http://data.riksdagen.se/dokumentstatus/GA02Jo716</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnoNXQEwX76AtugdBBHfa1</idno>
            <name>Sven Eric Lorentzon</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-9msUCw725vKguNSQS4ikv4</idno>
            <name>Hans Dau</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PizwoWKsHo5SQxspNDYvjV" type="signed"/>
        <correspContext corresp="i-PizwoWKsHo5SQxspNDYvjV">
          <note type="signatory" corresp="i-UnoNXQEwX76AtugdBBHfa1"/>
          <note type="signatory" corresp="i-9msUCw725vKguNSQS4ikv4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_jo_716/mot_198687_jo_716-001.pdf"/>
      <div xml:id="i-TCj1dSrtnzj9sYZvLZ8qMd" type="motHeader">
        <div xml:id="i-KvcF5Qnse1ypymMQahHm46" type="motTitle"/>
        <div xml:id="i-4Htjq4GVtjs1xWhRoCuzpu" type="motSubmissionInfo"/>
      </div>
      <div xml:id="i-HYy4huZVmruC4nQWsXEk5N" type="motBody">
        <div xml:id="i-8Ntz3HVGMLVRDnbxrSme15">
          <p xml:id="i-torxPSnVDasiAMLr7viUj">
            Motion till riksdagen 1986/87:J0716
          </p>
          <p xml:id="i-B6F62eE5v6y42oG9Ux1Mea">
            Sven Eric Lorentzon och Hans Dau (m) Älgskadornas följder för
            skogsbruket
          </p>
          <p xml:id="i-AdA9Sgp1pisoqzWP3QxWoW">
            Stora arealer av tallungskog har genom en alltför stor älgstam
            fått svåra skador, som kommer att leda till avsevärda tillväxtförluster
            och mycket dålig virkeskvalitet. Skogsbrukarnas tro på nyttan
            av att driva ett kvalitetsinriktat skogsbruk sviktar nu i stora
            delar av landet. De direkta kostnaderna att återställa de svårast
            skadade bestånden uppgår till minst 100 milj. kr. Detta är dock
            inte den allvarligaste konsekvensen. Värre är tillväxt- och kvalitetsförlusterna.
            Med en älgstam motsvarande den vid 1980-talets början skulle på
            sikt — förmodligen lågt räknat — avverkningen minska med mellan
            2 och 4 miljoner m? sk per år. Sannolikt skulle flera miljoner
            m? talltimmer bli nedklassade i kvalitet. Svensk sågverksindustri
            riskerar då förlora en del av industrigrenens bästa konkurrensmedel
            på världsmarknaden. Skall skogsbruket kunna satsa på kvalitetsvirke
            och lövskogsskötsel måste jaktarrendatorer, myndigheter och markägare
            dra lärdom av facit. Det är därför en självklar målsättning att
            också i jaktpolitiken söka lösningar som förbättrar villkoren
            att bedriva god skogsvård. Det bör ligga också i samhällets intresse
            att balansen mellan produktionsgrenarna skogsbruk och viltvård
            kan upprätthållas på det långsiktiga skogsbrukets villkor. Brister
            i lagstiftning och administration jämte ofullständiga kunskaper
            om älgvården har bidragit till uppkomsten av en alltför stor älgstam
            och oacceptabla skador. Det finns områden där balansen mellan
            produktionsgrenarna redan uppnåtts, men sett i sin helhet är älgstammen
            fortfarande alltför stor med tanke på skogsvården. Markägare,
            jaktarrendatorer och myndigheter måste genom målinriktat samarbete
            snabbt bringa ned älgstammen till den nivå skogsbruket tål. Vägen
            till balans fordrar förståelse och lojalitet från jägarnas sida
            och kan underlättas med gemensamma rekommendationer från skogsbrukets
            och jägarnas organisationer. En annan väg är genom ändrade kontrakt
            och villkor för själva jaktutövningen. Myndigheternas förutsätt-
            ningar att i det administrativa arbetet verka mot balans kan förbättras.
            Markägarnas ansvar som ägare och förvaltare av skogen gör det
            skäligt att man får ett starkare inflytande i länsviltnämnden.
            Markägarnas egna lokala organ liksom skogsvårdsorganisationens
            bör vara direkta remissinstanser inför länsbesluten.
          </p>
          <pb facs="riksdagen-motions-pdf/data/198687/mot_198687_jo_716/mot_198687_jo_716-002.pdf"/>
          <p xml:id="i-RHUc7LASNYFRDHzHk8eR71">
            Behovet av ett ersättningssystem
          </p>
          <p xml:id="i-6TNhuei76wxgLPGgsPagca">
            Även i den situationen att skogs- och älgvård närmar sig balans
            kommer det ibland att uppkomma mer eller mindre svåra skador.
            Lokalt kan kostnaderna för dessa drabba (enskilda) skogsbrukare
            mycket hårt. För att ekonomiskt avlasta svårt drabbade skogsbrukare
            behövs därför ett ersättningssystem. Regeringen är uppenbarligen
            inne på samma tankar. En enkel identifierbar gräns när ersättning
            skulle utgå är när omplantering krävs enligt skogsvårdslagen.
          </p>
          <p xml:id="i-SzjBgH98pGNxUqWUejk8RZ">
            Regeringens förslag
          </p>
          <p xml:id="i-789SQ4AuVmDHPi9moDvRmc">
            Regeringen föreslår att länsstyrelserna själva får svara för
            att med fällavgif- ten finansiera bidrag med anledning av vissa
            skogsskador. För att få ersättning ställs vissa villkor. Skogsägaren
            skall ha skjutit sin tilldelning under den vanliga jakten och
            dessutom uttömt möjligheterna att genom särskilda tillstånd till
            skyddsjakt förhindra att planteringen förstörs. Rege- ringen föreslår
            vidare att bidraget lämnas för skador som inträffar efter den
            30 juni 1987. Älgtilldelningen är ett trubbigt verktyg i älgvården.
            Det är i dag vanligt att tilldelningen läggs på en hög nivå för
            att stimulera till ökade avskjutningar. Jaktlag med säkrare uppfattning
            om älgstammen kan självmant välja att inte skjuta hela tilldelningen.
            Resultatet kan bli detsamma som en följd av yttre händelser som
            försvårar en beskattning enligt tilldelning. I praktiken har skyddsjakt
            ofta blivit en mycket utdragen process och har ofta av flera skäl
            blivit svår att genomföra. Vid tidpunkten för skogsvårdsstyrelsens
            föreläg- gande om omplantering blir det svårt att reda ut under
            vilken tid tilldelningen skulle ha skjutits resp. möjligheterna
            till skyddsjakt uttömts. Förslaget kommer i praktiken att ställa
            skogsbrukarna ensamma med kostnaderna. Möjligheten till ekonomiskt
            stöd återkallas genom de till varandra kopplade villkoren. Det
            är ändamålsenligt att länsstyrelserna själva tar ansvaret för
            finan- sieringen av viltskadorna. Den statliga fällavgiften bör
            kunna variera över tiden till följd av förändringarna i viltstam
            och skadeomfattning. I de svårast skadedrabbade länen skulle fällavgifterna
            stiga kraftigt om ersättning i stor skala skulle utgå för de hittills
            ackumulerade skadorna. Men av detta kan man inte dra slutsatsen
            att fällavgifterna blir ”orimligt stora”, även framöver med en
            mindre älgstam och den nu föreslagna mycket höga självrisken för
            skogsbrukarna. Genom att bidrag bara kan utgå för skador som inträffar
            efter den 30 juni 1987 får skogsbrukarna ta alla förluster av
            de hittills ackumulerade skogsska- dorna. För enskilda skogsägare
            som hittills drabbats kan räkningen bli mycket dryg när en skogsvårdsstyrelse
            med stöd av lagen kräver omplante- ring. Det är inte rätt att
            bortse från de ackumulerade skadorna eftersom staten måste anses
            ha delansvar för den uppkomna situationen. De ackumulerade skadorna
            bör i stället ses som ett specialfall. Jägarna bör ta sin del
            av dessa kostnader genom att ersättning i behovsprövade fall bör
            kunna utgå ur
          </p>
          <p xml:id="i-QcFrzzigGqnh6romf8EWuH">
            Mot. 1986/87 Jo716
          </p>
          <pb facs="riksdagen-motions-pdf/data/198687/mot_198687_jo_716/mot_198687_jo_716-003.pdf"/>
          <p xml:id="i-XiuWEaRLbN4BSBHM4JXMPJ">
            viltskaderegleringsfonden. Fondens medel har huvudsakligen inlevererats
            från skogslänen där tyngdpunkten av älgskador på skog nu finns.
          </p>
          <p xml:id="i-6dwWLHzeAJJzVGF2sxRGJg">
            Säkerhet för det aktiva skogsbruket
          </p>
          <p xml:id="i-XMyjbSupiHA69aJiFM5CkS">
            Med några förändringar kan regeringens förslag om finansieringen
            av älgskadorna bli en verksam säkerhetsåtgärd för skogsvårdsarbetet.
          </p>
          <p xml:id="i-4RAjeDKFvheosSBuxjxRnY">
            Hemställan
          </p>
          <p xml:id="i-B7VwdCGVXApxB8yRLUuuqv">
            Med hänvisning till vad ovan anförts hemställs 1. att riksdagen
            som sin mening ger regeringen till känna vad som i motionen anförts
            om att skogsägare bör kunna påräkna ersättning — utan de av regeringen
            föreslagna restriktionerna — när omplantering blir nödvändig,
            2. att riksdagen som sin mening ger regeringen till känna att
            medel ur viltskaderegleringsfonden kan utgå även för omplantering
            av skogsföryngringar som utdöms på grund av skador som inträffat
            före den 1 juli 1987.
          </p>
          <p xml:id="i-49WWk9FbwAy5hAncnT1xVC" type="date">
            Stockholm den 19 januari 1987
          </p>
          <div xml:id="i-FaonM8gRzHMBVDNkRk77Hr" type="signatureBlock">
            <p xml:id="i-Vm4fDvhQEweU67Q8RJ7bBM" who="i-UnoNXQEwX76AtugdBBHfa1" type="signature">
              Sven Eric Lorentzon (m)
            </p>
            <p xml:id="i-L1m4MBwwmLTmGB8uVoAchq" who="i-9msUCw725vKguNSQS4ikv4" type="signature">
              Hans Dau (m)
            </p>
          </div>
          <p xml:id="i-Phf9dzV6NwhpHA1zgk4NcH">
            Mot. 1986/87 Jo716
          </p>
          <p xml:id="i-StGL5zzYnvvvMV3pnb2FQ8">
            10
          </p>
        </div>
      </div>
    </body>
  </text>
</TEI>
