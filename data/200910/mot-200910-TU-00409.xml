<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00409">
  <teiHeader>
    <fileDesc>
      <titleStmt>
        <title>Kommunikation kring Hallstavik, Norrtälje och Roslagen</title>
        <author corresp="i-XcAqMe3ntVBboWUxqACfz">av Gunnar Andrén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunikation kring Hallstavik, Norrtälje och Roslagen</title>
          <idno type="rdwebb">GX02T409</idno>
          <rs type="number">T409</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T409/text</ref>
          <ref type="dokument_url_html">http://data.riksdagen.se/dokument/GX02T409</ref>
          <ref type="dokumentstatus_url_xml">http://data.riksdagen.se/dokumentstatus/GX02T409</ref>
          <ref type="doc">http://data.riksdagen.se/fil/1861F958-E2DC-46D9-B29A-2F5CEE2D5059</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TsaF3Rgn9SeBLxoq55A4AB" type="signed"/>
        <correspContext corresp="i-TsaF3Rgn9SeBLxoq55A4AB">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-SvQn5YrD4mPecdMQik64Bf" type="numbering">
          <date when="2009-10-07"/>
        </correspAction>
        <correspAction xml:id="i-NpAaEXNcP6VBgMxF8DovmB" type="submission">
          <date when="2009-10-05"/>
        </correspAction>
        <correspAction xml:id="i-7x4btq65LLxHsc7rFFLPjS" type="transfer">
          <date when="2009-10-05"/>
        </correspAction>
        <correspAction xml:id="i-LFWmfQA5Pu6Qh4FN1tsGTr" type="assigned"/>
        <correspContext corresp="i-LFWmfQA5Pu6Qh4FN1tsGTr">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-26ydsQyYsVQQDyAhZnWD6z" type="motBody">
        <div xml:id="i-Dz3stsg3WEADtcLA4S32Rh" type="motProposal" subtype="förslag">
          <head xml:id="i-Ah67tZh5PR51obcH2wLc7X">
            Förslag till riksdagsbeslut
          </head>
          <list xml:id="i-UahPpTJiRnLhjrEkAD4F2L" style="ol">
            <item xml:id="i-2xWtKigaVm1bDbVk8bfzoh">
              Riksdagen tillkännager för regeringen som sin mening vad som
              anförs i motionen om behovet av förbättrade kommunikationer av
              bostads- och näringslivsskäl inom Norrtälje kommun.
            </item>
            <item xml:id="i-CFacHGk1ht6H7nEraK7y4M">
              Riksdagen tillkännager för regeringen som sin mening vad som
              anförs i motionen om att ge Vägverket i uppdrag att förbereda
              att Europaväg 18 får motorvägsstandard också på det 18 km långa
              vägavsnittet RosenkällaSöderhall.
            </item>
            <item xml:id="i-4p3XkVDNTLsyvHaKnm8QA1">
              Riksdagen tillkännager för regeringen som sin mening vad som
              anförs i motionen om behovet av upprustning av riksväg 77.
            </item>
            <item xml:id="i-CmXk4aPjEVnzjJgmwkzYP2">
              Riksdagen tillkännager för regeringen som sin mening vad som
              anförs i motionen om att ge Vägverket i uppdrag att förbereda
              kapacitets- och säkerhetshöjande åtgärder på länsväg 280 på sträckan
              RimboHallstavik.
            </item>
            <item xml:id="i-WmhVfeHAHJDSHu8PzqKg8N">
              Riksdagen tillkännager för regeringen som sin mening vad som
              anförs i motionen om att ge Vägverket i uppdrag att tillsammans
              med Norrtälje stad se till att Förbifart Norrtälje väster om nuvarande
              riksväg 76 omgående kan påbörjas.
            </item>
            <item xml:id="i-NxquADdaeR7FgcuoxSHVKw">
              Riksdagen tillkännager för regeringen som sin mening vad som
              anförs i motionen om att ge Vägverket i uppdrag att förbereda
              kapacitets- och säkerhetshöjande åtgärder på länsväg 276.
            </item>
            <item xml:id="i-16wKexN6NkFju6T422tGww">
              Riksdagen tillkännager för regeringen som sin mening vad som
              anförs i motionen om betydelsen av färjor drivna av Vägverket
              för den bofasta befolkningen på öarna i skärgården i Norrtälje
              och andra kommuner där fasta landförbindelser saknas.
            </item>
          </list>
        </div>
        <div xml:id="i-4MZuWzBmWEFThZaDCH1NWd" type="motContent">
          <head xml:id="i-EopmdLAXwSNwB1YuErnJCr" type="h1">
            Motivering
          </head>
          <p xml:id="i-CDHncBo9y1Kf6PYwGGMTZp">
            De nordöstra delarna av Stockholms län, och här behandlas särskilt
            Norrtälje kommun som till ytan omfattar en tredjedel av hela Stockholms
            län, präglas liksom övriga delen av länet av stark befolkningstillväxt.
            Under 2008 ökade Sverige med 69 670 invånare (2007: 65 000), varav
            31 750 (nästan 46 procent) hamnade i Stockholms län (2007: 42
            procent). År 1980 utgjorde Stockholms läns befolkning 18 procent
            av rikets folkmängd, 2009 är den över 20 procent. År 2017 är antalet
            invånare 2 177 000 i Stockholms län, med en beräknad ökning enligt
            Statistiska centralbyrån på 1,2 procent per år. På halvtannat
            år har Stockholms län ökat med nära 47 000 invånare. Om denna
            befolkning bosatt sig i en stad som ännu inte existerade den 1
            januari 2009, skulle den låt oss kalla den AB-staden nu vara Sveriges
            47:e största stad.
          </p>
          <p xml:id="i-9PcYs3XngqP6Xbbwn4K94f">
            De sex Roslagskommunerna Täby, Norrtälje, Österåker, Danderyd,
            Vallentuna och Vaxholm har hela tiden haft en ökande andel av
            denna befolkningsökning.
          </p>
          <p xml:id="i-Rg76FhmrVQqQNtf38cBdFz">
            Även om många förknippar Norrtälje med rekreation, sommar, semester
            och resor till Åland och andra delar av Finland från Kapellskär
            och Grisslehamn, bör genast noteras att i Hallstavik i norra delen
            av kommunen ligger en av Stockholms läns viktigaste industrier,
            med ett förädlingsvärde kring 5 miljarder kronor, alltså nära
            15 miljoner kronor/driftsdag.
          </p>
          <p xml:id="i-8KKjUSS4GixAWVyru9n5Mp">
            Den kris som 2008/09 drabbat pappersfabriken i Hallstavik med
            minskad personal från cirka 990 anställda till under 700 gör frågan
            om god infrastruktur i området än mer angelägen.
          </p>
          <p xml:id="i-FFspLn1ZU2bS1XedqFsmNQ">
            Ser vi till den demografiska utvecklingen från 1970 fram till
            2015 ser befolkningsökningen ut enligt nedan i Roslagsregionen,
            22 mil lång från Stocksundsbron i söder till Singö i norr (korrigerat
            för kommungränsändringar Vaxholm/Österåker):
          </p>
          <head xml:id="i-XV3izJfbMQvyYDMxAAeR17" type="h1">
            Kommuninvånare, prognos
          </head>
          <table xml:id="i-Mj5mXtdMxHssDLZGEXj9Hi">
            <row xml:id="i-UZXGYdy9gRLdaNdenW4hae">
              <cell>
                1970
              </cell>
              <cell>
                1999
              </cell>
              <cell>
                2004
              </cell>
              <cell>
                2006
              </cell>
              <cell>
                2008
              </cell>
              <cell>
                2010
              </cell>
              <cell>
                2015/ bas
              </cell>
              <cell>
                2015/ hög
              </cell>
            </row>
            <row xml:id="i-E7TUGURShJpYeRjFPCuX6h">
              <cell>
                Täby
              </cell>
              <cell>
                38 892
              </cell>
              <cell>
                60 300
              </cell>
              <cell>
                60 422
              </cell>
              <cell>
                60 594
              </cell>
              <cell>
                61 633
              </cell>
              <cell>
                62 333
              </cell>
              <cell>
                63 500
              </cell>
              <cell>
                68 500
              </cell>
            </row>
            <row xml:id="i-GZH1h6kM3cJekx1giHZRMx">
              <cell>
                Norrtälje
              </cell>
              <cell>
                38 348
              </cell>
              <cell>
                52 103
              </cell>
              <cell>
                54 436
              </cell>
              <cell>
                54 596
              </cell>
              <cell>
                55 225
              </cell>
              <cell>
                60 286
              </cell>
              <cell>
                65 500
              </cell>
              <cell>
                68 500
              </cell>
            </row>
            <row xml:id="i-3h7LUiK2czd7RwuyQfVfrK">
              <cell>
                Österåker
              </cell>
              <cell>
                15 561
              </cell>
              <cell>
                33 581
              </cell>
              <cell>
                36 867
              </cell>
              <cell>
                37 336
              </cell>
              <cell>
                38 286
              </cell>
              <cell>
                40 575
              </cell>
              <cell>
                44 500
              </cell>
              <cell>
                48 000
              </cell>
            </row>
            <row xml:id="i-RS7ZPwzToDqzA3MuTdWti7">
              <cell>
                Danderyd
              </cell>
              <cell>
                27 705
              </cell>
              <cell>
                29 636
              </cell>
              <cell>
                30 100
              </cell>
              <cell>
                30 226
              </cell>
              <cell>
                30 789
              </cell>
              <cell>
                30 086
              </cell>
              <cell>
                31 100
              </cell>
              <cell>
                32 000
              </cell>
            </row>
            <row xml:id="i-FpcnzZewbNXWdpCysBsAax">
              <cell>
                Vallentuna
              </cell>
              <cell>
                12 739
              </cell>
              <cell>
                24 640
              </cell>
              <cell>
                26 889
              </cell>
              <cell>
                27 397
              </cell>
              <cell>
                28 382
              </cell>
              <cell>
                29 339
              </cell>
              <cell>
                35 000
              </cell>
              <cell>
                37 500
              </cell>
            </row>
            <row xml:id="i-JrMC4MDVCeGL3o5j8JLrk8">
              <cell>
                Vaxholm
              </cell>
              <cell>
                4 829
              </cell>
              <cell>
                8 888
              </cell>
              <cell>
                9 904
              </cell>
              <cell>
                10 123
              </cell>
              <cell>
                10 600
              </cell>
              <cell>
                11 619
              </cell>
              <cell>
                12 000
              </cell>
              <cell>
                13 000
              </cell>
            </row>
            <row xml:id="i-9MJy3ET6vM5pXqqGff4kmn">
              <cell>
                Summa
              </cell>
              <cell>
                138 074
              </cell>
              <cell>
                209 148
              </cell>
              <cell>
                218 518
              </cell>
              <cell>
                222 272
              </cell>
              <cell>
                224 915
              </cell>
              <cell>
                234 238
              </cell>
              <cell>
                251 500
              </cell>
              <cell>
                266 500
              </cell>
            </row>
          </table>
          <p xml:id="i-L89vGvhhWvt2zh2ECdNBNZ">
            Invånarantalet 1970, 1999, 2004 och 2006 avser den 31 december
            respektive år, för 2008 avser siffran den 31 december 2007 (SCB:s
            befolkningsstatistik).
          </p>
          <p xml:id="i-Us8FBpaW8YFaJnvSGRP7JB">
            Jämförelseprognosen för 2010 kommer från Statistiska centralbyrån
            (2002) och prognoserna 2015/bas och 2015/hög från Stockholms läns
            regionplanekontor (2001) som i basalternativet bygger på 1980-talets
            befolkningsökning i Stockholms län, i basalalternativet på 13
            00014 000 fler invånare per år, i högalternativet på 1990-talets
            ökningstakt på cirka 20 000 fler invånare per år.
          </p>
          <p xml:id="i-MybotYGeF9NmY6UHCxwvN4">
            Under de närmaste åren, varmed avses perioden 20102015, kan befolkningsökningen
            komma att prognoser är alltid behäftade med osäkerhet andelsmässigt
            blir högre än de cirka 11,5 procent av den sammantagna befolkningsökningen
            i länet som kommit de sex Roslagskommunerna till del.
          </p>
          <p xml:id="i-25qwmVUmBgj7pCNnCspcK3">
            Särskilt kan ökningen i de tre nordligaste kommunerna Norrtälje,
            Vallentuna och Österåker komma att bli andelsmässigt mycket större,
            i storleksordningen 1215 procent, något år i någon kommun kanske
            bortåt 20 procents tillväxt i förhållande till hela Stockholms
            läns ökning. Tendensen är nämligen, jämfört med prognoserna från
            2001, ökande. Fram till 2015 kan Norrtälje, Vallentuna och Österåker
            komma att öka med 35 00045 000 invånare, motsvarande en icke obetydlig
            svensk stad. Det säger sig självt att trafikvolymerna under dessa
            betingelser kommer att stiga dramatiskt. Det är därför nödvändigt
            även för statsmakten att bidra till att kommunikationssystemet
            byggs ut i en takt som gör att både näringsliv och boende blir
            mer än drägligt. Bristerna på detta område talas det mindre om
            än i stora delar av övriga landet. Det betyder inte att problemen
            är mindre, snarare gäller motsatsen eftersom de eftersatta behoven
            är så stora. Få län i Sverige är större än den landstingsvalkrets
            som de sex Roslagskommunerna ensamma utgör.
          </p>
          <p xml:id="i-3pxabxnwEJ1ntaHF4UrRXU">
            Av särskild vikt är dessutom att säkra elförsörjningen till Stockholms
            läns i särklass mest elkrävande industri, Holmens pappersbruk
            i Hallstavik.
          </p>
          <head xml:id="i-VpdA22DMc7jUZurD1vayWp" type="h2">
            Utbyggd tunnelbana i framtiden
          </head>
          <p xml:id="i-LVxap1dY9NorXZ4a9d6syq">
            Det är lätt att konstatera att bristen på spårbunden trafik till
            de aktuella områdena är skriande. Tunnelbanan går i dag inte längre
            norrut än till Mörby centrum i Danderyds kommun. För närvarande
            är, mot bakgrund av Storstockholms Lokaltrafiks mycket stora investeringsbehov
            i övrigt, en utbyggnad inte aktuell. Men i framtiden måste tunnelbanan,
            trots att inga planer i dag finns, vid Täby centrum utsträckas
            till åtminstone Arninge centrum norr om Täby centrum. En sådan
            utbyggnad skulle betyda att tunnelbanan skulle bli ett konkurrenskraftigt
            alternativ till främst bilen för 50 00080 000 dagliga arbetsresor.
            Enligt Storstockholms lokaltrafik är antalet påstigande som börjar
            sin tunnelbaneresa störst i Mörby centrum och vid Danderyds sjukhus
            av samtliga 100 tunnelbanestationer. Antalet påstigande (2002)
            vid dessa två T-banestationer är en vintervardag 19 000, att jämföra
            med näst största påstigandestation, Ropsten, med sin Lidingöanslutning,
            med 15 000. Övriga ändstationer på tunnelbanan i Stockholmsområdet
            har långt färre antal påstigande: Hjulsta/Tensta 9 000, Akalla/Husby
            11 000, Hässelby Strand och Hässelby Gård 8 000, Norsborg/Hallunda/Alby
            13 000, Fruängen/Västertorp 10 000, Hagsätra/Rågsved 9 000 och
            Farsta med Farsta Strand 13 000. Till detta skall läggas att Tekniska
            högskolan/Östra station med sina 41 000 kollektivtrafikpåstigande
            per dag (inklusive Roslagsbanan) är den största stationen i hela
            Stockholmsregionen bortsett från innerstadens T-banestationer
            från Östermalmstorg till Skanstull. Här skulle man stundom kunna
            ta ut trängselavgift bland T-baneresenärerna, morgon som eftermiddag.
            Endast T-centralen, Slussen, Fridhemsplan och Gullmarsplan tunnelbanenätets
            mest frekventerade på- och avstigningsstationer är mer passagerartäta
            än Tekniska högskolan/Östra station.
          </p>
          <p xml:id="i-2E6FrdrQKhZfUfgyMrnrEn">
            Låt mig utan att fundera kring finansieringen framhålla att om
            Stockholmsregionen fram till 2050, cirka 40 år, kommer att växa
            som skett från 1970-talet, kommer befolkningen troligen att överskrida
            2,5 miljoner vid mitten av detta sekel, de flesta bosatta från
            Norrtälje till Södertälje. Hur mycket trängselavgifter vi än inför,
            hur många vägar vi än bygger, hur många katastrofinsatser som
            än görs, kommer inget att vara så effektivt som att fortsätta
            att bygga ut tunnelbanan. Jag ser för mig en fortsättning från
            Kungsträdgården mot Nacka, från Ropsten mot Lidingö, Bogesundslandet
            och Vaxholm, från Mörby centrum som borde döpas om till Danderyds
            centrum mot Täby, Arninge och Vallentuna för att sedan kanske
            förenas i början på en åtta med den linje som nu mynnar i Akalla,
            det vill säga man bygger sträckan VallentunaSollentunaAkalla.
            Detta skulle få hundrafalt större effekter för resandet, för miljön
            och minskade kodioxidsutsläpp än allsköns trängsel- skatter/trängselavgifter
            eftersom tunnelbanan klarar så otroligt många fler resande på
            varje tunnelbanetåg går det cirka 25 bussar och 500 bilar i dagens
            läge.
          </p>
          <head xml:id="i-EfJGSZh1gFiRWBy7ksTL8T" type="h2">
            Pendeltågstrafiken
          </head>
          <p xml:id="i-YAxKk9ZEmKHnZrK9aXwX5z">
            Anrika Roslagsbanan, som slutar just vid Tekniska högskolan/Östra
            station, har rustats upp på ett förtjänstfullt sätt sedan mitten
            och slutet av 1990-talet till både Österåker och flera stationer
            i Vallentuna kommun. Just nu pågår upprustning för nära 400 miljoner
            kronor, vilket är mycket angeläget men trots att även under 2008
            imponerande spårförbättringar och nya planskilda korsningar byggdes
            utgör Roslagsbanan inget alternativ till tunnelbana eller bil
            för huvuddelen av de boende i de sex kommunerna i Roslagen, Åkersber
            gabor möjligen undantagna. Avgörande för upprustningen var beslutet
            att bygga ny bro över Stocksundet då spårkapaciteten 1996/97 ökade
            från ett till två spår, tågkapaciteten mångdubbelt mer. Det är
            en kapacitetsökning som i praktiken är mycket större än den formella
            100-procentiga spårökningen innebär. Den nya tågbron över Stocksundet
            är tillsammans med Söderleden under Södermalm den enskilt mest
            framsynta trafik- och miljöinvestering som förekommit i Stockholmsregionen
            under en följd av år. Bortsett från Stockholms central är Östra
            station (Tekniska högskolan) Stockholmsområdets mest frekventerade
            pendeltågsstation.
          </p>
          <head xml:id="i-2U4EtZATmQBbibEGSSTDrd" type="h2">
            Busstrafik från Norrtälje
          </head>
          <p xml:id="i-E7pKTFz7VHQEDxTuj85vZu">
            Från Norrtälje går numera vardagar under de mest frekventerade
            resandetiderna bussar, oftast fullsatta, var fjärde, femte eller
            tionde minut. Det handlar om tusentals arbetsresor varje dag i
            båda riktningarna. Om många av dessa kunde ske per järnväg i stället
            vore mycket vunnet, särskilt på miljöområdet. Norrtälje hade en
            gång tågtrafik, stationshuset finns ännu kvar.
          </p>
          <head xml:id="i-Fmk5ErjWKYewHiDMejn6y4" type="h2">
            Viktiga vä g ar i Norrtälje kommun
          </head>
          <head xml:id="i-6UczJpMCByHTLVkK1syi5L" type="h3">
            E18
          </head>
          <p xml:id="i-Aodk3UkiBdVX1wCtLwDURK">
            Denna Europaväg förbinder Norrtälje och Kapellskär med Stockholm
            och vidare via Karlstad med Oslo. E18 är en tvåfilig motorväg
            från Stocksundsbron i söder till hälften belägen i Solna stad
            till Norrtälje utom det 18 km långa avsnittet mellan Rosenkälla
            och Söderhalls trafikplatser där vägen är en/tvåfilig (13 meter
            bred) med 100 km/tim som övre hastighetsgräns. Vägverket har klargjort
            att verket inom överskådlig tid endast förbereder trafiksäkerhetshöjande
            åtgärder på den aktuella sträckan, inte övergång till motorvägsstandard.
            Den tunga lastbilstrafiken till och från Kapellskär och motsvarande
            trafik till och från pappersbruket i Hallstavik, motiverar dock
            ensamt en sådan säkerhetshöjande investering. I konkurrens med
            andra viktiga vägprojekt kan dock E18 vänta ett par år till.
          </p>
          <head xml:id="i-7bjUFTLt6MBadsWdh69kuL" type="h3">
            Riksväg 77
          </head>
          <p xml:id="i-3hLTh5SCzmaQur2Nnf34wQ">
            Denna smala väg utgår från E4 vid Knivsta och ansluter till E18
            strax söder om Norrtälje där motorväg finns. Tung lastbilstrafik
            går därför till och från hamnen i Kapellskär. Särskilt efter länsgränsen
            från Uppsala län till Stockholms län väster om Gottröra blir riksväg
            77 mycket smal och krokig, hastighetsgränsen är satt till 70 km/tim.
            Noteras kan också att riksväg 77 i dag går igenom och nästan över
            torget i tätorten Rimbo. Att så mycken genomfartstrafik passerar
            nära Rimbo centrum är från alla utgångspunkter helt oacceptabelt.
            Trafiken på väg 77 är till volymen mycket större än många andra
            vägar runt tätorter runt Sverige och som av den anledningen dragits
            långt utanför tätorten av inte minst trafiksäkerhetsskäl.
          </p>
          <head xml:id="i-J1Hng2i1E9264detey3KUf" type="h3">
            Väg 280
          </head>
          <p xml:id="i-TPXtB9BuFbXPDrJUaC3VYQ">
            En betydande del av den tunga trafiken från E4 tar av norrut
            från Rimbo via väg 280 mot Hallstavik. Det rör sig om tunga transporter
            till och från Holmenägda Hallsta Pappersbruk i Hallstavik, en
            industri som omsätter cirka 5 miljarder kronor årligen, alltså
            ungefär lika mycket som en svensk stad med 100 000 invånare. Industriella
            skäl motiverar en upprustning av vägen, men Vägverket Öst har
            under en följd av år konstaterat att inom överskådlig tid finns
            inte ens medel att planera förbättringar. Att säkra transporterna
            till och från pappersbruket i Hallstavik är emellertid en strategisk
            näringspolitisk uppgift och ett nationellt intresse. Särskild
            vikt bör läggas på vägnätet kring Hallstavik i syfte att säkra
            svensk välfärd. Ty utan Hallsta Pappersbruk, som 2008 och 2009
            mötts av stora nedskärningar i spåren av en hårdnande internationell
            konkurrens, stannar en hel region. Därtill kommer att flera dödsolyckor
            har på 2000-talet dessvärre redan hunnit inträffa på denna för
            det svenska folkhushållet så viktiga transportväg.
          </p>
          <head xml:id="i-4bFDB4ap5LP57qf2hD7tU5" type="h3">
            Riksväg 76
          </head>
          <p xml:id="i-MFzPQoEeGe42uQXKeKRSQp">
            Vägen går från Norrtälje via Hallstavik till Gävle och utgör
            i praktiken fortsättning på väg 280 norr om Hallstavik. Riksväg
            76 går i dag nästan genom Norrtälje centrum.
          </p>
          <p xml:id="i-AjJN3gpDK9k9aa2bN3rF35">
            Köerna vid in- och utfarterna i Norrtälje är mycket långa och
            från miljösynpunkt synnerligen förkastliga. För att möjliggöra
            utbyggnad av bostäder i närheten av centrum, har Norrtälje kommunfullmäktige
            i flera omgångar i hopp om att återfå pengarna från staten i ett
            senare skede beslutat att förskottera planeringspengar för att
            bygga Förbifart Norrtälje väster om nuvarande stadsgata. Ansvarsfulla
            politiker, som i motsats till Vägverket har att möta väljarna
            i val vart fjärde år, har i Norrtälje över alla partigränser beslutat
            att ta över ansvaret för planeringen av vägar, vilket är statens
            ansvar. Detta utgör i sig ett beklagligt bevis för att statsmakten
            inte har förmått att på ett förutseende sätt planera för utbyggnaden
            av arbetsplatser och bostäder i en expanderande region. Detta
            tillkortakommande har dock inte bara en omedelbar kommunalekonomisk
            konsekvens. Det undergräver därtill allmänhetens tilltro till
            statliga myndigheters förmåga att på ett konstruktivt sätt samarbeta
            med lokala politiker och myndigheter. Tillkortakommandet, som
            leder till motsättningar mellan kommuner och statens myndigheter
            men även mellan kommuner och lokala myndigheter, företag och civila
            organisationer, har en mycket vidare betydelse för medborgarnas
            syn på statsmaktens förmåga och vilja att klara vägbygget än vad
            detta i sig representerar. I den bemärkelsen är också ett uteblivet
            eller senarelagt vägbygge en fråga om tilltron till demokratins
            funktionssätt, dess förmåga att fungera och tillfredsställa människors
            önskningar och förväntningar.
          </p>
          <p xml:id="i-G2LUFL7bnfpYspHhhohKiU">
            Man kan vidare se på Norrtäljes åtaganden i denna fråga från
            ett helt annat perspektiv, som inte har med kostnader utan välfärdsinvesteringar
            att göra. Besluten att förskottera finansiering av planeringskostnader
            har en vidare betydelse än att möjliggöra en framtidssyftande
            kommunal planering. Det handlar också om ett kommunalt erbjudande
            till staten att medverka till att kommunikationerna får sådan
            utformning att produktionen av välfärd gynnas i vidaste bemärkelse,
            från den enskilde individen till det vi brukar benämna samhället.
          </p>
          <p xml:id="i-LpY6uXRCvkpuT1NjQBUmCa">
            Det förhållandet att staten tidigare, i samband med att Luftvärnsregementet
            avvecklades av försvarspolitiska skäl, drog sig tillbaka från
            regionen i flera avseenden, men sedan bland annat via Tullverket,
            högre utbildning och Kriminalvården åter nyttjar de kommunala
            erbjudandena som finns, gör att det finns särskild anledning att
            tänka igenom konsekvenserna av fortsatt passivitet i kommunikationsfrågorna
            för hela samhället.
          </p>
          <head xml:id="i-9eTH1GX8DzrbSyTYt8kwu2" type="h3">
            Väg 276
          </head>
          <p xml:id="i-FdHEJpGVC8M98gE6Jvfhv4">
            Vägen går från E18 genom Åkersberga, centralorten i Österåkers
            kommun, längs Roslagskusten, bland annat förbi Östanå slott där
            förrförra sekelskiftets mest framträdande politiker, Erik Gustaf
            Boström (statsminister 18911905 med ett kortare avbrott) bodde,
            upp mot Norrtälje. Den mest kända orten i dag på sträckan är via
            en avtagsväg Furusund. Denna väg har hög belastning av biltrafik
            inte minst mindre lastbilar till södra Roslagskusten och skärgården.
            Biltrafiken har ökat sedan busstrafiken till kust och skärgård
            lades om till byte i centralorten Norrtälje från att tidigare
            ha gått direkt från Stockholm. Genom att E18 en parallellväg inte
            har motorvägsstandard hela vägen mellan Stockholm och Norrtälje
            blir denna sträcka mindre attraktiv för bilister från Stockholm
            som söker sig till skärgården. I dag skyltas dessutom vägen till
            Furusund via väg 276. Ur skärgårdsbefolkningens synvinkel är standarden
            på väg 276 av största betydelse för deras möjligheter att fortsätta
            bo på öarna i Norrtälje och Österåkers kommuner.
          </p>
          <head xml:id="i-V477L1hegbD2mNXyPAKm1w" type="h2">
            Väginvesteringar 20042015
          </head>
          <p xml:id="i-LHY334PXRLiJ2c2xRej8xd">
            Riksdagens beslut i december 2001 om infrastruktur för ett långsiktigt
            hållbart transportsystem innebar att Vägverket och landets länsstyrelser
            skulle lämna sina vägplaner till regeringen den 4 augusti 2003.
            Länsstyrelserna hade givits länsvisa planeringsramar som skulle
            redovisas med 50 procent högre respektive lägre ramnivå än som
            angivits för en normal investeringsplanering. Jag nödgas konstatera
            att inga väginvesteringar av betydelse förbereds i Norrtälje,
            för övrigt inte heller i övriga Roslagskommuner. Särskilt allvarligt
            är att Röda korset i Vallentuna den kombinerade femvägskorsningen
            med Roslagsbanans dubbelspår inte alls finns med; där ser man
            hur köer och miljöföroreningar orsakas av en enda brist i trafikplaneringen.
          </p>
          <p xml:id="i-MPiQgEaS4ZAAvie2ANGw7F">
            Röda korset i Vallentuna skulle med all sannolikhet toppa den
            svenska avskräckningslistan i avdelningen dålig vägplanering.
            Vid fördelningen av det begränsade länsanslaget tenderar alltid
            investeringar i publika projekt med bäring på persontransporter
            ha större tyngd än investeringar som främjar ekonomisk tillväxt
            i regionen. Det kan förklara att väg 77 och väg 76 alltid riskerar
            att hamna utanför det utrymme som finns att fördela.
          </p>
          <head xml:id="i-FDS5orNVaDnuwR12j6gr2r" type="h2">
            Konsekvensen av bristen på trafikinvesteringar
          </head>
          <p xml:id="i-2asUxgTj3LLrtEUc9rgjnf">
            Att pengarna helt enkelt inte räcker till, detta till Sveriges
            mest trafikerade region, får självfallet negativa följder både
            för de boende och för miljön. Särskilt frånvaron av satsningar
            på mer spårbunden trafik är långsiktigt allvarlig. Bilarnas och
            bussarnas antal till och från Stockholm från Norrtälje och kringliggande
            kommuner kommer att öka kraftigt. Att våga tänka nytt och långsiktigt
            är en viktig del i förnyelsen av Sverige. Där spelar Norrtäljeregionen
            en viktig roll med sitt strategiska läge mot Finland, Ryssland
            och i viss mening även de tre baltiska staterna.
          </p>
          <head xml:id="i-WA5HFskC4ApDNwWWWhqbN9" type="h2">
            Angelägna projekt för starkare näringsliv
          </head>
          <p xml:id="i-FSs3dRGV43jSdPi2YSdNuU">
            För att trafiken skall bli både säkrare och miljövänligare och
            för att inte minst Hallsta Pappersbruk skall kunna fortsätta att
            vara den mycket viktiga välståndsskapande industri för hela Sverige
            som bruket är i dag och har varit sedan 1913 måste betydande förbättringar
            i trafiken genomföras.
          </p>
          <p xml:id="i-SDqAKRKsKKMDJ31vaLVRXa">
            Från persontransportsynvinkel skulle en förlängning av tunnelbanan
            till Täby/Arninge innebära mycket stora förbättringar trots att
            denna utbyggnad som kräver investeringar även vid Östermalmstorg
            i Stockholm, en flaskhals i hela tunnelbanenätet numera inte ens
            finns med i planeringen. I stället planeras nya tvärlinjer, angelägna
            av andra skäl men i grunden ingen riktigt volymeffektiv ersättning
            för en utbyggnad av tunnelbanan norr om Mörby/ Danderyds centrum.
            Därnäst är planeringen av spårbunden trafik till Kapellskär viktig
            för att hantera en i framtiden förväntad mycket kraftig ökning
            av den tunga trafiken till och från Ryssland. Detta är ingen regional
            satsning utan en fråga om hur trafiken till och från Ryssland
            via Sverige skall gå till Göteborgs hamn som med all sannolikhet
            kommer att bli den stora hamnen i norra Europa under överskådlig
            tid.
          </p>
          <head xml:id="i-9tRg5CyQA9diqZYXLXhwDS" type="h2">
            Aktuella trafikprojekt som saknar finansiering
          </head>
          <p xml:id="i-WZW1VQtJCGnKBnCqrx5gwr">
            På kort sikt bör förbifarten på riksväg 77 förbi Rimbo och ny
            sträckning till Rösa genomföras. Projektet har kostnadsberäknats
            till 250 miljoner kronor.
          </p>
          <p xml:id="i-CwR2paE9MDAxY27vwraUP1">
            Vidare behövs ny sträckning från Rimbo till länsgränsen mot Uppsala
            län för ungefär 175250 miljoner kronor.
          </p>
          <p xml:id="i-UVm2PgSivypdwDs523jwi9">
            Slutligen behövs en ny sträckning för riksväg 76 förbi Norrtälje
            och Lommarleden, kostnadsuppskattad för några år sedan till 145
            miljoner kronor. Hitintills har planeringsarbeten för något mindre
            än 10 miljoner kronor beslutats av Norrtälje fullmäktige som också
            är berett att förskottera betydande medel. Det är extremt otillfredsställande
            att en kommun, som har goda expansionsmöjligheter, på detta sätt
            skall klavbindas av bristen på statlig finansiering och planering.
            Trafiksituationen genom och förbi Norrtälje är en ren skandal
            och såvitt avser miljön en katastrof.
          </p>
          <p xml:id="i-9UWj6iAtNA6u5cpNv4Nkng">
            Vad gäller väg 280 till och från Hallstavik kan konstateras att
            vägen behöver kraftigt förbättras av både säkerhets- och miljöskäl,
            bland annat för att säkerställa transporter av virke till pappersbruket
            från söder och inte minst transporter dagligen ett stort antal
            fullastade långtradare till de stora tidningstryckerierna i Stockholm.
            Alternativet är att bygga ut järnvägen till Hallstavik, vilket
            kan motiveras av miljöskäl men knappast kan ses som ekonomiskt
            realistiskt under överskådlig tid.
          </p>
          <head xml:id="i-AgyaLMxXWmhFMecjDBfyfY" type="h2">
            Flyga och fara
          </head>
          <p xml:id="i-RkWsbQUiaDpNgyeRncBFYo">
            Närheten till Arlanda gör att Norrtälje är mycket välförsett
            med nationella och internationella flygkommunikationer. Ett problem
            är däremot den nedrustning av helikoptertrafiken trots den uppmärksamhet
            som viss verksamhet i just Norrtälje nyligen förorsakat som drabbat
            Stockholms län under senare år. Ett tryggt skärgårdsboende kräver
            möjlighet till helikoptertransporter vid sjukdomsfall.
          </p>
          <head xml:id="i-3aXHDQeXWa3LT6cTtsM22B" type="h2">
            Den underbara skärgården
          </head>
          <p xml:id="i-U7Dy4XUESEtmFjLzvf55kM">
            I Norrtälje kommun finns en av Sveriges viktigaste turisttillgångar,
            skärgården, med dess närmast oräkneliga antal öar, de flesta obebodda.
          </p>
          <p xml:id="i-KhwG4rM2yGtvL2T5R7ot2N">
            Antalet sommargäster beräknas Norrtälje uppgå till 125 000200
            000 per år, antalet fritidshus är särklassigt störst av alla landets
            kommuner med över 15 000; på andra plats i Stockholms län kommer
            Värmdö med cirka 4 000 fritidshus. Den nya fastighetsavgiftspolitiken
            innebär att Norrtälje kan se framtiden an med tillförsikt och
            också våga planera för än fler fritidsboenden. Under 2009 kommer
            kommunen att få en intäkt på omkring 35 000 000 kronor som inte
            fanns tidigare, från fastighetsavgiften.
          </p>
          <head xml:id="i-4VPj5gNAM3dPmWu77chhHW" type="h2">
            Fritidsboenden är en god investering sett från folkhälsoperspektivet
          </head>
          <p xml:id="i-JsuS6C1yEq9ufvYFxJVoRi">
            Roslagens unika arkipelag erbjuder rekreationsmöjligheter av
            hart när oemotståndlig karaktär och lockar varje år många turister
            att återkomma. Det finns skäl att i annat sammanhang behandla
            förutsättningen för boende och yrkesverksamma i skärgården. I
            detta sammanhang skall endast konstateras att fasta förbindelser,
            till vilka av Vägverket drivna färjor mellan fastlandet och näraliggande
            öar skall hänföras, är av största vikt för en levande skärgård.
          </p>
        </div>
        <div xml:id="i-7WjMA8DEEAvUA6Dop3H8yX" type="motSignatures">
          <list xml:id="i-7HSffoRz2RBcNsyLrXu7XF">
            <item xml:id="i-E1jwWHbDti3kBW6hXa7E9M" who="i-XcAqMe3ntVBboWUxqACfz">
              Gunnar Andrén (fp)
            </item>
          </list>
        </div>
      </div>
    </body>
  </text>
</TEI>
