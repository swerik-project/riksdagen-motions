<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00522">
  <teiHeader>
    <fileDesc>
      <titleStmt>
        <title>Barn som placeras i samhällets vård</title>
        <author corresp="i-HUjSZiwF294s3waLDaSH8f i-TEkdGy8DEUwcbVAxHygs6z">av Agneta Berliner och Maria Lundqvist-Brömster (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barn som placeras i samhällets vård</title>
          <idno type="rdwebb">GX02So522</idno>
          <rs type="number">So522</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So522/text</ref>
          <ref type="dokument_url_html">http://data.riksdagen.se/dokument/GX02So522</ref>
          <ref type="dokumentstatus_url_xml">http://data.riksdagen.se/dokumentstatus/GX02So522</ref>
          <ref type="doc">http://data.riksdagen.se/fil/7623506D-3588-48C1-9CFF-B64066F79C87</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HUjSZiwF294s3waLDaSH8f</idno>
            <name>Agneta Berliner</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-TEkdGy8DEUwcbVAxHygs6z</idno>
            <name>Maria Lundqvist-Brömster</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T9xeh4NaDX6sjsbWg3DLH2" type="signed"/>
        <correspContext corresp="i-T9xeh4NaDX6sjsbWg3DLH2">
          <note type="signatory" corresp="i-HUjSZiwF294s3waLDaSH8f"/>
          <note type="signatory" corresp="i-TEkdGy8DEUwcbVAxHygs6z"/>
        </correspContext>
        <correspAction xml:id="i-EKVshAVtzMF4eeuwkpLSZz" type="numbering">
          <date when="2009-10-07"/>
        </correspAction>
        <correspAction xml:id="i-5ToWuuxE7aGVPjW9W1dV3q" type="submission">
          <date when="2009-10-05"/>
        </correspAction>
        <correspAction xml:id="i-ME9wtKX17f2Ho4p7cSLXae" type="transfer">
          <date when="2009-10-04"/>
        </correspAction>
        <correspAction xml:id="i-VVcH7pQ4KyCPJEq8mVWLEk" type="assigned"/>
        <correspContext corresp="i-VVcH7pQ4KyCPJEq8mVWLEk">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-D2hf9ksFX62prBvz2LwUNB" type="motBody">
        <div xml:id="i-QR4j22QUh7DvcCWK4tzijH" type="motProposal" subtype="förslag">
          <head xml:id="i-8YdUnHFarUZCiEp8PFkfY5">
            Förslag till riksdagsbeslut
          </head>
          <list xml:id="i-Qis6LT8bSbBLksE4tiKqjD" style="ol">
            <item xml:id="i-FWcPDZCHWbFhqFxmT57mDZ">
              Riksdagen tillkännager för regeringen som sin mening vad som
              anförs i motionen om att på nationell nivå fastställa obligatoriska,
              systematiska rutiner för att fånga upp varje placerat barns eventuella
              behov av stöd.
            </item>
            <item xml:id="i-Mr76zUn8a8dGieZo5RuWSk">
              Riksdagen tillkännager för regeringen som sin mening vad som
              anförs i motionen om att införa auktorisation för att driva hem
              för vård och boende (HVB).
            </item>
            <item xml:id="i-ALAderx2KY8nBMiBbTVtFk">
              Riksdagen tillkännager för regeringen som sin mening vad som
              anförs i motionen om att göra en nationell satsning på utvärdering
              och metodutveckling inom den sociala barn- och ungdomsvården.
            </item>
            <item xml:id="i-NuCU47Cud2r7o96iwdWesk">
              Riksdagen tillkännager för regeringen som sin mening vad som
              anförs i motionen om att stärka barnets rätt att komma till tals.
            </item>
            <item xml:id="i-D2HdRvgT2kZ89XK9jVnoCL">
              Riksdagen tillkännager för regeringen som sin mening vad som
              anförs i motionen om att Sis bör ta fram en handlingsplan för
              stöd till placerade ungdomar i frågor som rör sexualitet, graviditet
              och föräldraskap.
            </item>
            <item xml:id="i-4CA9u3nToX7Zzqtr8MdSZc">
              Riksdagen tillkännager för regeringen som sin mening vad som
              anförs i motionen om att alla placerade barn bör ges rätt till
              en egen socialsekreterare.
            </item>
            <item xml:id="i-UP4U7pACosd1CN5qZwWVGJ">
              Riksdagen tillkännager för regeringen som sin mening vad som
              anförs i motionen om att trygghetssystemen behöver anpassas efter
              familjehemsföräldrars särskilda situation.
            </item>
            <item xml:id="i-EtnKJ43idbx1Zedt8dotSX">
              Riksdagen tillkännager för regeringen som sin mening vad som
              anförs i motionen om uppföljning av kvalitet i familjehem i annan
              kommun.
            </item>
            <item xml:id="i-6WoUQr8mDdpiPntQJMNXba">
              Riksdagen tillkännager för regeringen som sin mening vad som
              anförs i motionen om stärkt eftervård.
            </item>
            <item xml:id="i-8w4e1N85UARfqL1rr4abPH">
              Riksdagen tillkännager för regeringen som sin mening vad som
              anförs i motionen om vårdnadsöverflyttningar och adoption.
            </item>
          </list>
        </div>
        <div xml:id="i-JQFb2WqS9HEjqTNxMpv7jK" type="motContent">
          <head xml:id="i-NrbYLeREYQDa4qAzPGUpXV" type="h1">
            Motivering
          </head>
          <p xml:id="i-NKeHQ4BG9opUSB9AZyeSgn">
            När föräldrarna inte räcker till och inte förmår att ta ansvar
            för sitt barn måste samhället gripa in och säkerställa att barnet
            får den trygghet och omsorg som varje barn behöver. När ett barn
            omhändertas tar samhället över föräldrarnas ansvar för barnet.
            Erfarenheten visar att samhället ofta misslyckas med den uppgiften.
            Många av de placerade barnen får inte det stöd de har rätt till.
            Skrämmande många av barnen får stora problem som unga vuxna.
          </p>
          <p xml:id="i-39a3BRQh87JoqjDnxGSxk7">
            Utvärderingar av vården av de mest utsatta barnen i samhället
            saknas i hög utsträckning. Det gäller både den öppna vården på
            hemmaplan och den vård som ges till barn som socialtjänsten placerat
            i familjehem eller på institution. Ingen kan idag svara på vilka
            insatser som leder till ett gott resultat för barnen, vilka insatser
            som inte ger någon effekt alls och vilka som till och med är skadliga
            för barnen. Vi bedömer att en av våra viktigaste utmaningar är
            att se till att de allvarliga bristerna i den sociala barn- och
            ungdomsvården åtgärdas. I regeringen finns en ambition att stärka
            socialtjänsten. En rad initiativ har tagits och flera är på gång.
            Den kanske allra viktigaste är regeringens tillsynsreform som
            kommer att innebära en stärkt löpande tillsyn av den sociala barn-
            och ungdomsvården.
          </p>
          <p xml:id="i-V61iqtbRTF6rDDy7q8pLGy">
            Men vi är övertygade om att fler åtgärder behövs för att stärka
            kvaliteten i vården av de placerade barnen. Det visar den granskning
            som länsstyrelserna har gjort av hela den sociala barn- och ungdomsvården.
            Den bilden förstärks ytterligare i den särskilda granskning som
            Socialstyrelsen och länsstyrelserna gjort av samtliga hem för
            vård och boende (HVB) som tar emot barn och ungdomar. Socialstyrelsen
            ger svidande kritik. På en tredjedel av HVB brister säkerheten
            för barnen. Många av hemmen behöver bättre rutiner för att förebygga
            att barn utsätts för våld, kränkningar eller övergrepp. På vart
            tredje HVB får barn och ungdomar inte komma till tals ordenligt
            om hur de har det och om sin behandling. Mer än fyra av tio HVB
            brister i dokumentationen av barnens behandling, vilket påverkar
            möjligheterna till insyn och rättssäkerhet. Listan av upptäckta
            brister kan göras längre.
          </p>
          <p xml:id="i-UPqvReP2zJr4UPzdJcW1Cx">
            Vi vill markera att det är ett politiskt ansvar att se till att
            varje placerat barn får sina behov och rättigheter tillgodosedda.
            Det är uppenbart att de flesta kommuner inte lever upp till sitt
            ansvar för samhällets kanske mest utsatta barn. Nu måste det förändras.
            Den sociala barn- och ungdomsvården möter en komplex problembild
            och det finns inte några enkla lösningar på svåra problem. Men
            att nöja sig med hur verkligheten för många placerade barn och
            ungdomar ser ut i dag det vore att svika barnen.
          </p>
          <head xml:id="i-FVGi627d78TKcA3SCff9k3" type="h2">
            Nationella rutiner
          </head>
          <p xml:id="i-Ybw1erXSHJ4aciGFEfFk6D">
            Placerade barn riskerar i betydligt större utsträckning än andra
            att få problem med sin hälsa eller i skolan. Obligatoriska, systematiska
            rutiner bör fastställas på nationell nivå för att fånga upp varje
            placerat barns eventuella behov av stöd. Vi vill införa systematiska
            rutiner för läkarundersökningar av varje placerat barn, för undersökning
            och bevakning av barnets psykiska hälsa samt för utredning och
            systematiskt stöd till barnets skolarbete. Detta bör riksdagen
            ge regeringen till känna.
          </p>
          <head xml:id="i-L7d6oWwaYYiXN5ZCTDmWgo" type="h2">
            Auktorisation för att driva HVB
          </head>
          <p xml:id="i-BMUi3NPxke78jgn8Z6FzGx">
            Vi ifrågasätter att det inte ställs tydligare krav på den som
            vill driva ett HVB, med tanke på att de barn och ungdomar som
            placeras där tillhör samhällets allra mest utsatta. Dagens krav
            och regler är alldeles för luddiga. Vi menar till exempel att
            krav bör ställas på att såväl föreståndare som personal vid ett
            HVB för barn och unga har adekvat högskoleutbildning. Den som
            leder verksamheten ska också ha kunskap om barns rättigheter,
            samt dokumenterad erfarenhet av att möta behov hos barn i utsatta
            situationer. Krav bör ställas på systematisk kvalitetssäkring
            av verksamheten, liksom en skyldighet att använda evidensbaserade
            metoder samt att följa upp och redovisa behandlingsresultat. Hur
            barnets rätt till inflytande och deltagande garanteras bör också
            redovisas. Vi föreslår auktorisation, baserat på tydliga kvalitetskrav,
            för att driva HVB. Vid missförhållanden kan auktorisationen dras
            in. Hur ett system för auktorisation av HVB ska utformas behöver
            utredas närmare. Detta bör riksdagen ge regeringen till känna.
          </p>
          <head xml:id="i-KteCMpCFTE5iPfvbbLzV1a" type="h2">
            Nationell satsning på utvärdering och metodutveckling
          </head>
          <p xml:id="i-QegipFk1BkCNEkKWmhdv7r">
            Få insatser inom den sociala barn- och ungdomsvården är utvärderade.
            Ingen kan i dag svara på vilka insatser som är bra och om en del
            insatser till och med är skadliga för barnen. Vi föreslår att
            regeringen gör en överenskommelse med Sveriges Kommuner och Landsting
            om en flerårig, nationell satsning på utvärdering och metodutveckling
            i den sociala barn- och ungdomsvården. Detta bör riksdagen ge
            regeringen till känna.
          </p>
          <head xml:id="i-MUCjYh983BV6TQoRmpYZPy" type="h2">
            Stärk barns rätt till inflytande
          </head>
          <p xml:id="i-JpkyWRhLTRScUxF4DMfbYH">
            Barns rätt att komma till tals har stärkts i både socialtjänstlagen
            och LVU. Mycket återstår dock för att se till att barnens rätt
            att göra sin röst hörd får genomslag i praktiken. Länsstyrelsernas
            uppföljning av socialtjänstens kontakter med placerade barn visar
            att detta är ett eftersatt område. Granskningen av HVB visar att
            även institutionerna behöver förbättra barns möjligheter till
            delaktighet. Barnombudsmannens granskning av länsstyrelserna visar
            vidare att de behöver säkerställa att barnen själva kommer till
            tals i den sociala tillsynen. Få länsstyrelser har heller barnanpassad
            information eller har tänkt på hur de i sin verksamhet ska vara
            tillgängliga för placerade barn och unga. Barnens rätt till inflytande
            behöver därför stärkas. Detta bör riksdagen ge regeringen till
            känna.
          </p>
          <head xml:id="i-Ww16u8G4kTeF85Rkhukmkq" type="h2">
            Bättre stöd kring sexualitet, graviditet och föräldraskap
          </head>
          <p xml:id="i-CsQeXv2e5vYCnhxnzkn7ys">
            En stor andel av de flickor som placeras i samhällets vård blir
            mammor redan under tonåren. Även andelen tonårspappor är stor
            jämfört med jämnåriga kamrater. Vi föreslår att socialtjänsten
            i alla avtal med HVB ska säkerställa ett systematiskt samarbete
            med närmaste ungdomsmottagning. Motsvarande samarbeten måste också
            utvecklas för ungdomar placerade i familjehem. Sis bör ta fram
            en handlingsplan för stöd till placerade ungdomar i frågor som
            rör sexualitet, graviditet och föräldraskap. Detta bör riksdagen
            ge regeringen till känna.
          </p>
          <head xml:id="i-8vq2TMnVq7N3UPiU4r6pD6" type="h2">
            Rätt till en egen socialsekreterare
          </head>
          <p xml:id="i-EonMJyFWyaRFErwMNe1hSs">
            Länsstyrelsernas uppföljning visar att barnperspektivet måste
            stärkas i många kommuner när det gäller socialtjänstens arbete
            med barn placerade i familjehem eller HVB. Vi vet att många barn
            som far illa känner stor ensamhet och misstro mot myndigheter.
            Kontinuitet i kontakterna är en förutsättning för att kunna bygga
            upp en förtroendefull relation. I en del kommuner strävar socialtjänsten
            efter att varje barn ska ha sin socialsekreterare. Varje barn
            bör ha rätt till en egen socialsekreterare. Detta bör riksdagen
            ge regeringen till känna.
          </p>
          <head xml:id="i-KUMRh851XM8JPQ14yornw4" type="h2">
            Mer stöd till familjehemmen
          </head>
          <p xml:id="i-P4FaJJw43MZPdmvDTSRvk2">
            Många familjehem får inte tillräcklig uppbackning och stöd från
            socialtjänsten. Ett bra stöd till de familjer som ställer upp
            som familjehem är en viktig nyckel för att kunna rekrytera fler
            familjehem. Trygghetssystemen är idag inte anpassade efter familjehemsföräldrarnas
            särskilda situation, detta behöver åtgärdas. Detta bör riksdagen
            ge regeringen till känna.
          </p>
          <head xml:id="i-9vXuimvW3ouwa3cKmTNd4i" type="h2">
            Tydliggör ansvaret för att följa upp kvaliteten
          </head>
          <p xml:id="i-HQsofzTppcXRvKX5WoUVsX">
            Ofta placeras barn i familjehem på långt avstånd från hemorten.
            Den placerande kommunen har därmed mycket begränsad insyn och
            tillsyn. Den placerande kommunen ska alltid ha ansvaret att följa
            upp att barnet har det bra i familjehemmet. Men av praktiska skäl
            bör vistelsekommunen kunna genomföra granskning och inspektion
            på den placerande kommunens uppdrag och få ersättning för det.
            På detta sätt ökar möjligheten att följa upp att familjehemmen
            erbjuder en god kvalitet och att eventuella missförhållanden uppdagas.
            Detta bör riksdagen ge regeringen till känna.
          </p>
          <head xml:id="i-UmnHJuceCYGBDaPwcrbXiS" type="h2">
            Stärk eftervården för placerade barn och ungdomar
          </head>
          <p xml:id="i-BVQm2ZKqmUwaUtNwMMQiWN">
            Eftervården av placerade barn och ungdomar är ett eftersatt område.
            Det bör i god tid utarbetas strategier inför att en placering
            på ett HVB eller familjehem ska avslutas. Många placerade ungdomar
            står helt ensamma som unga vuxna. De måste kunna få fortsatt stöd
            genom socialtjänstens försorg. En del barn återförenas med sina
            föräldrar efter att ha bott i familjehem eller på HVB. Socialtjänsten
            måste ge både föräldrar och barn bättre stöd i de fall de återförenas
            efter en placering. Detta bör riksdagen ge regeringen till känna.
          </p>
          <head xml:id="i-HPJg3wt9gUonNpzpSa3zMY" type="h2">
            Återförening är inte alltid det bästa
          </head>
          <p xml:id="i-LVrHag5HbzQdMjr82tEFux">
            Barnets bästa ska alltid sättas i främsta rummet. I praktiken
            är dock föräldraperspektivet starkt i socialtjänstens arbete.
            Även i de fall då barnet växer upp i familjehemmet sker sällan
            att vårdnaden flyttas till fosterföräldrarna. Detta görs sällan
            trots att en återförening av föräldrar och barn många gånger verkar
            utsiktslös. För barnets skull är det viktigt att inte kapa trådarna
            till de biologiska föräldrarna. Barnet har rätt till sitt ursprung.
            Men strävan måste vara att ett barn ska kunna växa upp under trygga
            och förutsägbara förhållanden. Barnskyddsutredningen har fått
            i uppdrag av regeringen att utreda de långtidsplacerade barnens
            situation och komma med förslag till förändringar. Vi menar att
            socialtjänsten, med utgångspunkt från barnets bästa, bör garantera
            det familjehem som tar över vårdnaden fortsatt stöd på alla plan,
            så att detta inte blir ett hinder för att ge barnet trygghet i
            tillvaron. Enligt dagens regler ska en vårdnadsöverflyttning övervägas
            när barnet bott i tre år i familjehemmet. Tre år är lång tid i
            ett litet barns liv. Ett barn knyter an. Vi anser därför att Barnskyddsutredningen
            bör överväga att ta bort tidsgränsen, så att socialtjänsten i
            stället gör dessa överväganden löpande. Vi menar vidare att det
            finns anledning för utredningen att noga pröva frågan om adoption
            utifrån barnets bästa kan vara ett alternativ för en del av de
            barn som i dag placeras i familjehem. Detta bör riksdagen ge regeringen
            till känna.
          </p>
        </div>
        <div xml:id="i-SgGp21JTFoMW3f14Bkqi7S" type="motSignatures">
          <list xml:id="i-CAsPsgKXWHTGDb7xsEGW33">
            <item xml:id="i-6rXL9yvis6uHGhAdUZDUJb" who="i-HUjSZiwF294s3waLDaSH8f">
              Agneta Berliner (fp)
            </item>
            <item xml:id="i-6YH7nBvQYGvKYmjBx2kF7U" who="i-TEkdGy8DEUwcbVAxHygs6z">
              Maria Lundqvist-Brömster (fp)
            </item>
          </list>
        </div>
      </div>
    </body>
  </text>
</TEI>
