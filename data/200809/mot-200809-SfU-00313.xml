<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SfU-00313">
  <teiHeader>
    <fileDesc>
      <titleStmt>
        <title>Språkkunskaper för att beviljas svenskt medborgarskap</title>
        <author corresp="i-MtQDAwnav9eHyeftxbQLvf i-9Kt7koTgzUZUA9ovNXYdWj">av Inger René och Marietta de Pourbaix-Lundin (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Språkkunskaper för att beviljas svenskt medborgarskap</title>
          <idno type="rdwebb">GW02Sf313</idno>
          <rs type="number">Sf313</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GW02Sf313/text</ref>
          <ref type="dokument_url_html">http://data.riksdagen.se/dokument/GW02Sf313</ref>
          <ref type="dokumentstatus_url_xml">http://data.riksdagen.se/dokumentstatus/GW02Sf313</ref>
          <ref type="doc">http://data.riksdagen.se/fil/FA6D0FEF-B6ED-4F26-BE7D-56DF0F0E5B1E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MtQDAwnav9eHyeftxbQLvf</idno>
            <name>Inger René</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VoiJgSR9xJNfejTeiZeNqv" type="signed"/>
        <correspContext corresp="i-VoiJgSR9xJNfejTeiZeNqv">
          <note type="signatory" corresp="i-MtQDAwnav9eHyeftxbQLvf"/>
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction xml:id="i-2KS3iqKkz5aVLMhaf5t1GV" type="numbering">
          <date when="2008-10-07"/>
        </correspAction>
        <correspAction xml:id="i-KE8jGj3T99Gmx9wG8qqHrx" type="submission">
          <date when="2008-10-06"/>
        </correspAction>
        <correspAction xml:id="i-DqAJDhnSdFhspHkWPm6N8N" type="transfer">
          <date when="2008-10-06"/>
        </correspAction>
        <correspAction xml:id="i-PUEkxbEQ5ggGecVkaagvKm" type="assigned"/>
        <correspContext corresp="i-PUEkxbEQ5ggGecVkaagvKm">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CHWJqvdQT3gXCRDPFrKorx" type="motBody">
        <div xml:id="i-R2konf2M99VU7rqFWsUcqU" type="motProposal" subtype="förslag">
          <head xml:id="i-Py1NgfGMnRc4N5UZW2d3c4">
            Förslag till riksdagsbeslut
          </head>
          <p xml:id="i-P6cMiHYpekSE5ddmwBiCaT">
            Riksdagen tillkännager för regeringen som sin mening vad som
            anförs i motionen om behovet av sådan ändring i lagen (2001:82)
            om svenskt medborgarskap att test av kunskaperna i svenska språket
            ska ingå som ett kriterium för att beviljas svenskt medborgarskap.
          </p>
        </div>
        <div xml:id="i-KAQYkX7rfwYaiFJKbXKPgR" type="motContent">
          <head xml:id="i-BkTJEEjbPc1o6mskjcsXN4" type="h1">
            Motivering
          </head>
          <p xml:id="i-NGkPC67JF3rtW6uvGEoNBU">
            På några decennier har Sverige gått från ett etniskt homogent
            samhälle till att bli ett av Europas mest mångkulturella. Sverige
            måste ta tillvara den driftkraft som finns hos människor som söker
            sig till nya länder. Ingen tjänar på en politik där invandrare
            ses som offer. De som kommer hit är oftast människor med starka
            drivkrafter och höga ambitioner. Det är viktigt att vi tar till
            vara dessa individers styrka. Många av de människor som kommit
            till Sverige har haft drömmar och ambitioner om ett bättre liv
            för sig själva och för sina barn. Ofta har de fått sina förhoppningar
            grusade. Alltför många lyckas inte ta sig in i det svenska samhället
            och in på den svenska arbetsmarknaden. En av barriärerna är språket.
            I dagens samhälle är det kunskap och kompetens som är inträdesbiljetten
            till arbetsmarknaden, och språket är nyckeln.
          </p>
          <p xml:id="i-4EgP8491jGGZNNLbELmUT9">
            Språket spelar en avgörande roll i människans liv. Språket har
            betydelse för hur vi människor uppfattar varandra. Genom att lära
            sig ett nytt språk skaffar man sig insikter i och förståelse för
            ett nytt samhälle med kanske ett annat kulturmönster än vad man
            är uppvuxen med. Vårt samhälle präglas av många olika identiteter
            och skiftande värderingar där man inte kan säkra sin sammanhållning
            via en gemensam kultur. Därför är det så viktigt med gemensamt
            språk. Att flyktingar/invandrare inte lär sig svenska tillräckligt
            bra är ett allvarligt samhällsproblem och inte endast en skol-
            eller utbildningsfråga. Det handlar även om delaktighet i samhället,
            hur man kan påverka sina egna livsförhållanden, hur man kommunicerar
            med t.ex. dagis, skola och äldrevård och hur man gör sin röst
            hörd i en politisk församling. Att inte förstå språket utgör ett
            hot mot medverkan i ett lands demokratiska utveckling.
          </p>
          <p xml:id="i-Tb95H5gK8vbuaLDc4ThJ2N">
            Bristande språkkunskaper är ett bekymmer i invandrarfamiljer.
            Barnen lär sig snabbt svenska på dagis och i skolan medan föräldrarna
            fortsätter att tala sitt hemlands språk. Barnen blir svenska med
            svenska värderingar och kunskaper om det svenska samhällets normer
            och kultur. Föräldrarna tittar på tv från hemlandet, läser tidningar
            från hemlandet, umgås med landsmän och lever kvar i hemlandets
            kultur och normsystem. Det svenska samhället torde i åtskilliga
            fall visa upp en helt skild bild för flertalet ungdomar jämfört
            med den bild som deras föräldrar har. Risken är stor att det blir
            spänningar, problem och bristande förståelse mellan barn/ungdomar
            och föräldrar när normsystem kolliderar.
          </p>
          <p xml:id="i-R5t47kFVTxV5ruDpb8t2i2">
            Nyckeln till framgång i det nya landet är språket. Syftet med
            undervisningen svenska för invandrare (sfi) måste vara att en
            individ skall få möjlighet att skaffa sig så goda kunskaper i
            svenska att hon eller han kan fungera både i samhället och på
            arbetsmarknaden. Ett annat syfte skulle kunna vara att möjliggöra
            ett svenskt medborgarskap. Vore det så att det bl.a. krävdes grundläggande
            kunskaper i svenska språket för att kunna erhålla svenskt medborgarskap
            skulle säkert fler mer aktivt delta i sfi-undervisningen. Flyktingmottagandet
            och sfi-undervisningen behöver reformeras, dels för att korta
            vägen till egen försörjning, dels för att överföra grundläggande
            värderingar till de människor som kommer till vårt land. Samhället
            har en skyldighet att förse personer med relevanta språkkunskaper.
            Vi har också ett ansvar att ställa krav på personer att lära sig
            svenska.
          </p>
          <p xml:id="i-G9YRjuyWGGDWGMz8RkVgMM">
            Vi anser att minimikrav för svenskt medborgarskap borde vara
            kunskaper i svenska språket. Lagreglering av detta bör införas,
            liksom en reglering av på vilket sätt sådana kunskaper skall kunna
            dokumenteras. En sådan reglering bör medge sådana undantag som
            är föranledda av den sökandes ålder eller andra särskilda omständigheter
            som gör det orimligt att hävda kunskapskravet fullt ut.
          </p>
          <p xml:id="i-QMuS8Hp2RWT59gYJYqmDB9">
            Ett sådant krav för medborgarskap skall inte betraktas som ett
            hinder utan snarare som ett gemensamt ansvar för samhället och
            den enskilde. Genom kravet ökar de enskilda individernas möjligheter
            på arbetsmarknaden, i samhället och i livet i det nya hemlandet.
            För personer med utländsk bakgrund vet vi att arbete är en viktig
            faktor för att bryta utanförskapet. Arbetet ökar möjligheterna
            att på ett naturligt sätt komma in i det svenska samhället. Arbete
            är grunden för människors makt över sina egna liv och samtidigt
            en förutsättning för Sveriges välstånd. Genom att ställa krav
            på kunskaper i svenska ökar möjligheterna för dessa personer att
            fungera i samhället, att komma in på arbetsmarknaden och därmed
            bidra till den svenska välfärden.
          </p>
          <p xml:id="i-8HGJ4Tazky6EuxQeJ1K4TT">
            Medborgarskap är inte en fråga om pappersexercis. Det är en reell
            markering av en djupare relation till Sverige. Då är naturligtvis
            förmågan att tala och förstå det svenska språket en viktig del
            av den nya medborgarens förutsättningar för att verkligen känna
            och kunna ge uttryck för denna djupare relation.
          </p>
          <p xml:id="i-L1wAtXdTk2S72c8ZgiymWu">
            I många EU-länder, t.ex. Danmark, Finland, Tyskland, Nederländerna,
            Spanien och Portugal, finns, förutom en hel del andra krav, även
            krav på att kunna förstå och göra sig förstådd på respektive lands
            språk för att erhålla medborgarskap. Andra länder som också har
            olika former av språktest som villkor för medborgarskap är Bosnien-Hercegovina,
            Estland, Kroatien, Schweiz, Tjeckien, Turkiet, Ungern, Ukraina,
            Australien och Kanada.
          </p>
          <p xml:id="i-P4bvB6mYqa8JGkyz2BYEGe">
            Att inte ställa krav på kunskaper i svenska för svenskt medborgarskap
            är att inte bry sig. Man gör invandrare och flyktingar en stor
            björntjänst.
          </p>
        </div>
        <div xml:id="i-Bqk3dkqw9URU5xHnF14P2j" type="signatureBlock">
          <list xml:id="i-LP5gVaoUFmZbKM7qRfNJzf">
            <item xml:id="i-SqXGo8QZucWiuBWLQ5C8Jh" who="i-MtQDAwnav9eHyeftxbQLvf" type="signature">
              Inger René (m)
            </item>
            <item xml:id="i-U5sFcgsdp6wUxF4BvSGgVu" who="i-9Kt7koTgzUZUA9ovNXYdWj" type="signature">
              Marietta de Pourbaix-Lundin (m)
            </item>
          </list>
        </div>
      </div>
    </body>
  </text>
</TEI>
