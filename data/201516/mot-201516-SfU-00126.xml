<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-00126">
  <teiHeader>
    <fileDesc>
      <titleStmt>
        <title>Pensionssystemet</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:126 av Wiwi-Anne Johansson m.fl. (V)</title>
          <idno type="rdwebb">H302126</idno>
          <rs type="number">126</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H302126/text</ref>
          <ref type="dokument_url_html">http://data.riksdagen.se/dokument/H302126</ref>
          <ref type="dokumentstatus_url_xml">http://data.riksdagen.se/dokumentstatus/H302126</ref>
          <ref type="docx">http://data.riksdagen.se/fil/677EB38D-2D3C-4A60-97AB-9DA08E133C93</ref>
          <ref type="pdf">http://data.riksdagen.se/fil/05295AE5-208D-4511-A473-0B7AB99D7C1F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-7r5EMv9VstEFKe8CzeUCH5</idno>
            <name>Daniel Sestrajcic</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8Hdi6aUeDoZaw1LEMfpnfe" type="signed"/>
        <correspContext corresp="i-8Hdi6aUeDoZaw1LEMfpnfe">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-7r5EMv9VstEFKe8CzeUCH5"/>
        </correspContext>
        <correspAction type="submitted" xml:id="i-4n4o1HPqeyncGZBCoxAkmH">
          <date when="2015-09-28"/>
          <time when="14:16:56"/>
        </correspAction>
        <correspAction type="referred" xml:id="i-HvVpwVrwEH8Hh3PjD1Jt3k">
          <date when="2015-10-13"/>
        </correspAction>
        <correspAction type="assigned" xml:id="i-FpfDpxpk7eEXFsXqHcgwQ9">
          <date when="2016-08-15"/>
          <time when="08:39:30"/>
        </correspAction>
        <correspContext corresp="i-FpfDpxpk7eEXFsXqHcgwQ9">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-3xHDM3LaPGt3eCb3mNDB5U"/>
        <correspContext corresp="i-3xHDM3LaPGt3eCb3mNDB5U">
          <ref type="uppgift">2015/16:SfU2</ref>
          <ref type="ref_dok_id">H301SfU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU2</ref>
          <ref type="ref_dok_titel">Utgiftsområde 11 Ekonomisk trygghet vid ålderdom</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:126 av Wiwi-Anne Johansson m.fl. (V) Pensionssystemet</div>
      </div>
      <div type="motBody">
        <div type="motProposal" subtype="förslag">
          <head xml:id="i-KCjEkYuDRDZt3YchU8LwGH">
            1 Förslag till riksdagsbeslut
          </head>
          <list style="ol">
            <item xml:id="i-CXDb7vWkABhjczvpxdfeVo">
              Riksdagen ställer sig bakom det som anförs i motionen om att
              avgiften till premiepensionssystemet bör tillföras inkomstpensionssystemet
              och tillkännager detta för regeringen.
            </item>
            <item xml:id="i-8bpP61wtBKVArPP8eNmQxc">
              Riksdagen ställer sig bakom det som anförs i motionen om att
              en parlamentarisk utredning med uppdrag att skapa ett stabilt
              pensionssystem bör tillsättas och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-6rxrdeppFczC9jXtukHouo">
            2 Inledning
          </head>
          <p xml:id="i-PR2w9zyicsPJwNiph4Hx5y">
            Vänsterpartiet vill skapa ett långsiktigt hållbart och pålitligt
            pensionssystem med pensioner som går att leva på. Vänsterpartiet
            sitter inte med i den s.k. pensionsgruppen eftersom Vänsterpartiet
            inte stod bakom den uppgörelse som resulterade i det nya pensionssystemet.
            Vi konstaterar att rådande system bl.a. har inneburit att varannan
            kvinna inte kommer att kunna leva på sin pension och att det därmed
            måste betraktas som ett otillfredsställande system. Vänsterpartiet
            vill ha ett pensionssystem som är tryggt och solidariskt, och
            som förvaltas kostnadseffektivt.
          </p>
          <head type="h1" xml:id="i-63YN89jNojndcBfi5kxwBL">
            3 Ett felkonstruerat pensionssystem
          </head>
          <p xml:id="i-XTiv6jsqNcFJ96pJxTjCgQ">
            Påståendet att den automatiska balanseringen från 2011 och senare
            enbart beror på börsens utveckling är fel. Sanningen är att pensionssystemet
            är felkonstruerat och att fortsatta neddragningar i form av successiva
            aktiveringar av den automatiska balanseringen, den s.k. bromsen,
            kommer att tvingas fram om inte pensionssystemet ses över från
            grunden. ”Våra medlemmar litar inte på pensionssystemet”, menade
            LO:s ordförande när LO presenterade en rapport om pensionssystemet
            2011. Bakgrunden är att det som förespeglades när det nya systemet
            sjösattes inte stämmer med dagens verklighet. Den underfinansierade
            inkomstpensionen ger nu för en industriarbetare ca 52 procent
            av slutlön mot utlovade 62 procent. Orkar man inte arbeta till
            65 år blir pensionen ännu lägre. LO är, och var också från början,
            motståndare till det osäkra PPM-systemet. Det är ett system som
            gläder fondförvaltare men är dyrt och dåligt för pensionärerna.
            Under 2013 har LO publicerat ännu en rapport som ytterligare fördjupar
            analysen och kritiken av pensionssystemet. En annan rapport, ”Pensionssystemet,
            blev det som tänkt?”, kom våren 2011 från de fem rikstäckande
            pensionärsorganisationerna PRO, SPF, SKPF, SPRF och RPG. De har
            nu alla fem dragit samma slutsats som LO gör i rapporten ”PPM
            – dyrt och dåligt för pensionärerna” och därför bör premiepensionssystemet
            avskaffas och medlen föras över till inkomstpensionssystemet.
            I en senare rapport från vintern 2013, ”En modell för finansiering
            av pensionssystemet utan automatisk balansering”, visar pensionärsorganisationerna
            hur AP-fonderna kan stärkas och hur PPM-avgiften kan överföras
            till inkomstpensionen. LO:s liksom de fem pensionärsorganisationernas
            rapporter visar på fundamentala brister i pensionssystemet. Vänsterpartiet
            delar uppfattningen att systemet har stora brister och vill därför
            se en grundlig utvärdering och en parlamentarisk utredning för
            att komma till rätta med bristerna. Det borde vara en självklarhet
            att de som har byggt upp vår välfärd ska ha rätt till en ekonomiskt
            tryggad ålderdom. Så är det inte i dag. Verkligheten är att pensionärer
            sedan mitten av 1990-talet förlorat runt 40 procent i ekonomisk
            standard jämfört med löntagare.
          </p>
          <head type="h1" xml:id="i-41rY68Vp4p8NAjaTSFvnZN">
            4 PPM
          </head>
          <p xml:id="i-LBkAowYfSw863UZpQSShNH">
            PPM-systemet är ett misslyckande som har fått kritik från många
            håll, inte minst från LO. Det är ett mycket dyrt system och fondväljandet
            har inte blivit den framgång som vissa hoppades på. Premiepensionssystemet
            stämmer inte längre med vad som sades vara syftet 1994. Då talades
            om en begränsad valfrihet, intresset av säkerhet skulle dominera
            och en garanterad minimiavkastning skulle införas. En sådan ordning
            skulle ge en riskutjämning. En garanterad avkastning skulle också
            ge en realistisk utgångspunkt för prognoser över hur stora dessa
            pensioner skulle kunna förväntas bli. Systemet har nu i stället
            blivit ett helt främmande inslag i det offentliga pensionssystemet
            där vi alla kan spekulera bort en del av vår pension. Premiepensionen
            har gått back sedan den infördes och dess värde sjönk år 2008
            med 34,5 procent, allt medan de förvaltande kapitalinstituten
            har tjänat miljarder. Pensionärernas pengar ska inte spekuleras
            bort. Omfattningen av pensionssystemets åtaganden är så stor att
            diskussionen om de framtida pensionerna måste inkludera alla grupper
            i samhället. Vi kan räkna med att ha gott om resurser de närmaste
            tio åren då antalet aktiva fortsatt kommer att vara stort jämfört
            med antalet pensionärer. Det är därför angeläget att spara och
            göra vettiga investeringar nu för att skapa bättre förutsättningar
            för framtidens stora grupper av pensionärer. Både höjda avgifter
            till inkomstpensionssystemet och höjda skatter måste vara en del
            i en framtidsdiskussion. Att pensionssystemet bygger på orealistiska
            förväntningar på aktiemarknaden blir allt tydligare. Genom finanskrisen
            med fallande börser minskade AP-fondernas värde för några år sedan
            med svindlande belopp. AP-fonderna måste få tillräckliga resurser
            för att kunna svara mot sin ursprungliga uppgift. Att dränera
            AP-fonderna ytterligare är uteslutet. I stället bör behovet av
            att tillföra medel, t.ex. genom höjda avgifter, utredas. Ett komplement
            till att föra mer pengar till AP-fonderna vore att avskaffa de
            framtida avsättningarna till PPM och låta både de avgifterna och
            motsvarande pensionsförmåner hanteras inom inkomstpensionssystemet.
            PPM-systemet ger otrygghet och kostar stora summor i förvaltningsavgifter.
            Hade avgiften på 2,5 procent tillförts inkomstpensionssystemet
            redan från början hade minskningen av pensionerna de senaste åren
            kunnat undvikas. Avgiften till premiepensionssystemet bör därför
            tillföras inkomstpensionssystemet. Detta bör riksdagen som sin
            mening ge regeringen till känna.
          </p>
          <head type="h1" xml:id="i-XbathDMNcN3qjvXQx63Rkx">
            5 En parlamentarisk översyn
          </head>
          <p xml:id="i-3iwYSjibRYpmgLGRCgS5Zh">
            Vi kan konstatera att dagens pensionssystem inte höll för den
            första finansiella krisen eller de svackor i konjunkturen som
            har följt på den. Det är hög tid att göra en parlamentarisk översyn
            av ett system som visat sig vara mycket instabilt. Pensionssystemet
            måste bli stabilt och förutsägbart och pensionerna bör följa löntagarnas
            löneutveckling i stället för börsutvecklingen. Pensionssystemet
            bör garantera att även de som har tunga och slitsamma arbeten
            får en anständig pension och att kvinnor inte missgynnas. Pensionsfrågorna
            är dessutom undantagna från de normala demokratiska beslutsvägarna.
            Ansvaret för att förvalta pensionssystemet har regeringen lämnat
            över till Pensionsgruppen, som består av representanter från de
            partier som stod bakom pensionsuppgörelsen, dvs. Socialdemokraterna
            och de borgerliga partierna samt numera även Miljöpartiet, dock
            utan beslutanderätt. Det innebär att de förtroendevalda i riksdagen
            och de partier som inte deltog i uppgörelsen har svårt att få
            någon insyn i själva pensionssystemet och kunna påverka det, t.ex.
            genom förslag till förändringar som behöver genomföras. Det innebär
            också att en offentlig debatt om pensionssystemet där alla riksdagspartier
            har samma förutsättningar att delta i diskussionerna om pensionssystemet
            inte förekommer. En parlamentarisk utredning bör därför tillsättas
            med uppdrag att skapa ett stabilt pensionssystem. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-NmpbwnvF9LWZDtfgTxVric" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-52Py1SytEnzRqHZv57grjV" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-SNxKt8iHRuLMZnE1fyL8XZ" who="i-TxLwXp3MJemR8iGdYER2aZ">
              Ali Esbati (V)
            </item>
            <item xml:id="i-9RMc5TMSUyY2S57HYt31T9" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-KgRMRf7N9WvTwdUJnoPXN5" who="i-Xbq1HVkxhCYVmfPLN63HRo">
              Daniel Riazat (V)
            </item>
            <item xml:id="i-8Ntq9cqCmC9CHRwm74Zvqn" who="i-7r5EMv9VstEFKe8CzeUCH5">
              Daniel Sestrajcic (V)
            </item>
          </list>
        </div>
      </div>
    </body>
  </text>
</TEI>
