<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00389">
  <teiHeader>
    <fileDesc>
      <titleStmt>
        <title>Vissa grundlagsfrågor rörande HBT-personer</title>
        <author corresp="i-Lkf5FvD1gchUCpgYWfTFLh">av Camilla Lindberg m.fl. (fp, mp, v, c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa grundlagsfrågor rörande HBT-personer</title>
          <idno type="rdwebb">GW02K389</idno>
          <rs type="number">K389</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K389/text</ref>
          <ref type="dokument_url_html">http://data.riksdagen.se/dokument/GW02K389</ref>
          <ref type="dokumentstatus_url_xml">http://data.riksdagen.se/dokumentstatus/GW02K389</ref>
          <ref type="doc">http://data.riksdagen.se/fil/6AF19DB4-ECE4-442C-BBA2-45F1E09C75D5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Lkf5FvD1gchUCpgYWfTFLh</idno>
            <name>Camilla Lindberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-T1N6sKNpePNbDTu7HWaHbd</idno>
            <name>Maria Kornevik Jakobsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6gwz6Sx8rmTW7b9csSfPNN" type="signed"/>
        <correspContext corresp="i-6gwz6Sx8rmTW7b9csSfPNN">
          <note type="signatory" corresp="i-Lkf5FvD1gchUCpgYWfTFLh"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-T1N6sKNpePNbDTu7HWaHbd"/>
        </correspContext>
        <correspAction xml:id="i-zua64R1xctTuUEPwUShmp" type="numbering">
          <date when="2008-10-08"/>
        </correspAction>
        <correspAction xml:id="i-Bg6uMgNJcuJj3yYqrcoPxu" type="submission">
          <date when="2008-10-07"/>
        </correspAction>
        <correspAction xml:id="i-6ZxHYHiRX65BLR5Adk8gAN" type="transfer">
          <date when="2008-10-06"/>
        </correspAction>
        <correspAction xml:id="i-15axeFYwv7Y3hD7rdkd7bZ" type="assigned"/>
        <correspContext corresp="i-15axeFYwv7Y3hD7rdkd7bZ">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MwFMHCmw1gQe5EgGzw6dKP">
            Förslag till riksdagsbeslut
          </head>
          <list style="ol">
            <item xml:id="i-KSPdPKuagFdAU2xTU2r3Wj">
              Riksdagen tillkännager för regeringen som sin mening vad som
              anförs i motionen om att göra en översyn av förekomsten av återstående
              diskriminering mot homosexuella, bisexuella och transpersoner
              i lagstiftningen.
            </item>
            <item xml:id="i-5HrtCriaW2ZxUkJzNRzgdk">
              Riksdagen tillkännager för regeringen som sin mening vad som
              anförs i motionen om en utredning om möjligheten att i skrivningarna
              i 1 kap. 2 § regeringsformen om arbetet mot diskriminering också
              nämna könsidentitet.
            </item>
            <item xml:id="i-GX4LhQk7Xid19qkPfWv39M">
              Riksdagen tillkännager för regeringen som sin mening vad som
              anförs i motionen om att utreda en utvidgning av förbudet i 2
              kap. 15 § regeringsformen mot diskriminerande lagstiftning till
              att också omfatta lagstiftning som diskriminerar på grund av sexuell
              läggning och könsidentitet.
            </item>
            <item xml:id="i-6V5G12n4ZXm84eF94SG7AZ">
              Riksdagen tillkännager för regeringen som sin mening vad som
              anförs i motionen om att utreda en utvidgning av tryckfrihetsförordningens
              bestämmelse 7 kap. 4 § 11 om hets mot folkgrupp till att också
              omfatta hets med anspelning på könsidentitet.
            </item>
          </list>
        </div>
        <div type="motContent">
          <head xml:id="i-LZdgwSkzXanSbMgodHaAbK" type="h1">
            Motivering
          </head>
          <p xml:id="i-MudWAXqANTEaZyUdvrNgjw">
            Riksdagens HBT-grupp är ett tvärpolitiskt nätverk i Sveriges
            riksdag som diskuterar och utarbetar förslag till riksdagsbeslut
            kring lagstiftning som berör homosexuella, bisexuella och transpersoner.
            Totalt deltar ett 60-tal personer i gruppen. Motionen är undertecknad
            av en riksdagsledamot ur varje partigrupp som deltagit i nätverkets
            arbete med motionen.
          </p>
          <p xml:id="i-YEChX65cTF8fTtmcnDDyLf">
            HBT är en paraplybeteckning för homosexuella, bisexuella och
            transpersoner. Homosexuella och bisexuella är män och kvinnor
            i olika åldrar med olika etnisk bakgrund, religion och politisk
            uppfattning. De kommer från olika samhällsklasser, från städer
            och från landsbygd. Det enda som skiljer dem från heterosexuella
            är att de har förmågan att älska och känna sexuell attraktion
            till någon av samma kön. Med transpersoner brukar man avse transvestiter,
            transsexuella, intersexuella, dragkings/queens och andra personer
            som har en könsidentitet eller ett beteende som tidvis eller alltid
            skiljer sig från vad som utifrån stereotypa men utbredda föreställningar
            kan förväntas beroende på deras biologiska kön. Det kan också
            vara individer som av omgivningen uppfattas ha eller ge uttryck
            för en avvikande könsidentitet, till exempel genom att deras könsidentitetsuttryck
            tidvis eller alltid skiljer sig från normen för det kön som registrerats
            för dem vid födseln. Transpersonsbegreppet som politisk term förutsätter
            inte att individen själv identifierar sig som transperson.
          </p>
          <head xml:id="i-5Z4ZZHKRMcC1geDdsEnfgP" type="h2">
            Våra utgångspunkter
          </head>
          <p xml:id="i-NeoyZi7WQfU1zxK6AFGYu1">
            Alla människor har vissa grundläggande behov gemensamma. Till
            dessa hör behov av kärlek, sex, trygghet och gemenskap med andra
            människor. Kärlek är en viktig drivkraft för såväl en personlig
            som samhällelig utveckling. Vår utgångspunkt är att kärlek och
            sexualitet mellan människor av samma kön är lika mycket värd som
            kärlek och sexualitet mellan människor av olika kön. Alla skall
            kunna leva ett värdigt liv, oavsett sexuell läggning eller könsidentitet.
            Tyvärr finns det i vårt samhälle ett förtryck av homosexuella,
            bisexuella och transpersoner, vilket bland annat tar sig uttryck
            i form av trakasserier, våld och diskriminering.
          </p>
          <p xml:id="i-3oF6RhzzbjcTLLdjsxWeHk">
            Riksdagen uttalade redan 1973 i utskottsbetänkandet LU1973:20
            att en samlevnad mellan två parter av samma kön är en från samhällets
            synpunkt fullt acceptabel samlevnadsform. I regeringens proposition
            1986/87:124 heter det att den enda säkra skillnaden mellan homosexuella
            och heterosexuella är att homosexuella känslomässigt dras till
            personer av samma kön. I homosexuellas och heterosexuellas förhållanden
            finns motsvarande känslor av vänskap, omsorg, lojalitet, ömhet,
            kärlek osv. Trots dessa ställningstaganden finns diskriminering
            även i lagstiftningen. Bristerna består till stora delar av att
            lagar och praxis inte är anpassade till den verklighet som råder
            samt att de i många fall missgynnar personer på grund av deras
            sexuella läggning eller könstillhörighet.
          </p>
          <p xml:id="i-QtspdSquGwnKBtWyNkLvKT">
            I denna motion, som är ett resultat av vårt samarbete, föreslås
            sådana förändringar som vi anser är viktiga att genomföra för
            att målsättningen om ett pluralistiskt och mångkulturellt samhälle
            skall kunna uppnås. Denna vision innebär ett samhälle fritt från
            diskriminering, våld och fördomar mot personer på grund av deras
            sexuella läggning eller könstillhörighet. I denna motion tar vi
            upp sådana frågor som behandlas i konstitutionsutskottet.
          </p>
          <head xml:id="i-8NbpFpcmHTtyFLEo6PsAkQ" type="h2">
            Översyn av lagstiftningen
          </head>
          <p xml:id="i-3bqxpceCyKMbkexmDNp2De">
            Många viktiga förändringar av lagstiftningen har genomförts på
            senare år för att åstadkomma ökad likabehandling av alla människor
            oavsett sexuell läggning. Dock kvarstår fortfarande särbehandling
            i vissa delar, främst inom familjerätten. Det har inte heller
            gjorts någon samlad analys av hur lagstiftningen på olika områden
            kan slå olika beroende på individers könsidentitet.
          </p>
          <p xml:id="i-DoxbZAtY9Y7M83atox7gvW">
            I år är det nästan ett kvartssekel sedan den statliga utredningen
            om homosexuellas situation i samhället lade fram sitt betänkande
            (SOU 1984:63). Detta är den senaste heltäckande analysen som omfattar
            alla lagstiftningsområden. Bisexuellas och transpersoners rättsliga
            situation har aldrig varit föremål för någon samlad genomgång.
            Det är därför enligt vår mening dags att göra en samlad översyn
            av förekomsten av återstående diskriminering i lagstiftningen
            mot homosexuella, bisexuella och transpersoner för att få fram
            förslag på lagreformer som kan eliminera all återstående juridisk
            diskriminering. Detta bör riksdagen som sin mening ge regeringen
            till känna.
          </p>
          <head xml:id="i-JEjp1drKqCSKRDDZznAxnr" type="h2">
            Grundlagen
          </head>
          <p xml:id="i-GQzTiPrhFMVg3uT25UhKFW">
            Arbetet mot diskriminering är avgörande för möjligheterna att
            uppnå ett samhälle där alla har samma chans att forma sina liv
            oavsett sexuell läggning eller könsidentitet. För att tydliggöra
            samhällsskickets grunder utvidgades regeringsformens portalkapitel
            2003 med skrivningar om att det allmänna har till uppgift att
            motverka diskriminering på olika grunder (1 kap. 2 § RF). Bland
            de grunder som nämns finns sexuell läggning, men däremot inte
            könsidentitet. Det är angeläget att grundlagen klargör att diskriminering
            är lika oacceptabel oavsett om den sker på grund av sexuell läggning
            eller könsidentitet. Könsidentitet bör därför nämnas uttryckligen
            i 1 kap. 2 § regeringsformen, vilket bör utredas. Detta bör riksdagen
            som sin mening ge regeringen till känna.
          </p>
          <p xml:id="i-4iQq7dr12q1KqeWxGzxiPy">
            Vidare är det angeläget att införa ett skydd mot att riksdagen
            kan anta lagar som diskriminerar HBT-personer. I dag finns det
            i 2 kap. 15 § regeringsformen ett sådant förbud mot lagar som
            diskriminerar med anspelning på bland annat etnisk tillhörighet,
            men denna bestämmelse omfattar varken sexuell läggning eller könsidentitet.
            Redan utredningen om homosexuellas situation i samhället (SOU
            1984:63) föreslog en utvidgning av denna paragraf. Vi anser alltså
            att förbudet i 2 kap. 15 § regeringsformen mot diskriminerande
            lagstiftning bör utvidgas till att omfatta också lagstiftning
            som diskriminerar med anspelning på sexuell läggning eller könsidentitet,
            vilket bör utredas. Detta bör riksdagen som sin mening ge regeringen
            till känna.
          </p>
          <p xml:id="i-GoxBq4sJY4d8bYyUQe3P1g">
            I 7 kap. 4 § 11 tryckfrihetsförordningen konstateras att hets
            mot folkgrupp i tryckt skrift är straffbart. Sedan 2003 omfattar
            också denna bestämmelse hets med anspelning på sexuell läggning.
            Reformen bör dock också kompletteras med ett motsvarande förbud
            mot hets mot grupp med anspelning på könsidentitet, vilket bör
            utredas. Detta bör riksdagen som sin mening ge regeringen till
            känna.
          </p>
          <p xml:id="i-4VnXDirC1RERzEcL4M7eRz">
            Vid 2007/08 års behandling av motionsförslag i denna riktning
            hänvisade konstitutionsutskottet bland annat till den nya diskrimineringslagstiftning
            som vid den tidpunkten var under beredning i Regeringskansliet.
            Riksdagen har nu behandlat den nya lagstiftningen (prop. 2007/08:95),
            och även om flera andra viktiga HBT-frågor har hanterats i det
            sammanhanget kan vi konstatera att den propositionen inte behandlade
            några frågor som rör grundlagsskyddet mot diskriminering på grund
            av sexuell läggning eller könsidentitet. Vi anser därför att det
            är rimligt att frågan nu prövas på nytt.
          </p>
        </div>
        <div type="motSignatures">
          <list>
            <item xml:id="i-5tHdYAU7ayBKeU43m3LrfP" who="i-Lkf5FvD1gchUCpgYWfTFLh">
              Camilla Lindberg (fp)
            </item>
            <item xml:id="i-CTyJfquApWK5Gt6LymnzBa" who="i-WG11xmCpAW9nyyXv1sJFAK">
              Helena Leander (mp)
            </item>
            <item xml:id="i-QDj5mGuHpabzJeu3QoxMV8" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-LpTumSB372Q7ZvxVxymRiz" who="i-T1N6sKNpePNbDTu7HWaHbd">
              Maria Kornevik Jakobsson (c)
            </item>
          </list>
        </div>
      </div>
    </body>
  </text>
</TEI>
