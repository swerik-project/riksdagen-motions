<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__696/mot_1965__ak__696-001.pdf"/>
      <fw xml:id="i-TpnoJKxPNQM1HDjaw96FMk">
        14 Motioner i Andra kammaren, nr 696 år 1965
      </fw>
      <div type="motHeader" xml:id="i-Q4ETWRU5qBLAwDdV9gaCwV">
        <div type="motTitle" xml:id="i-B9wRvEus2LLQd5T8KCNeu8"/>
        <div type="motSubmissionInfo" xml:id="i-QU3ZgVyCg8KDmrVC56ZtLY"/>
      </div>
      <div type="motBody" xml:id="i-TisAz3D2XC2gy3JVCSQMEC">
        <div xml:id="i-NG5LVVsWDigK3LE3vtPNiv">
          <p xml:id="i-CR8vvNyzTSHNkYYApD8erR">
            Nr 696
          </p>
          <p xml:id="i-H588hPfbJguPvJrwvyYJ8b">
            Av herr Hedin, om åtgärder för att hindra barnmisshandel.
          </p>
          <p xml:id="i-2gwxQmRNE5ZeTLXSAYsMeY">
            (Lika lydande med motion nr 577 i Första kammaren)
          </p>
          <p xml:id="i-Qvb8pK2EUAaXrhg7bNoac9">
            Misshandel av små barn är tyvärr inte helt ovanlig i vårt land
            utan tycks förekomma förvånansvärt ofta och synes också vara i
            tilltagande. Förutom att några uppenbara och tragiska fall redovisats
            i dagspressen har främst dr Anders Frisk i Göteborg och överläkare
            Per Selander i Malmö genom olika artiklar riktat uppmärksamheten
            på förhållandena och i fackpressen beskrivit åtskilliga fall.
            Sålunda har doktor Frisk i Svensk Läkartidning nr 41 1964 redovisat
            sex fall av svår barnmisshandel vilka han behandlat på barnsjukhuset
            i Göteborg. Av dessa inträffade fyra under loppet av sex månader.
            I fyra av de sex fallen kunde man inte skydda barnen från upprepade
            skador, och två av dessa fyra fall fick dödlig utgång. I artikeln
            skriver doktor Frisk bl. a. följande: ”Allvarlig misshandel av
            små- barn är tyvärr ingen ovanlig företeelse, även om de fall
            där diagnosen accep- teras är relativt fåtaliga. Tillståndet kan
            vara svårdiagnostiserat, genom att anamnesen oftast är vag eller
            vilseledande. Misstanken är otrevlig att väcka, och konsekvenserna
            därav blir en omfattande socialutredning och rättslig åt- gärd,
            med svåra påfrestningar för föräldrarna. På grund härav förkastas
            säkert ofta misshandel som trolig genes till skador på framför
            allt små barn, som själva ej kan vittna när den skyldige tiger,
            oavsiktligt eller ej, och den andra vårdparten kanske är ovetande.”
            Svårigheten att bedöma fall av barnmisshandel och framför allt
            att nå fram till rättsliga åtgärder framgår också av vad doktor
            Selander skriver i Svensk Polis nr 2 1964: ”Man möter ej sällan
            anhöriga till skadade barn men även personal inom barnavården,
            utredare hos polismyndigheter, jurister m. fl., vilka inför dessa
            ihärdiga förnekanden och bedyranden om hur mån man är om barnet,
            undra, om dessa såsom skador bedömda tillstånd ej kunna uppkomma
            spontant hos småbarn, eller kanske orsakas av sjukdom, eller möjligen
            att barnet självt skulle kunnat tillfoga sig dem. En sådan undran
            från lekmän är förståelig; liknande funderingar har fram- förts
            även av läkare inför de många psykologiska gåtor, som rymmas i
            en små- barnsmisshandel. Till detta skall sägas, att sådana tillstånd,
            som avses i de artiklar jag skrivit i ämnet, kunna uppkomma endast
            genom grovt våld. Det måste i dessa fall finnas en våldsman, hur
            otroligt och obehagligt detta än kan
          </p>
          <pb facs="riksdagen-motions-pdf/data/1965/mot_1965__ak__696/mot_1965__ak__696-002.pdf"/>
          <fw xml:id="i-XDjbQSaQ47iJeDo3Cbpeyz">
            Motioner i Andra kammaren, nr 696 år 1965 15
          </fw>
          <p xml:id="i-A7NCUnifawbR2CRR3avz1X">
            förefalla mången. Och när t.ex. — såsom förekommer i vårt material
            — det vid trenne tillfällen uppstod livsfarliga skador på ett
            i övrigt friskt spädbarn, då detta var ensamt med samme man, borde
            det ej vara svårt för utredarna att inringa missdådaren. Men ej
            heller denne man blev åtalad. I dylika fall känner sig läkaren,
            som ju vet att barnet har blivit misshandlat, desavuerad av de
            straffrättsliga myndigheterna.” Olika åtgärder har diskuterats
            för att kunna förebygga barnmisshandel. Några har frågat sig om
            den nuvarande barnavårdslagen behöver ändras, medan andra anser
            att lagen i och för sig ger tillräckliga möjligheter till förebyggande
            åtgärder om den tillämpas på rätt sätt. Frågan, om två eller tre
            läkares sam- stämmiga uttalanden om att skador förorsakats genom
            misshandel skall anses ut- göra fällande bevis, har aktualiserats.
            Frågan om sekretesslagen ger tillräckligt anonymitetsskydd har
            diskuterats. Förordnande av barnavårdsman och deras möjligheter
            att verka i praktiken är en annan fråga som i hög grad beröres.
            En inventering av olika fall av barnmisshandel skulle naturligtvis
            vara värdefull som bakgrund för bedömning av frågan om vilka åtgärder
            som kan vara lämp- liga att vidtaga. Då enbart de två tidigare
            åberopade läkarna från sin verk- samhet redovisat åtskilliga fall
            bör vid en inventering ytterligare många fall av barnmisshandel
            kunna uppdagas och göras till föremål för bedömning. Enligt min
            mening är det framför allt angeläget att preventiva åtgärder vidtages.
            I stället för ett ifrågasatt införande av allmän anmälningsplikt,
            som lär förekomma i Danmark, vilket jag emellertid starkt ifrågasätter
            vara lämp- ligt hos oss, anser jag att någon form av utbyggt system
            med barnavårdsman bör övervägas. Dels bör barnavårdsmännen inte
            belastas med alltför många fall — upp till 400 fall har enligt
            uppgift förekommit — dels skulle man kunna tänka sig en komplettering
            av systemet med biträdande barnavårdsmän. Dessa skulle kunna utgöras
            av erfarna mammor som måhända frivilligt eller mot någon mindre
            ersättning åtoge sig en viss uppsikt över barnfamiljerna inom
            t. ex. ett kvarter eller motsvarande område. Härvid skulle dessas
            personkänne- dom komma väl till pass. De bör ha stora förutsättningar
            att avgöra i vilka familjer risk för barnmisshandel kan föreligga.
            Med stöd av vad jag här anfört hemställer jag, att riksdagen måtte
            i skrivelse till Kungl. Maj:t begära en förutsättningslös utredning
            om förekomsten av barnmisshandel och möjligheter att vidtaga åtgärder
            för förebyggande därav. Stockholm den 27 januari 1965
          </p>
          <p xml:id="i-Wc36uqyR81vz692m84AnT4">
            Carl Eric Hedin
          </p>
        </div>
      </div>
    </body>
  </text>
</TEI>
