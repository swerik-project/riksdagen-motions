<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--02095">
  <teiHeader>
    <fileDesc>
      <titleStmt>
        <title>Slopande av beteckningsreformen för fastighetsregistrering</title>
        <author>Lennart Brunander m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Slopande av beteckningsreformen för fastighetsregistrering</title>
          <idno type="rdwebb">G6022095</idno>
          <rs type="number">2095</rs>
          <ref type="dokument_url_text">http://data.riksdagen.se/dokument/G6022095/text</ref>
          <ref type="dokument_url_html">http://data.riksdagen.se/dokument/G6022095</ref>
          <ref type="dokumentstatus_url_xml">http://data.riksdagen.se/dokumentstatus/G6022095</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GoPG5SYP7B72kfnF4EmN5b</idno>
            <name>LENNART BRUNANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7pth3hroNEXFT34XUAtauT</idno>
            <name>BENGT KINDBOM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-Wiq5749k7owcARUynxZuX7</idno>
            <name>GUNHILD BOLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-WHo92dWsGUrUuPF6REqupQ</idno>
            <name>ANNA WOHLIN-ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-SJZr3KVaqohjfckH9Qag36</idno>
            <name>STINA GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-2ggBvfkHRn3s8FvFEPLxjs</idno>
            <name>AGNE HANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-UFZGewHDwtGkFra772Gsp6</idno>
            <name>ROSA ÖSTH</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Tp3bHaoP4nWLZMzoRLuHQJ" type="signed"/>
        <correspContext corresp="i-Tp3bHaoP4nWLZMzoRLuHQJ">
          <note type="signatory" corresp="i-GoPG5SYP7B72kfnF4EmN5b"/>
          <note type="signatory" corresp="i-7pth3hroNEXFT34XUAtauT"/>
          <note type="signatory" corresp="i-Wiq5749k7owcARUynxZuX7"/>
          <note type="signatory" corresp="i-WHo92dWsGUrUuPF6REqupQ"/>
          <note type="signatory" corresp="i-SJZr3KVaqohjfckH9Qag36"/>
          <note type="signatory" corresp="i-2ggBvfkHRn3s8FvFEPLxjs"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="i-UFZGewHDwtGkFra772Gsp6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__2095/mot_198283__2095-001.pdf"/>
      <fw xml:id="i-Gaz1H7jMKQUhFoYHyWBj9N">
        Motion 1982/83: 2095
      </fw>
      <div xml:id="i-BS972mznaM1YrBBPMs2Bm4" type="motHeader">
        <div xml:id="i-Ue7NzchvxbgyLWGZXP3REh" type="motTitle"/>
        <div xml:id="i-DdfagH8mJKGW8oddFH76pS" type="motSubmissionInfo"/>
      </div>
      <div xml:id="i-KDKQt7WZhUFEae1LoNJ2gr" type="motBody">
        <div xml:id="i-AxKBfpkrLydyUgPWd6LQnZ">
          <p xml:id="i-TdeH8XfB76yG2m77znMgUG">
            Lennart Brunander m. fl. Slopande av beteckningsreformen för
            fastighetsregistrering
          </p>
          <p xml:id="i-74xoDrUpoCt8EaRSMTMnwB">
            Den s.k. beteckningsreformen ingår som ett led i omläggningen
            av inskrivningsförfarandet och registreringen av alla fastigheter
            i riket. Tanken har varit att förenkla och rationalisera verksamheten.
            ADB-teknik skall användas. 1974 fattades efter en mycket omfattande
            kritik från framför allt dem som företräder de kulturhistoriska
            synpunkterna ett principbeslut om att alla kulturhistoriskt värdefulla
            ortnamn skulle bevaras i samband med registeromläggningen. Försöksverksamheten
            skulle visa hur detta principbe- slut kunde förverkligas. Vår
            begäran att socknen fortfarande skulle vara registerområde avvisades.
            Nu har försöksverksamheten fortgått så pass länge att resultaten
            kan utvärderas. Datatekniken har utvecklats och ger numera ökade
            möjligheter att inprogrammera såväl det nuvarande jordregistret
            som ett i stort sett bibehållet stadsregister i den kommande databehandlingen.
            Det finns därför numera inget egentligt skäl att slopa socknen
            som registerområde. I anslutning till att dåvarande bostadsministern
            i 1981/82 års budgetpro- position från lantmäteriverket begärde
            besparingsförslag för genomförandet av fastighetsbeteckningsreformen,
            anförde i tidningsartiklar lantmätare Lars Klint, Uppsala, tidigare
            anställd i centralnämnden för fastighetsdata följande:
          </p>
          <p xml:id="i-HcACMtjDo88vZQiouDo9H6">
            Socknarna i Sverige har funnits i tusen år. Nu har de inte samma
            betydelse som i svunna tider. Men sockenindelningen finns kvar
            och den utgör grund för redovisning av fastigheterna på landsbygden.
            Gårds- eller bynamn, sockennamn och nummer ingår i beteckningarna
            — Backa 2:5 i Villberga socken, Högstena 5:1 i Biskopskulla socken
            osv. Det är enkelt för allmänheten att också i officiella sammanhang
            använda gamla välkända ortsnamn. Beteckningssystemet har på många
            sätt en bra grund i sockenin- delningen. Den kunde bestå i tusen
            år till — om inte centrala byråkrater hade satt sig i sinnet att
            slopa socknarna och övergå till kommun som indelningsgrund. I
            det dataregister för fastigheter som nu byggs upp är beteckningarnas
            yttre utseende oförändrat och det är ju inte särskilt upprörande
            att behöva skriva och säga t. ex. Backa 2:5 i Enköpings kommun
            i stället för Backa 2:5 i Villberga socken. Men det är tyvärr
            så att namnet Backa och många andra gårds- eller bynamn förekommer
            i flera av kommunens 35 socknar. För att göra beteckningarna entydiga
            inom kommun kombineras nu sådana gårds- eller bynamn med sockennamnet.
            Backa i Villberga socken blir Villberga- Backa. Backa i Breds
            socken blir Breds-Backa i Enköpings kommun. Och Högstena i Biskopskulla
            socken blir Biskopskulla-Högstena i Enköpings kommun. En mängd
            dubbelnamn nybildas snart överallt i vårt land, som språkligt
          </p>
          <pb facs="riksdagen-motions-pdf/data/198283/mot_198283__2095/mot_198283__2095-002.pdf"/>
          <fw xml:id="i-Wo2XvDRnGAZYaCtUw8yfW2">
            Mot. 1982/83:2095 4
          </fw>
          <p xml:id="i-s9piGf5Lu9gjwB1TdZYm8">
            och kulturellt sett inte precis blir rikare härav. Rationellt
            blir det inte heller. Det är självklart att fastighetsägarna använder
            de gamla osammansatta namnformerna och kommer att göra så under
            överskådlig tid. I lantmäteri- och byggnadslovsärenden skriver
            och säger de helst Backa, Högstena osv. och då uppstår en stunds
            förvirring bland tjänstemännen, när de söker på fel ställen i
            sina register, eller när de undrar om någon säger Breds-Backa
            eller Bredsbacka, Lönneberga eller Lönne-Berga. Datorn blir svarslös
            om man använder dubbelnamn när det skall vara enkelnamn eller
            tvärtom. Varför görs denna beteckningsreform, som har många andra
            nackdelar än dubbelnamnen och som har väckt en intensiv ovilja
            och kritik ute i bygderna? Är den verkligen nödvändig för att
            lägga upp dataregister för fastigheterna? Av några tidningsartiklar
            att döma är det en vanlig uppfattning, att ändringen av beteckningssystemet
            är en förutsättning för datoriseringen. Detta är en fullständigt
            felaktig uppfattning. Registeromläggningen skulle bli betydligt
            enklare att genomföra, om nuvarande indelningsgrund och beteckningar
            behålls i huvudsak oförändrade. För att ersätta socken/ församling
            med kommun i systemet måste ändringar göras för några miljoner
            fastigheter i flera stora och viktiga register: tingsrätternas
            register över fastighetsägare och inteckningar, skattemyndigheternas
            taxeringsregister och lantmäteriets fastighetsregister. Byte av
            beteckningar måste ske samtidigt hos alla som är berörda. På grund
            av beteckningsändringarna blir den mycket angelägna datoriseringen
            av tingsrätternas register beroende av hur lantmäteriet klarar
            sin registeromläggning. Det blir inte möjligt att följa antagna
            datapolitiska riktlinjer, som bl. a. går ut på att varje myndighet
            självständigt och decentraliserat skall svara för utveckling och
            drift av sina egna datasystem. Alla här berörda myndigheter måste
            samordna sig under hård central planering och styrning för att
            bli färdiga vid den långt i förväg bestämda tidpunkten för varje
            kommun, då nya fastighetsbeteckningar skall införas. Beteckningsreformen
            har därför blivit en extra tung sten på några små myndigheters
            bördor och den är en av anledningarna till att central- nämnden
            för fastighetsdata under 10 år inte har klarat av att överföra
            mer än knappt tre län till det nya fastighetsdatasystemet. Vissa
            förändringar bör göras av nuvarande fastighetsbeteckningar, t.
            ex. för de s. k. stadsägorna. Men att förändra grunden för beteckningarna
            i hela landet är inte bara onödigt och dyrt utan också direkt
            olämpligt. Det visar erfarenheterna från en av de kommuner som
            först fick pröva det nya systemet. Några år efter förändringen
            vände sig Enköpings kommun till regeringen och beklagade sig över
            de rent praktiska olägenheter som uppkom när sockenangivelserna
            slopades ur fastighetsbeteckningarna. I de flesta av landets kommuner
            finns många hundra gårds- och bynamn och de är naturligtvis alldeles
            för många att hålla reda på för tjänstemän och nämndledamöter.
            Utan sockenangivelser förlorar fastighetsbeteckningarna sin viktiga
            lokaliserande funktion. Förändringen innebär inte någon förbätt-
            ring utan en försämring och det lär vara flera kommuner än Enköping,
            som föredrar att återgå till det gamla systemet.
          </p>
          <p xml:id="i-MwbQkQEfZGxQXbQ6A4G96v">
            Klint framhåller i fortsättningen att frågan om hur fastigheterna
            i Sverige skall registreras och datoriseras har utretts i decennier
            och fortsätter:
          </p>
          <p xml:id="i-7q2j91vSyJLtjgfKQM6o7G">
            Under lika lång tid har hembygdsvårdare, antikvariska myndigheter,
            fastighetsägare och många andra stormat mot beteckningsreformens
            kultu- rella och språkliga skadeverkningar. Nästan varje år efter
            det olyckliga beslutet att låta kommun i stället för socken vara
            registerområde, har
          </p>
          <pb facs="riksdagen-motions-pdf/data/198283/mot_198283__2095/mot_198283__2095-003.pdf"/>
          <fw xml:id="i-GPx14hq5RMW8rYhYPpcuBc">
            Mot. 1982/83:2095 5
          </fw>
          <p xml:id="i-PUDy8ZrVV2YNLmNhjJ3Qic">
            riksdagsmän motionerat för att försöka rätta till misstaget.
            Men förgäves. Ansvaret för registeromläggningen och för att denna
            har hamnat i en minst sagt prekär situation är politikernas. Men
            idén om socknarnas omöjlighet som grund för registrering har sin
            rot i statens lantmäteriverk.
          </p>
          <p xml:id="i-TVUGpkvMbuMh9q8KU9Hxkz">
            Därefter följer ett resonemang om kostnaderna och möjligheten
            att göra besparingar på dessa:
          </p>
          <p xml:id="i-Hsx9SyM9MxaV8wof8DjCJY">
            Vad saklig kritik och en bred opinion inte förmått kan nu måhända
            ändå uppnås tack vare något helt annat: det statsfinansiella läget.
            Regeringen har anmodat lantmäteriverket att utreda vilka besparingar
            som kan göras genom att förenkla eller slopa beteckningsreformen.
            Och det är faktiskt en bra reform att ta med bland nedskärningar
            av statsutgifterna.
          </p>
          <p xml:id="i-QU6gNud8fphQC89RB1mXYf">
            Det totala fastighetsdataprojektet skulle enligt de ursprungliga
            kalkylerna kosta mindre än 50 milj. kr. Det kommer att ha kostat
            avsevärt mer än 500 milj. kr. när det blir klart — om det blir
            klart någon gång. Hur mycket vi kan spara genom att befria totalprojektet
            från den svåra komplikation som beteckningsreformen utgör är emellertid
            inte lätt att räkna fram. Till de ovan nämnda direkta kostnaderna
            kommer stora kostnader som indirekt drabbar t. ex. kommuner, banker
            och försäkringsbolag. I förra årets budgetproposition redovisades
            som nämns att lantmäteriver- ket anmodats att utarbeta besparingsalternativ
            för beteckningsreformen. I årets budgetpropositon 1982/83:100
            s. 112 och 113 redovisas fyra besparings- förslag som utarbetats
            av lantmäteriverket och som sedan varit ute på remiss. Av redovisningen
            i propositionen kan man se att av de statliga myndighe- terna
            så anser de flesta att fastighetsreformen skall fortsätta att
            genomföras. Man vill inte ha något av de föreslagna alternativen.
            Ganska många har dock ansett att det borde ske en ändring av beteckningsreformen
            utan att ange vilket av alternativen man anser bäst. Enligt propositionen
            har ett betydande antal remissinstanser ansett att socken skall
            utgöra registerområde, däribland flertalet kommuner. Som skäl
            för socken som registerområde anges bl. a. kulturhistoriska aspekter
            och bättre möjligheter att inom kommun lokalisera fastigheterna.
            Av detta drar föredragande statsrådet den slutsatsen att fastighetsrefor-
            men skall genomföras i enlighet med de beslut som fattades 1968
            och 1974, bl. a. därför att en förändring till socken som registerområde
            skulle kosta staten ca 5 milj. kr. i ombyggnad av datasystemet
            vid centralnämnden för fastighetsdata. För vår del anser vi att
            det är en liten kostnad jämfört med de belopp som kan sparas hos
            statliga myndigheter med register på fastigheter men i ännu högre
            grad hos kommuner, banker, näringsliv, föreningar och andra vars
            register kommer att få ändras om namnändringarna kommer till stånd
            som tänkt. Vi anser därför att riksdagen nu borde besluta att
            ändra sitt tidigare beslut om fastighetsbeteckningar och registerområde
            i enlighet med lantmäteriverkets alternativ 3, som innebär att
            beteckningssystemet i jord och stadsregistren behålls och att
            socken och stad skall utgöra registerom-
          </p>
          <pb facs="riksdagen-motions-pdf/data/198283/mot_198283__2095/mot_198283__2095-004.pdf"/>
          <fw xml:id="i-C9cpyxSpegSYGqM8mpTVaU">
            Mot. 1982/83:2095 6
          </fw>
          <p xml:id="i-PFnsmDv46qdLGcQCxY4fjV">
            råde. Kommuner som så önskar får ändra stadsägobeteckningar.
            Ingen namnöversyn sker. I redan beteckningsändrade områden sker
            en återgång till socken och stad som registerområde och de av
            beteckningsreformen tillkomna dubbelnamnen löses upp. Detta alternativ
            är liktydigt med ett förslag framlagt av Svenska kommunförbundet.
            Genom att välja detta förslag kan man göra betydande besparingar
            och därtill undvika kulturhistoriska skador när det gäller ortnamnen.
            Det bör noteras att LMV:s krav utgår från att beteckningarna är
            lämpliga ur teknisk synpunkt. Kulturhistoriska och språkliga synpunkter
            kommer att få ge vika, vilket står i klart motsatsförhållande
            till ortnamnsutredningens förslag (SOU 1982:45). Vi instämmer
            i Klints slutkommentar:
          </p>
          <p xml:id="i-9b1ZmraNrBvrhQVeyC6Yqz">
            När regeringen nu äntligen skall undersöka beteckningsreformens
            kostna- der, bör den lyfta blicken från myndigheternas beräkningar
            för att få pengar till sina verksamheter och försöka se omställningens
            verkliga konsekvenser för kommunerna, fastighetsägarna och många
            andra. För centrala myndig- heter och för riksdagspolitiker kan
            det kanske verka orationellt och plottrigt att bygga ett registersystem
            på så små enheter som socknarna. Men världen ter sig annorlunda
            för den som så att säga står på marken. Socknarna är faktiskt
            inte bara antikviteter. De finns på något sätt i själva landskapet
            och det är egentligen inte så underligt, när man betänker hur
            de uppkommit. Redan under förkristen tid sökte människor gemenskap
            i geografiskt angränsade områden. Socknarna (ordet socken har
            med söka att göra) kom på många ställen att naturligt avgränsas
            efter stora skogsområden, berg, myrar och träsk. Där förutsättningarna
            för odling och bosättning var som bäst utvecklades socknarnas
            centra, där förenades vägar och byggdes kyrkor. Detta kulturlanskap
            finns ännu och kommer att finnas även i framtiden. Sockenindelningen
            har en viktig, naturligt lokaliserande funktion och att bevara
            den i beteckningssystemet för fastigheter är att spara — på många
            olika sätt.
          </p>
          <p xml:id="i-6xx8tY2ix4BzxAaWtsCTMQ">
            Ett genomförande av datoriseringen vill vi inte motsätta oss.
            Vi tror fortfarande att en regionalisering av dataverksamheten
            kan genomföras utan svårighet på datateknikens nuvarande utvecklingsstadium.
            En sådan decen- tralisering har många fördelar. Vi inser värdet
            av ett modernt fastighetsre- gister. Om detta anför lantmäteriverket
            i en promemoria:
          </p>
          <p xml:id="i-FrFukVSa3KssDPBHqW4YGD">
            Fastighetsregistret utgör ett basregister för all fastighetsredovisning.
            Registret har därför stor praktisk betydelse för många verksamheter
            i samhället. Man får bl. a. underlag för redovisning av hur äganderätten
            till marken är fördelad, fastighetsomsättningen, inskrivningssystemets
            redovis- ning av överlåtelser och lagfarter, fastighetskredit,
            beskattning och folkbok- föring. Fastighetsregisterreformen bör
            därför ses som en grundläggande insats med mycket långsiktigt
            perspektiv. Beteckningsreformen ingår som ett led i arbetet att
            åstadkomma ett enkelt och rationellt fastighetsregister men får
            betydelse i ett ännu vidare sammanhang. Fastighetsbeteckningar
            används och skrivs dagligen av många statliga och kommunala organ,
            olika institutioner och enskilda. Exempel på
          </p>
          <pb facs="riksdagen-motions-pdf/data/198283/mot_198283__2095/mot_198283__2095-005.pdf"/>
          <fw xml:id="i-D3GF9KUMm7pySBcQZj6psk">
            Mot. 1982/83:2095 Z
          </fw>
          <p xml:id="i-P1cdodATBDfQhBGCTdnMt6">
            statliga verksamhetsområden är fastighetsbildnings-, inskrivnings-,
            exeku- tions-, skatte-, arkiv- och lantbruksväsende samt planerings-,
            värderings-, tele-, väg- och vattenkraftsverksamhet. På den kommunala
            sidan kan nämnas verksamhet inom byggnadsnämnd, fastighets- och
            gatukontor, el- och vattenverk och hälsovårdsnämnd. Inom övrig
            verksamhet kan nämnas skogsbolag, kraftbolag, kreditinstitut,
            försäkringsbolag och mäklare. Man kan grovt uppskatta det antal
            gånger fastighetsbeteckningar skrivs för hand (penna, skrivmaskin,
            terminaltangentbord) till storleksordningen 40 miljo- ner per
            år i hela landet motsvarande 150-200 tusen per arbetsdag.
          </p>
          <p xml:id="i-WnFVvsFUSTWCCH4XYfe2V9">
            Med hänvisning till vad som anförts i motionen hemställs att
            riksdagen beslutar slopa pågående fastighetsbeteckningsreform
            och att jordregistersocknar och stadsregisterområden bibehålls
            i enlighet med lantmäteriverkets alternativ 3.
          </p>
          <p xml:id="i-3HoRv39mC86adXCMaBzPr2">
            Stockholm i januari 1983
          </p>
          <p xml:id="i-4TVuduTUP7ywsu8gcrLKRs">
            LENNART BRUNANDER (c)
          </p>
          <p xml:id="i-VV5a7C9H1ddqpJZJbvUyNg">
            BENGT KINDBOM (c) GUNHILD BOLANDER (c) ANNA WOHLIN-ANDERSSON
            (c) STINA GUSTAVSSON (c) AGNE HANSSON (c) BRITTA HAMMARBACKEN
            (c)
          </p>
          <p xml:id="i-3rc4RpGHtYo1AkKXmRqVWV">
            ROSA ÖSTH (c)
          </p>
        </div>
      </div>
    </body>
  </text>
</TEI>
