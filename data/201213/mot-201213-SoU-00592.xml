<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00592">
  <teiHeader>
    <fileDesc>
      <titleStmt>
        <title>Mångfald och valfrihet inom sjukvården</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mångfald och valfrihet inom sjukvården</title>
          <idno type="rdwebb">H002So592</idno>
          <rs type="number">So592</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So592/text</ref>
          <ref type="dokument_url_html">http://data.riksdagen.se/dokument/H002So592</ref>
          <ref type="dokumentstatus_url_xml">http://data.riksdagen.se/dokumentstatus/H002So592</ref>
          <ref type="doc">http://data.riksdagen.se/fil/295BAF81-D8B8-47A5-9568-82E0BBD36C67</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QijPTzQ39aWfWLCJafNCDD" type="signed"/>
        <correspContext corresp="i-QijPTzQ39aWfWLCJafNCDD">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction xml:id="i-XtX89TSjrRBduYvGkTk52X" type="numbering">
          <date when="2012-10-09"/>
        </correspAction>
        <correspAction xml:id="i-795XLNAfbi1v5ycNBKqfek" type="submission">
          <date when="2012-10-05"/>
        </correspAction>
        <correspAction xml:id="i-QgvXad1TpaAXUcKvhhEZTG" type="transfer">
          <date when="2012-10-05"/>
        </correspAction>
        <correspAction xml:id="i-PYnMe8bGHiAXQ4hJSoNALV" type="assigned"/>
        <correspContext corresp="i-PYnMe8bGHiAXQ4hJSoNALV">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PbgS3Vq6PnA7YRYCpHJqzk" type="motHeader"/>
      <div xml:id="i-AthPpw7hR55Q7k5rhc1tJL" type="motBody">
        <div xml:id="i-G7h6rit1eK1TopGzzSPvsg" type="motProposal" subtype="förslag">
          <head xml:id="i-V4mzcaVtB71V2dctQeZXbM">
            Förslag till riksdagsbeslut
          </head>
          <list xml:id="i-218hyoUskwuqMiJeyQ2rB3" style="ol">
            <item xml:id="i-EGNKNpjWXwmi1fRKbMt7RV">
              Riksdagen tillkännager för regeringen som sin mening vad som
              anförs i motionen om behovet av att säkerställa fri konkurrens
              och mångfald inom sjukvårdens alla områden och inte bara primärvården.
            </item>
            <item xml:id="i-Q5SwYb9kZarF2NPbJAAst4">
              Riksdagen tillkännager för regeringen som sin mening vad som
              anförs i motionen om möjligheten att se över reglerna i LOU så
              att hälso- och sjukvården i sin helhet inte omfattas av denna
              lagstiftning. 1
            </item>
          </list>
          <p xml:id="i-KZ7R9gYoMqpVa3EQ8RXVpH">
            1 Yrkande 2 hänvisat till FiU.
          </p>
        </div>
        <div xml:id="i-4eGhnDUyVwrhe4pgq2BgQy" type="motContent">
          <head xml:id="i-GjUTsGUn5oyDrgxtmSmbZJ" type="h1">
            Motivering
          </head>
          <p xml:id="i-QFRULTGi8SeoZDP2yqC2qk">
            Ambitionen med en rättvis konkurrens och strävan till ständig
            förbättring inom samtliga branscher måste även inbegripa sjukvården.
            Det främsta konceptet att uppnå kvalitet, tillgänglighet och mångfald
            är att tävla om kunder med stöd i innovativa idéer, service, kvalitet
            och utbud. Detta perspektiv går hand i hand med övertygelsen att
            Sverige behöver en mer modern och flexibel sjukvård.
          </p>
          <p xml:id="i-Uapgwpg7eixciD8jWNCLGd">
            Hindret mot denna utveckling står i dag att finna i ett stelbent
            regelverk, vilket i slutändan missgynnar människor i behov av
            sjukvård.
          </p>
          <p xml:id="i-PokpoVs1vPMMM8XCgDMKQX">
            Den 1 januari 2009 infördes en ny lag om valfrihetssystem (LOV).
            Den är avsedd att fungera som ett frivilligt verktyg för de kommuner
            som vill konkurrenspröva verksamhet genom att överlåta valet av
            utförare till brukaren eller invånaren, men obligatoriskt för
            alla landsting och regioner inom primärvården. Den nya lagen är
            ett alternativ till lagen (2007:1091) om offentlig upphandling
            (LOU) och kan tillämpas på handikapp- och äldreomsorg samt hälso-
            och sjukvårdstjänster. LOV innehåller regler om löpande annonsering
            i en ny nationell databas för valfrihetssystem, krav på utförare,
            förfrågningsunderlagets innehåll, ansökan och tilldelning av kontrakt,
            information till brukarna eller invånarna, brukarens eller invånarens
            val av utförare och överprövning. Kommuner kan dock välja att
            inte implementera LOV, och då löser inte den nya lagen problematiken
            med LOU.
          </p>
          <p xml:id="i-BAFWsgSFvCQYr3aaRyV8vt">
            Inom stora delar av den gemensamt finansierade sektorn har en
            förnyelse pågått under en lång tid. I och med LOV fortsätter utvecklingen
            i rätt riktning. I dag är det självklart att barn och föräldrar
            skall kunna välja vilken skola som passar dem bäst. Likaså är
            kundvalsmodeller inom äldreomsorgen odramatiska. Erfarenheterna
            från dessa områden är dessutom i allmänhet goda både för konsumenter
            och för anställda.
          </p>
          <p xml:id="i-RAkfJE8AXCwQCmPQUDmxgH">
            Att vårdvalssystem är obligatoriska inom primärvården är ett
            steg i rätt riktning och likaså Konkurrensverkets uppdrag att
            följa upp landstingens arbete med LOV i primärvården ur konkurrenssynpunkt,
            men dessvärre inkluderas inte hela sjukvården. Det står samtidigt
            fullständigt klart att den angelägna förbättring av sjukvården
            som krävs för att trygga den solidariskt finansierade hälso- och
            sjukvården kräver mer av förnyelse och mångfald.
          </p>
          <p xml:id="i-Fo3yKjLstNRA8uoe5t6VL8">
            Framförallt är det LOU som försvårar för mindre vårdbolag och
            motverkar mångfald. Dess utformning premierar stora vårdbolag
            med resurser och rutin att upphandla. Att delta i en budgivning
            i dag kostar mellan 50 000 och 100 000 kronor. Den kantas dessutom
            av en enorm tidsåtgång, vilket är mycket problematiskt för mindre
            aktörer. Att vinna en upphandling är riskfyllt då avtalen löper
            under en relativt kort tid, med ett spann på tre till fem år.
            Att driva en sådan krävande verksamhet för att senare förlora
            en framtida upphandling är förödande för små entreprenörer. Omfattande
            resurser går åt, vilket leder till att mindre vårdbolag och andra
            automatiskt blir uteslutna redan innan förhandlingarna har påbörjats.
            Utöver detta är dessutom kommuner och landsting ofta sena med
            utbetalningar, vilket gör att det också behövs en stor ekonomisk
            buffert. Utvecklingen går därför mot koncentration till stora
            vårdbolag. Detta underminerar konkurrens, utbud och valfrihet.
            I andra branscher som skola, förskola och handikappomsorg finns
            inte lika hårda krav vid upphandlingarna och inom dessa har också
            mångfalden ökat.
          </p>
          <p xml:id="i-WfqJcU45tXcKzqRCFeqFtY">
            Mångfald är en grundpelare i en marknadsekonomi. I dag finns
            det få stiftelser, kooperativ och andra alternativa ekonomiska
            former inom vård- och omsorgsbranschen. Istället består utförarna
            i regel av större aktiebolag som har de finansiella musklerna
            att delta i en upphandling.
          </p>
          <p xml:id="i-F2rCXuSDFhoQ8nM5Mvcvuv">
            EG-direktiven anger att LOU skall vara icke-diskriminerande och
            att alla leverantörer måste behandlas lika. Det skall också finnas
            rimliga samband mellan de krav som finns i LOU och det som upphandlas.
            Det finns alltså en klar koppling mellan strävan till sund konkurrens
            och ökat värde för skattepengarna inom offentlig verksamhet. Frågan
            man då kan ställa sig är hur dessa mål skall uppnås när mindre
            aktörer inte ens har möjlighet att delta i budgivningsprocessen.
            Skattebetalarna är de stora förlorarna när man lämnar strukturfrågorna
            därhän.
          </p>
          <p xml:id="i-WCeW1cY2nfCMv4WkoT939c">
            Att förutsätta sämre service och kompetens hos mindre vårdbolag
            är cyniskt och direkt kontraproduktivt. Sett till specialiseringsmöjligheter
            och exklusiv anpassning när befintlig sjukvård inte räcker till
            erbjuder mindre och kundorienterade lösningar suveräna möjligheter.
          </p>
          <p xml:id="i-UT3hv92zjDoUc4xSgTjdWZ">
            Vad som behövs är förnyade och verklighetsanpassade upphandlingsregler
            som kan skapa utrymme för reell konkurrens och bred mångfald där
            även mindre aktörer inkluderas. LOU:s huvudregel är att upphandling
            skall göras med utnyttjande av de konkurrensmöjligheter som finns.
            Inom svensk hälso- och sjukvård finns en uppenbar brist på en
            fungerande marknad och därmed brist på konkurrens. Dagens utformning
            av LOU gör det svårt att skapa de rätta förutsättningarna för
            att nya företag skall växa inom denna bransch.
          </p>
          <p xml:id="i-W6dACUxeSaAZRm1S4LmTtr">
            Enligt EU-regler är Sverige förpliktigat att följa LOU men förpliktelsen
            omfattar i grunden inte hälso- och sjukvården. Här har Sverige
            utvidgat omfattningen av LOU på eget initiativ.
          </p>
          <p xml:id="i-8mWkkFifhYk2PmDPbQwdQn">
            Denna situation fordrar en översyn av upphandlingsreglerna i
            LOU och då, i synnerhet, av 6 kap. LOU och bestämmelsen om tillämpningsområde
            i 1 kap. 3 § som stadgar att även hälso- och sjukvård skall lyda
            under dessa upphandlingsregler. Hälso- och sjukvården borde inte
            omfattas av LOU.
          </p>
        </div>
        <div xml:id="i-BTQ9FhEM5kDG5Qku7X6Vko" type="signatureBlock">
          <list xml:id="i-K36vjztUkJR5wn5s3herhi">
            <item xml:id="i-3kUWLXfNB2kv1FEbgr3kv1" who="unknown" type="signature">
              Ulrika Karlsson i Uppsala (M)
            </item>
          </list>
        </div>
      </div>
    </body>
  </text>
</TEI>
