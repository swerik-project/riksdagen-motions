<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__302/mot_1917__ak__302-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 302, I
          </p>
          <p>
            Nr 302.
          </p>
          <p>
            Av herr Widlund, om skrivelse till Kungl. Maj:t angående anordnande
            av barnbespisning vid rikets folkskolor.
          </p>
          <p>
            I en av mig vid årets riksdag förut väckt motion, rörande beredande
            av tillfälle för behövande barn att ernå kolonivistelse på landet
            under sommarmånaderna, har jag något berört det hittills i vårt
            land rätt avsevärt försummade område av social hälsovård, som
            rör våra fattiga och klena barns omvårdnad. Jag har där berört
            några skäl för behovet av att statsmakterna ingripa för att stärka
            vårt lands uppväxande släkte. Vad där av mig blivit sagt rörande
            behovet av barns sommarvistelse på landet i frisk luft och sol
            gäller även ett annat viktigt område av våra fattiga barns hälsovård
            och fysiska fostran, nämligen deras närings- förhållanden under
            uppväxtåren, särskilt under skoltiden. Det är ett ofta av lärare
            i skolorna konstaterat fenomen, att under- närdhet förekommer
            bland skolbarnen. Ofta komma barn halvsvältande till skolan på
            grund av fattigdom i hemmet eller också ges åt bärnen i en del
            hem av andra skäl en så klen och dålig kost, att undernärdhet
            uppstår. Härigenom försvåras i hög grad möjligheten för barnen
            att tillgodogöra sig undervisningen. Vidare nedsättas barnens
            krafter och sjukdomsfrön grundläggas, som kunna bli ödesdigra
            för barnets framtid och hälsa. BStora kostnader för fattigvård,
            sjukvård, understöd m. m. åsamkas härigenom stat och kommun. Insikten
            om behovet av en bespisning i skolorna för behövande barn har
            också slagit igenom på skilda håll såväl i utlandet som ock på
            en del platser i Sverige. Här skall nu lämnas en kort redogörelse
            för hur därmed förhåller sig. Uppgifterna äro delvis hämtade ur
            ett betänkande, som avgivits av en inom Stockholms folkskoledirektion
            till- satt kommitté för utredning av barnbespisningens i Stockholm
            ordnande (Bihang 90 till Stockholms stadsfullmäktiges beredningsutskotts
            utl. och mem. för 1915). Ledamöter i denna kommitté voro: ingenjören
            K. J. Bihang till riksdagens protokoll 1917. 4 saml. 132 häft.
            (Nr 3802) 1
          </p>
          <pb facs="riksdagen-motions-pdf/data/1917/mot_1917__ak__302/mot_1917__ak__302-002.pdf"/>
          <p>
            2 Motioner i Andra kammaren, Nr 302.
          </p>
          <p>
            A. Albihn, fil. d:r Gösta Bagge, fattigvårdskonsulenten L. Backman,
            folkskolläraren J. Björling, kyrkoherde V. Larsson, fröken L.
            Netzel, överlärare P. Er. Persson, redaktör Fredrik Ström, statens
            skolköksin- spektris fröken Ingeborg Walin och fröken Ebba Wedberg.
            Samtliga politiska partier voro här företrädda liksom flera från
            början skiftande uppfattningar om barnbespisningens natur och
            uppgifter. Kommittén biträddes under sitt arbete väsentligt av
            inspektrisen över Stockholms stads skolkök och barnbespisningar
            fröken Gertrud Bergström. I denna utredningskommittés betänkande
            lämnas först en historik över barnbespisningen vid Stockholms
            folkskolor. Det är härvidlag be- tydelsefullt att finna, att barnbespisningen
            vid Stockholms folkskolor tillkommit efter motion från läkarebåll.
            I en hos stadsfullmäktige i november 1908 väckt motion (motioner
            väckta hos Stockholms stads- fullmäktige år 1908 nr 32) föreslog
            numera generaldirektören och chefen för kungl. medicinalstyrelsen
            B. Bubhre, dels att anslag å högst 45,000 kronor måtte ställas
            till överstyrelsens för Stockholms stads folkskolor förfogande
            för bekostande i mån av behov av (i regel) daglig bespisning av
            fattiga undernärda skolbarn under vårterminen 1909, dels ock att
            överstyrelsen skulle efter verkställd utredning inkomma med yttrande,
            i vad mån framdeles åtgärder från kommunens sida vore av behovet
            till förekommande av att folkskolebarn icke erhölle tillräcklig
            näring. Efter en del utredningar anslogo stadsfullmäktige 1909
            70,000 kronor för middagsbespisning vid Stockholms folkskolor
            och i februari 1910 antogos följande huvudsakliga bestämmelser
            för bespisningen: 1) Bestäm- mandet av vilka barn som skola erhålla
            bespisning uppdrages åt lokala kommittéer, en för varje överläraredistrikt
            och med beslutanderätt rö- rande de barn, som inom detta distrikt
            åtnjuta folkskoleundervisning. Kommittén består av genom skolråd,
            fattigvårdsstyrelse m. fl. korpora- tioner utsedda ledamöter samt
            tvenne lärare. 2) Högsta överinseendet tillkommer folkskoledirektionen
            och av den utsedd delegation. 3) Barn- uttagningen sker vid höstterminens
            början. 1912 väcktes i Stockholms stadsfullmäktige motion om ökat
            anslag för bespisning och 1913 beslöto stadsfullmäktige att anslå
            ytterligare 17,200 kronor för frukostbespisning av fattiga skolbarn.
            Den ovan omtalade kommittén tillsattes för att söka få till stånd
            en enhetligare och bättre organisation av huvudstadens barnbespisning
            i skolorna. Antalet barn som erhöllo fri middagsbespisning år
            1913 var 3,854 eller 13 4 av folkskolebarnen, alltså rätt avsevärt.
            Kostnaderna stego, och ett påtagligt behov av fastare ordning
            vid bespisningen gjorde sig gällande.
          </p>
          <pb facs="riksdagen-motions-pdf/data/1917/mot_1917__ak__302/mot_1917__ak__302-003.pdf"/>
          <p>
            Motioner i Andra kammaren, Nr 302. 3
          </p>
          <p>
            [ sitt betänkande säger kommittén om orsakerna till att alla
            hem icke äro i stånd att fylla sin uppgift att ge barnen en i
            varje avseende tillfredsställande kost och vård, att de torde
            vara följande: 1) Fattigdom i den bemärkelsen, att familjens samlade
            inkomst normalt icke medgiver möjligheten av tillräcklig och lämplig
            föda åt samtliga familjemedlem- mar; arbetslöshet i dess olika
            former, sjukdom eller andra tillfälliga or- saker, varigenom den
            normala familjeinkomsten nedsättes på ett sätt, som måste gå ut
            över familjemedlemmarnas mest elementära behov, främst livsmedlen.
            2) Bristande förmåga hos de kvinnliga, vuxna familje- medlemmarna
            att, även om familjeinkomsten är stor nog, kunna sörja för tillräcklig
            och lämplig föda åt barnen, beroende på dels arbete utom hemmet,
            dels bristande insikter m. m. 3) Brist på ansvarskänsla, sköt-
            samhet m. fl. karaktärsegenskaper, nödvändiga särskilt i hem med
            knappa om också nödtorftigt tillräckliga inkomster, för att barnen
            där skola erhålla lämplig och tillräcklig kost. I många fall kan
            emellertid icke pekas på en enda av dessa kategorier såsom uteslutande
            orsak till att ett hem icke kan fylla sin ovannämnda uppgift,
            utan de olika orsakskategorierna samverka och återverka på varandra.
            Följderna av att hemmen icke fylla sin uppgift att lämna barnen
            tillräcklig eller lämplig föda visa sig i barnens undernärdhet,
            vilken återigen medför dels att skolbarnen icke kunna tillgodogöra
            sig den undervisning, som bekostas dem av samhället, dels att
            den kroppsliga utvecklingen blir hämmad, att motståndskraften
            mot sjukdomar på fler- faldigt sätt minskas samt att grunden kan
            läggas till svårbotad, kronisk
          </p>
          <p>
            sjuklighet. Undernärdheten hos barnen — vilken emellertid ingalunda
            behöver bero ensamt på otillräcklig föda — hotar sålunda att i
            både
          </p>
          <p>
            psykiskt och fysiskt avseende försämra folkmaterialet, något
            som i sin ordning kommer att förorsaka, att i framtiden ännu flera
            hem bliva ur stånd att fylla sin uppgift med avseende på barnens
            kost och vård. I och med att det allmänna genom den offentliga
            barnbespisningen ingri- per och övertager barnens bespisning från
            sådana hem, vilka icke äro vuxna denna sin uppgift, äger därför
            en verksamhet rum, som avser att träffa vissa orsaker till dessa
            hems oförmåga att fylla sin uppgift och sålunda att i framtiden
            minska antalet dylika hem. Den offentliga barnbespisningens ändamål
            är alltså icke, framhölls det, att lindra en tillfällig nöd —
            utan att möjliggöra psykisk och fysisk fostran av det uppväxande
            släktet och härigenom jämväl undanröja en del av de orsa- ker,
            som för närvarande göra denna bespisning nödvändig. Dess ända-
          </p>
          <pb facs="riksdagen-motions-pdf/data/1917/mot_1917__ak__302/mot_1917__ak__302-004.pdf"/>
          <p>
            4 Motioner i Andra kammaren, Nr 302.
          </p>
          <p>
            mål är sålunda icke att bereda lättnad åt familjeförsörjare,
            utan att främja barnens utveckling till självförsörjande medborgare.
            Efter att hava framhållit att barnbespisningen bör ordnas så,
            att skadliga följder av en olämplig understödsverksamhet icke
            uppstå och att bespisningens omfattning därför måste få en viss
            begränsning, redo- göres för huru förhållandena äro ordnade i
            utlandet, nämligen för den engelska lagen om barnbespisning i
            skolorna av 1906 (Education-Pro- vision of Meals-Act 1906), som
            möjliggör för de lokala skolmyndighe- terna att anordna offentlig
            bespisning för skolbarn, vidare för den franska ordningen (Paris),
            där den offentliga barnbespisningen är öppen för alla barn, vilkas
            målsmän önska deras deltagande, oavsett familjens inkomster, dock
            med kostnadsfri bespisning för sådana barn, vilkas för- äldrar
            ej kunna betala självkostnaderna; vidare för det tyska systemet
            med bespisning av alla skolbarn, som icke i sina hem erhålla varm
            middags- eller kvällsmat, dock mot ersättning i vissa fall; samt
            slutligen för den norska, italienska, schweiziska och holländska
            ordningen, den senare med bespisning åt alla behövande, fattiga
            skolbarn. Efter en rekapitulation av förhållandena i Stockholm
            ingår kom- mittén på, vilka principer som böra vara avgörande
            för uttagning av barnen för bespisningen. I teorien gingo här
            meningarna inom kommittén i sär, i praktiken blev dock av förhållandenas
            egen makt skiljaktigheten icke stor. Härom skall nu icke ordas.
            Kommittén beslöt uttala att barnets tillstånd bör vara det avgörande
            vid uttagningen till barnbespis- ningen, icke i och för sig familjeförsörjarens
            omständigheter. Vid en kategori fall, och denna är sannolikt den
            största, sammanfalla de båda synpunkterna, nämligen när familjeförsörjarens
            omständigheter äro så knappa, att på grund härav inga som helst
            möjligheter föreligga för beredande av tillräcklig och lämplig
            kost åt barnet. Det finns emellertid även andra kategorier av
            orsaker till hemmets oförmåga att fylla denna sin uppgift, och
            även i sådana fall bör barnet, enligt kommitténs mening, hänvisas
            till den offentliga barnbespisningen, så snart det visar sig vara
            undernärt eller fara föreligger för att det kan komma i ett dylikt
            till- stånd, av vad orsak det vara månde. Kommitténs principiella
            stånd- punkt blev att varje barn i folkskolorna, som befinnes
            vara undernärt eller i omedelbar fara att bliva undernärt, bör
            beredas tillfälle att deltaga i den offentliga barnbespisningen
            i skolorna, dock mot ersättning från familje- försörjaren av kostnaderna
            i de fall då denne är i stånd att lämna sådan. Bespisningen i
            skolorna i Stockholm, som handhaves av folkskole- direktionen,
            är f. n. så ordnad, att c:a 4,500 barn åtnjuta middags- bespisning
            (i regel 2 rätter) och c:a 2,000 barn frukostbespisning (i regel.
            mjölk och bröd). Bespisningen pågår mellan 15 jan.—31 maj samt
          </p>
          <pb facs="riksdagen-motions-pdf/data/1917/mot_1917__ak__302/mot_1917__ak__302-005.pdf"/>
          <p>
            Motioner i Andra kammaren, Nr 302. 5
          </p>
          <p>
            1 okt—18 dec. varje år. Bespisningslokaler med kök äro inrättade
            i de allra flesta skolor. Kokerskor med biträden äro anställda
            i alla dessa skolor. Tillsynen handhaves av Järarepersonal samt
            kontrollen och ledningen av skolköksinspektrisen och barnbespisningsnämnden.
            Bespisningen är för de behövande, fattiga barnen kostnadsfri utan
            karak- tär av fattigvård. I vissa skolor pågå försök med kuponger
            med avgift för barn, vars föräldrar anses kunna betala. Stockholms
            stads kostnad för barnbespisniugen uppgår f. n. till i runt tal
            200,000 kronor per år. I åtskilliga andra nordiska städer än Stockholm
            är barnbespisning anordnad. Så i Göteborg, där barnbespisningen
            dock sker genom en- skild förening. De bespisade barnens antal
            äro omkring 3,000. Kost- naden gick 1913 upp till c:a 16,000 kronor,
            f. n. betydligt mera. I Malmö erhålla sjuka barn bespisning på
            kommunens bekostnad, medan den egentliga bespisningen handhaves
            av en enskild: förening med kom- munalt anslag. För närvarande
            bespisas 2,000 barn med middag varje söckendag från början av
            december till början av maj. Förra året kostade denna bespisning
            i runt tal 25,000 kronor. I år uppges den bliva något dyrare.
            Kommunens anslag, som i fjol var 20,000 kronor, är i år 25,000
            kronor, men staden uppges erhålla hälften från riksdagens dyrtidsanslag
            å 5,000,000 kronor. Matordningen har i år måst förändras och kanske
            något försämras. Smör bjudes icke och mjölken har måst inskränkas
            från 3,000 liter till 2,000 liter per vecka på grund av bristande
            tillgång. Matordningen ser så ut: måndag — ärter och fläsk, tisdag
            — ölsupa, onsdag — risvälling med dubblar, torsdag — korngrynsgröt
            med sirap, fredag — köttsoppa, lördag — risvälling med dubblar.
            I Kristiania är bespisning anordnad genom kommunens försorg och
            i form av mid- dagsbespisning. Det för barnbespisningen i Kristiania
            särskilt utmär- kande är den starka centraliseringen. Under 1901
            uppfördes en särskild byggnad för barnbespisningens kök, varifrån
            maten utsändes till samt- liga skolor. Läsåret 1912—1913 började
            bespisningen 20 okt. 1912 och pågick till 30 april 1913, inalles
            139 bespisningsdagar. Bespisning förekommer även under julferierna,
            men icke under sommaren. Antalet på kommunens bekostnad fritt
            bespisade barn utgjorde under samma läsår pr dag i medeltal 4,443
            (omkring 18 Z av hela barnantalet). De barn, som icke förklarats
            berättigade till fri bespisning, kunna, om deras målsmän så önska,
            få samma måltider i skolan som de fritt bespisade barnen mot en
            avgift av 10 öre för måltid. Detta medför en utgift för kommunen
            för sådant barn av omkring 5 öre pr måltid. . Barnens avgifter
            upptagas genom försäljning av biljetter genom skolans vaktmästare.
            Läsåret 1912—1913 voro de avgiftsbetalande Bihang till riksdagens
            protokoll 1917. 4 saml. 132 häft. (Nr 302.) 2
          </p>
          <pb facs="riksdagen-motions-pdf/data/1917/mot_1917__ak__302/mot_1917__ak__302-006.pdf"/>
          <p>
            :6 Motioner i Andra kammaren, Nr 302.
          </p>
          <p>
            barnen per dag i medeltal 1,185. Priset per måltid, levererad
            från cen- tralköket, transportkostnader inberäknade, utgjorde
            läsåret 1912—1913 13.6 öre mot 13.5 öre nästföregående läsår.
            Härtill komma så kostna- derna inom skolan för bespisningen. För
            budgetåret 1914 —1915 hade till barnbespisningen beviljats ett
            anslag av 127,880 kr. Under kris- tiden har bespisningen ytterligare
            utökats. I Köpenhamn pågick be- spisningen vintern 1912—1913 i
            alla »friskolor» från tiden efter jul- ferierna till slutet av
            april (omkring 63 dagar). Under ifrågavarande tid utdelades 326,086
            portioner varm mat för en kostnad av 51,382 kr. 33 öre, alltså
            omkring 16 öre portionen. Varje måltid utgjordes av 2 rätter.
            De på sådant sätt bespisade barnen utgjorde år 1913 10,133 eller
            omkring 26.7 Z av hela antalet barn i friskolorna. Kommunal be-
            spisning av folkskolebarn i Hälsingfors har ägt rum sedan höstterminen
            1912. I en och annan av våra smärre svenska städer och större
            samhällen torde bespisning av skolbarn förekomma, liksom även
            i en och annan lands- kommun. Någon enhetlighet finnes emellertid
            icke. Frågan om kommu- nens rätt att anordna skolbespisning har
            på sina håll t. o. m. blivit be- stridd. Statsbidrag skulle säkerligen
            sporra kommunernas initiativ i varje fall. På många platser finnes
            icke ett spår av barnbespisning, ehuru behovet är påtagligt. Det
            torde vara uppenbart, att en för folkhälsan så viktig sak som
            denna ej får lämnas obeaktad av statsmakterna eller lämnas åt
            kommu- nernas gottfinnande eller åt den enskilda välgörenheten,
            där sådan nå- gon gång kan och vill ingripa. Här tarvas att staten
            med sin hand reglerande ingriper. Bland de förebyggande åtgärder
            för folkhälsans bevarande, som vid folkpensioneringslagens antagande
            förklarades nöd- vändiga, borde väl räknas också just det uppväxande
            släktets hälsa och välfärd icke minst under skoltiden, då samhället
            delvis har barnen under sin egen ledning och sitt eget ansvar.
            En med statsunderstöd ordnad, av kommunerna ledd, under skol-
            styrelserna ställd, från fattigvården skild barnbespisning i våra
            folk- skolor synes mig vara en fråga, som tarvar sin lösning.
            Med stöd av vad sålunda anförts får jag hemställa, att riksdagen
            måtte besluta att hemställa till Kungl. Maj:t att företaga utred-
            ning rörande införandet i rikets folkskolor av bespis- ning av
            de barn, som därav äro i behov, samt för riksdagen framlägga de
            förslag, vartill utredningen kan giva anledning. Stockholm den
            5 :februari 1917. Thure Widlund.
          </p>
          <p>
            Stockholm, K. L. Beckmans Bektr., 1917.
          </p>
        </div>
      </div>
    </body>
  </text>
</TEI>
