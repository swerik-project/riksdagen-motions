<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00954">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__954/mot_1968__ak__954-001.pdf"/>
      <fw xml:id="i-5uU7MgSnSgqAJbdE4iNnEd">
        Motioner i Andra kammaren, nr 954 år 1968 7
      </fw>
      <div xml:id="i-Wuj4N2tv3fmFV5gjTtz7mv" type="motHeader">
        <div xml:id="i-L92hm4cxS8DizACtYYtfB3" type="motTitle"/>
        <div xml:id="i-9LHzp22kNFwRcVCcH4qpWc" type="motSubmissionInfo"/>
      </div>
      <div xml:id="i-UZeYK2kNSEqe6rRsY3LSun" type="motBody">
        <div xml:id="i-i5wmEHoEbMZwRb9LsLcsR">
          <p xml:id="i-7foRsbhhu9TNrCXtaPa8Py">
            Nr 954
          </p>
          <p xml:id="i-DP6tSbYCDCBPK1XxBBB5oW" type="titleString">
            Av fru Heurlin och herr Oskarson, i anledning av Kungl. Maj:ts
            proposition nr 7, med förslag till narkotikastrafflag, m. m.
          </p>
          <p xml:id="i-KE7JH79AQiZ6FmHdZQP7Aw">
            (Lika lydande med motion nr 747 i Första kammaren)
          </p>
          <p xml:id="i-6J5Kmv7rrd5D6fp6aVZr9K">
            Såsom framhålles i Kungl. Maj:ts proposition nr 7/1968 är det
            enligt medicinalstyrelsens narkomanvårdskommitté ”allmänt accepterat
            att läke- medelsmissbruk i dess allvarligare former är en sjukdom
            och att behand- lingen av missbrukarna på grund av sjukdomens
            yttringar främst är en uppgift för psykiatrin”. Följaktligen får
            inte sällan läkemedelsmissbrukare sluten psykiatrisk vård. De
            underkastas därvid ganska ofta denna på eget initiativ. Detta
            är givetvis till fördel, då det bör kunna grundlägga ett relativt
            gott samar- bete mellan dessa patienter och deras läkare. De läkemedelsmissbrukare
            som självmant söker sluten psykiatrisk vård lider mestadels vid
            intagningen påtagligt rent fysiskt av sin förgiftning. Det som
            först och främst sker under vården av missbrukarna är att de av-
            giftas. Detta tar vanligen tre till sju dagar i anspråk. Därefter
            anser de avgiftade patienterna i regel att de är återställda och
            deras överläkare lå- ter då ofta skriva ut dem. Utskrivning på
            patientens egen begäran i dessa fall sker kanske ofta med tanke
            på att ett kvarhållande då kan uppfattas som tvång — oavsett att
            ett kvarhållande snarare vore välvilja från läkarens sida — och
            rycka undan grunden för fortsatt förtroende för denna form av
            vård från patien- tens och presumtiva, främst frivilliga, patienters
            sida. En ganska tungt vägande orsak till utskrivning omedelbart
            efter av- giftning är emellertid att det, utifrån lagen om beredande
            av sluten psy- kiatrisk vård i vissa fall, råder tveksamhet om
            de rent rättsliga befogen- heterna till kvarhållande av läkemedelsmissbrukande
            patienter i sluten, psykiatrisk vård, i de fall de inte direkt
            ger sitt samtycke till eller begär det. En relativt svårt förgiftad
            läkemedelsmissbrukare, som avgiftats, är så gott som aldrig psykiskt
            kapabel att efteråt klara sig utan återfall om ve- derbörande
            inte får någon form av sluten vård insatt omedelbart efter av-
            giftningen. En vanlig erfarenhet vid de slutna vårdavdelningar
            där nar- komaner avgiftas är att de snabbt återfaller till missbruk,
            om de skrivits ut strax efter avgiftningen, och måste återintas
            för vård. Vården tycks
          </p>
          <pb facs="riksdagen-motions-pdf/data/1968/mot_1968__ak__954/mot_1968__ak__954-002.pdf"/>
          <fw xml:id="i-MShVTdUrqPGE8ZAprWXnhT">
            8 Motioner i Andra kammaren, nr 954 år 1968
          </fw>
          <p xml:id="i-AYNYhaHG79bKt861WgWsKM">
            således i regel inte resultera i någon varaktig förbättring.
            Detta är otill- fredsställande. Det vore önskvärt att man allvarligt
            eftersträvade att bota de intagna läkemedelsmissbrukarna eller
            åtminstone gav dem väsentligt bättre förutsättningar att kunna
            motstå fortsatt missbruk. Vårdresurser- na är visserligen knappa,
            men en lägre omsättningshastighet på patienter torde, förutsatt
            att många av dem botas, vara att föredra framför en hög omsättningshastighet,
            varvid ytterst få botas. Strävan att i sluten vård kvarhålla läkemedelsmissbrukare
            längre tid än själva avgiftningen tar kommer emellertid i konflikt
            med strävan att und- vika tvång. Därför ställs de för vården närmast
            ansvariga i en svår val- situation. Målet borde dock vara att
            bota den läkemedelsmissbrukande pa- tienten även rent psykiskt.
            Därför vore det av stort värde om man vid all sluten vård lade
            ner stor ansträngning på att söka förmå vederbörande att frivilligt
            underkasta sig härför erforderlig vård. Tvång bör givetvis inte
            utövas annat än då det i enlighet med 13 $ lagen den 16 juni 1966
            om bere- dande av sluten psykiatrisk vård i vissa fall (nr 293)
            ”är nödvändigt med hänsyn till ändamålet med vården eller för
            att skydda honom (den som är intagen) själv eller omgivningen”.
            Det bör betonas att ändamålet med vården av läkemedelsmissbrukare
            väl ändå bör vara att de efter avslutad vård allt framgent skall
            kunna föra ett normalt liv, fritt från återfall till läkemedelsmissbruk.
            Med stöd av vad ovan anförts hemställes, att riksdagen i skrivelse
            till Kungl. Maj:t måtte anhålla att Kungl. Maj:t måtte undersöka
            förutsättningarna för en effektivare narkomanvård i enlighet med
            vad i motionen anförts.
          </p>
          <p xml:id="i-Ri63qWzk4LN798KXWLrW2j" type="date">
            Stockholm den 1 februari 1968
          </p>
          <div xml:id="i-8xpdu3Mc8tSKKCU4irrAGm" type="signatureBlock">
            <list xml:id="i-72LoJAL2PR3tmbEof5MXQd">
              <item xml:id="i-QFidFtAqnFkP4W1uCYCHW2" who="i-Hzpv79VYVitrVijqMDqEWe" type="signature">
                Dagmar Heurlin (h)
              </item>
              <item xml:id="i-SaA61sRPsMWDkEVzJfWbfJ" who="i-TPFPkNeAnPLVG6gbmTwyFe" type="signature">
                Gunnar Oskarson (h)
              </item>
            </list>
          </div>
        </div>
      </div>
    </body>
  </text>
</TEI>
