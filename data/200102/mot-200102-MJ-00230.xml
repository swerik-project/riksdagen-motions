<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0230/mot_200102_MJ_0230-0001.pdf"/>
      <div type="motHeader" xml:id="i-C6Jo6WkJDutT6b6w6cbSoB">
        <div type="motTitle" xml:id="i-EVEJqZNCEvcSkxk9SNhXgB"/>
        <div type="motSubmissionInfo" xml:id="i-9cpwwy9Rm7vUzpnnnoJ6ZS"/>
      </div>
      <div type="motBody" xml:id="i-Gv2RxsKfHdDBzyxRnZzy1e">
        <div xml:id="i-Tsk1rSQoWGpW2m1rHW46NA">
          <p xml:id="i-XiTGguVFnZnS3tuYLBk96H">
            54
          </p>
          <p xml:id="i-TMHWcqKuWEm1MtpCgDXjMr">
            2001/02 mnr: MJ230 pnr: mp516
          </p>
          <p xml:id="i-655TtQwAqAv4S4C2Jvjrdn">
            Motion till riksdagen 2001/02:MJ230
          </p>
          <p xml:id="i-8fqnRHau2EzTzrKHnFVRbi">
            av Gudrun Lindvall m.fl. (mp)
          </p>
          <p xml:id="i-455craAWGyG5geNKDbMAUZ">
            Kycklinguppfödning
          </p>
          <p xml:id="i-6E58JKwYPbGDZU2f1GCMYo">
            Förslag till riksdagsbeslut
          </p>
          <p xml:id="i-6UV3G2agbtteWXgsYEcPqg">
            1. Riksdagen tillkännager för regeringen som sin mening vad i
            motionen anförs om en översyn av bestämmelserna för slaktkycklinguppfödning.
            2. Riksdagen tillkännager för regeringen som sin mening vad i
            motionen anförs om dagens ”industriella” kycklinguppfödning.
          </p>
          <p xml:id="i-A2o63yjNQB4eZqZuHkv1zq">
            Inledning
          </p>
          <p xml:id="i-QRv7cEGgv24xK9hfHLV2Qd">
            I Sverige föds 65 miljoner kycklingar upp för slakt varje år.
            De får leva i 35 dagar, ser under den tiden inte dagens ljus,
            sväller onaturligt som vetebullar och väljer — om de får chansen
            — foder med smärtstillande preparat. De har ont i kropp och skelett,
            många kan inte röra sig, andra har frätskador på fötterna, åter
            andra hjärt- och leverskador. Kort sagt: de ges inte ett värdigt
            liv i överensstämmelse med djurskyddslagen. Under vintern 2000/01
            kom en rapport, som visade att defekter, sjukdomar eller smärtor
            är frekventa. I spåren av BSE äter människor mer kyckling än förr.
            Globalt är en ökad produktion av slaktkyckling inte ekologiskt
            långsiktigt hållbart. Jorden behövs för föda åt människor, inte
            till foderspannmål åt kycklingar.
          </p>
          <p xml:id="i-88vU4NQrcfygUuB2Axandu">
            Lagen tydlig — hur vid kan tolkningen få bli?
          </p>
          <p xml:id="i-3zoNKQDuz5vrmGYGfyaGZ9">
            I den svenska så omskrutna djurskyddslagen står mycket som borde
            göra uppfödningen av dessa så kallade slaktkycklingar omöjlig:
          </p>
          <pb facs="riksdagen-motions-pdf/data/200102/mot_200102_MJ_0230/mot_200102_MJ_0230-0002.pdf"/>
          <p xml:id="i-KBBXoA8KAfQHbg9PxGm9Lx">
            2001/02:MJ230
          </p>
          <p xml:id="i-WPL4G9ym4UMK2FyhVdeTwa">
            55
          </p>
          <p xml:id="i-5TSFuokjhZ5cvvCyS1bbN1">
            Djurskyddslagen
          </p>
          <p xml:id="i-shknLzMvr7m25rS5oy5G5">
            2 8 Djur skall behandlas väl och skyddas mot onödigt lidande
            och sjukdom.
          </p>
          <p xml:id="i-DEJu4AeUXZFoKj1ogwYAdC">
            48 Djur som föds upp eller hålls för produktion av livsmedel,
            ull, skinn eller pälsar skall hållas och skötas i en god djurmiljö
            och på ett sådant sätt att det främjar deras hälsa och ger dem
            möjlighet att bete sig naturligt.
          </p>
          <p xml:id="i-jk362Y1F7mfUt8qtuQCbj">
            6 $ Djur får inte hållas bundna på ett för djuren plågsamt sätt
            eller så att de inte kan få behövlig rörelsefrihet eller vila
            eller tillräckligt skydd mot väder och vind.
          </p>
          <p xml:id="i-XVUoGKUh41jo6h8jqZ4qco">
            Djurskyddsförordningen
          </p>
          <p xml:id="i-Lcv73LuC4usxSyKfwvrhpm">
            18 Stall och andra förvaringsutrymmen för djur skall vara så
            rymliga att samtliga djur i utrymmet kan ligga samtidigt och röra
            sig obehindrat. Utrymmena skall utformas så, att djuren kan bete
            sig naturligt.
          </p>
          <p xml:id="i-VsrSNTVrSsqdQHV4dCWpmB">
            29 8 Jordbruksverket får meddela föreskrifter om förbud mot eller
            villkor för avel med sådan inriktning att den kan påverka djurens
            naturliga beteenden. Avel med sådan inriktning att den kan medföra
            lidande för djuren är förbjuden.
          </p>
          <p xml:id="i-S8Mt5KTjCwaygD1vjjSpLy">
            Alla dessa paragrafer borde göra det omöjligt att behandla kycklingarna
            som vi gör. Tycker man inte att det lidande kycklingarna utsätts
            för är onödigt? Eller menar man på allvar att kycklingarna får
            möjlighet till naturliga beteenden i dagens industriuppfödning?
            Rörelsefriheten är nästan obefintlig strax före slakt på grund
            av trängsel — men värken i ben, skelett och muskler gör ju i och
            för sig att de väljer att röra sig så lite som möjligt. Är aveln
            acceptabel när slaktkycklingarnas föräldrar, tuppar och hönor,
            har så tunga kroppar i förhållande till skelett och leder att
            de måste halvsvältas för att kunna hållas och föröka sig? Och
            när kycklingarna växer så ohejdat att
          </p>
          <p xml:id="i-WcXJG5gJuPDpK3NWExa9uQ">
            kroppen inte hinner med?
          </p>
          <p xml:id="i-SypyodcqQ8uXXdeNcgfbG4">
            Salmonellafritt — sen slutar Sörgårdsidyllen
          </p>
          <p xml:id="i-F5dVffuKEdQ7KmPZivEoQX">
            Livet för en kyckling varar alltså en dryg månad. På den tiden
            växer den från en liten nykläckt individ på ca 100 gram till en
            slaktkyckling på 1,5 kg. På 1920-talet tog detta 120 dagar. Eftersom
            aveln inriktats på att få fram djur som utnyttjar maten så effektivt
            som möjligt — allt ska bli muskler — tar det 35 dagar idag. För
            att ytterligare maximera processen hålls temperaturen hög och
            ljuset är på nästan hela dygnet. Äta och växa är det som gäller.
            Tillväxthastigheten är enorm. Kycklingarna får dessutom coccidostatika,
            en sorts antibiotikum, för att inte få tarmsjukdomen coccidios.
            Om det påverkar tillväxthastigheten eller inte skall vara osagt.
          </p>
          <pb facs="riksdagen-motions-pdf/data/200102/mot_200102_MJ_0230/mot_200102_MJ_0230-0003.pdf"/>
          <p xml:id="i-EM8jc23RDxX47WR6LFz7N2">
            Den lilla kycklingen har kläckts i maskin och kontaktpipen blir
            aldrig besvarade av en höna. Istället blir den lastad i lådor
            med andra kycklingar redan under det första dygnet för att fraktas
            till en ”hangar” för tillväxt. På en del håll i världen blir det
            aldrig natt i kycklinghangaren. Ljuset är på hela tiden för att
            stimulera kycklingarna att äta. I Sverige krävs i alla fall 2
            timmars natt per dygn. Att detta är stressande säger sig självt.
            Allt eftersom kroppen växer till kommer smärtorna. Skelett och
            leder hänger inte med. I naturen väljer höns mycket medvetet vad
            de äter. Försök i Storbritannien visar att kycklingar också gör
            det. De väljer det foder som innehåller smärtlindrande medel om
            det finns, och försöken visade också att ju mer de växte — och
            smärtan i kroppen ökade — desto mer smärtlindrande medel åt de.
            Det visade sig också att de kycklingar som haltade och alltså
            hade rejält ont åt mer smärtlindrande än de som till synes mådde
            bättre. Eftersom samma snabbväxande hönsraser används i kycklinguppfödning
            världen över finns smärtan också i de svenska kycklingstallarna,
            trots att det uttryckligen står i djurskyddsförordningens 29 $
            att ”Avel med sådan inriktning att den kan medföra lidande för
            djuren är förbjuden”.
          </p>
          <p xml:id="i-Qr9d7KwSoNa1JJQ7sD1K6U">
            Varför förbjuds inte extremavlade hönsraser?
          </p>
          <p xml:id="i-VJuXS5zBpqhXsEJEYM4fxa">
            I takt med att kycklingarna växer krymper också varje kycklings
            utrymme. I Sverige får det finnas 35 kg kyckling/m?. Det betyder
            ca 23 kycklingar per m? mot slutet av kycklingens liv. Varje kyckling
            har alltså en fyrkant med sida på 20 cm. Inte mycket, och knappast
            något som djurskyddsförordningen föreskriver:
          </p>
          <p xml:id="i-6YCoFH83oSdvXAMpdSrHUU">
            1 8 Stall och andra förvaringsutrymmen för djur skall vara så
            rymliga att
          </p>
          <p xml:id="i-FWeqy8JKaG2nSAH5QQLfBo">
            samtliga djur i utrymmet kan ligga samtidigt och röra sig obehindrat.
            Utrymmena skall utformas så, att djuren kan bete sig naturligt.
          </p>
          <p xml:id="i-LygDFU3YKyLaPax8S6eWiX">
            Varför har vi en djurskyddslag som säger ett och en verklighet
            som säger något helt annat?
          </p>
          <p xml:id="i-EgKrYvx5f9DNsvjQxrEjSd">
            Se över slaktkycklinghanteringen
          </p>
          <p xml:id="i-CkqwJtCsoDrAUMbFJBLWee">
            Som visas i motionen finns det mycket att fundera över och förändra
            vad gäller hanteringen av kyckling till slakt i Sverige. Man kan
            undra om djurskyddslagen och förordningen till lagen inte gäller
            slaktkycklingar. Med tanke på att exporten av kyckling ökar från
            Sverige och antalet som föds upp nu är uppe i 65 miljoner djur
            per år är det angeläget att även de omfattas av det goda djurskydd
            Sverige säger sig ha. Många som sett hanteringen har valt bort
            kyckling från matsedeln. Andra litar på den svenska djurskyddslagen
            och väljer svenskt. Vem gör det relevanta i detta fall?
          </p>
          <p xml:id="i-LZTuyMBy3tp7gEQ8j5uRst">
            2000/01:c999
          </p>
          <p xml:id="i-X3qsKjrBB7q3AjhVDiksxS">
            56
          </p>
          <pb facs="riksdagen-motions-pdf/data/200102/mot_200102_MJ_0230/mot_200102_MJ_0230-0004.pdf"/>
          <p xml:id="i-2GCEcEW5UTxfKLMSi1oiYT">
            2001/02:MJ230
          </p>
          <p xml:id="i-AvBqiJN7h9RMC1h1v2K6Pd">
            57
          </p>
          <p xml:id="i-4HLFc64EF4PtidHQDEvFnF">
            Det är dags att se till att uppfödning av slaktkyckling blir
            bättre, i alla fall blir så bra som djurskyddslagen och djurskyddsförordningen
            anger. Se över slaktkycklinghanteringen, förbättra den och ge
            kycklingarna ett värdigt liv i djurskyddslagens anda i enlighet
            med de lagparagrafer och regler som citeras ovan.
          </p>
          <p xml:id="i-AEUAn1N5Ys9Y1ErThZPtCR">
            Stockholm den 28 september 2001 Gudrun Lindvall (mp)
          </p>
          <p xml:id="i-7qDFvRhxQoxc283CSEQ4Sm">
            Helena Hillar Rosenqvist (mp) Mikael Johansson (mp) Ingegerd
            Saarinen (mp) Gunnar Goude (mp) Kia Andreasson (mp) Ewa Larsson
            (mp) Matz Hammarström (mp) Birger Schlaug (mp) Barbro Feltzing
            (mp) Lotta Nilsson-Hedström (mp)
          </p>
        </div>
      </div>
    </body>
  </text>
</TEI>
