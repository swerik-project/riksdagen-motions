<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00349">
  <teiHeader>
    <fileDesc>
      <titleStmt>
        <title>Bostäder</title>
        <author corresp="i-DXYijt8wprzTgm7zCTJYc3">av Veronica Palm m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostäder</title>
          <idno type="rdwebb">GZ02C349</idno>
          <rs type="number">C349</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C349/text</ref>
          <ref type="dokument_url_html">http://data.riksdagen.se/dokument/GZ02C349</ref>
          <ref type="dokumentstatus_url_xml">http://data.riksdagen.se/dokumentstatus/GZ02C349</ref>
          <ref type="doc">http://data.riksdagen.se/fil/94263956-E565-4A9E-9EB4-4224567BC6BC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2J3r8zwqpPMPgVzdyt5mXb</idno>
            <name>Katarina Köhler</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VDwN5oPnVMMZc5Cx6hCZM3" type="signed"/>
        <correspContext corresp="i-VDwN5oPnVMMZc5Cx6hCZM3">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-2J3r8zwqpPMPgVzdyt5mXb"/>
        </correspContext>
        <correspAction type="numbering" xml:id="i-FoikW6gxbVLkgn8qqEGnBq">
          <date when="2011-10-10"/>
        </correspAction>
        <correspAction type="submission" xml:id="i-WKauTUz1tMdebzSbt2xtnC">
          <date when="2011-10-05"/>
        </correspAction>
        <correspAction type="transfer" xml:id="i-LoY6Bu5whthhybQYmM3LKU">
          <date when="2011-10-05"/>
        </correspAction>
        <correspAction type="assigned" xml:id="i-8iStZkJyeds9nhG1wJVVPE"/>
        <correspContext corresp="i-8iStZkJyeds9nhG1wJVVPE">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LwwTkT7VJjMXiAABSxnPo8">
            Förslag till riksdagsbeslut
          </head>
          <list style="ol">
            <item xml:id="i-6EvYWZkPGV4gfHAsU9y6Zu">
              Riksdagen beslutar att ersätta målen för områdena Bostadsmarknad
              och Hållbart samhällsbyggande i enlighet med vad som anförs i
              motionen.
            </item>
            <item xml:id="i-WrefrjyUB8bfXui1V7rmfE">
              Riksdagen tillkännager för regeringen som sin mening vad som
              anförs i motionen om skattereglerna inom boendesektorn. 1
            </item>
            <item xml:id="i-6Ac3Qx1xZwRj6wyvdvZmA4">
              Riksdagen tillkännager för regeringen som sin mening vad som
              anförs i motionen om behovet av ökat bostadsbyggande.
            </item>
            <item xml:id="i-FpeHtLxiLJjJT4WrxQkVUW">
              Riksdagen tillkännager för regeringen som sin mening vad som
              anförs i motionen om energi- och klimatsmarta renoveringar av
              bostäder.
            </item>
            <item xml:id="i-BLVCxFYKNss5XS2FhnREMM">
              Riksdagen tillkännager för regeringen som sin mening vad som
              anförs i motionen om att en statlig investeringsstimulans för
              byggande av studentbostäder och hyreslägenheter bör införas. 2
            </item>
            <item xml:id="i-QshSP633HWggjLcZSxbMPA">
              Riksdagen tillkännager för regeringen som sin mening vad som
              anförs i motionen om ett garantisystem för upprustning av lägenheter
              i flerfamiljshus.
            </item>
            <item xml:id="i-CgCfyqZjzXLdCiywoZPAyj">
              Riksdagen tillkännager för regeringen som sin mening vad som
              anförs i motionen om möjligheten till vitesföreläggande av fastighetsägare
              som inte uppfyller rimliga krav på underhåll och renovering av
              sina fastigheter.
            </item>
            <item xml:id="i-2qxnHeMyyHPkLLKPZqCuX7">
              Riksdagen tillkännager för regeringen som sin mening vad som
              anförs i motionen om blandade upplåtelseformer.
            </item>
            <item xml:id="i-ETwsiPZ3C7UN6ZxivbF6zN">
              Riksdagen tillkännager för regeringen som sin mening vad som
              anförs i motionen om ombildningar från hyresrätt till bostadsrätt.
            </item>
            <item xml:id="i-UbBoCTZKyLeziBjUT4tKJx">
              Riksdagen tillkännager för regeringen som sin mening vad som
              anförs i motionen om en förstärkt bostadsförsörjningslag.
            </item>
            <item xml:id="i-9kPB9fnugdxbTdzkqnxMtX">
              Riksdagen tillkännager för regeringen som sin mening vad som
              anförs i motionen om kommunal bostadsförmedling.
            </item>
            <item xml:id="i-TK7ZdzzQf3sLXxfneBn952">
              Riksdagen tillkännager för regeringen som sin mening vad som
              anförs i motionen om att uppmana kommuner med bostadsbrist att
              starta en förmedling av andrahandskontrakt.
            </item>
            <item xml:id="i-UA44mR5D6NAsteoQ1jPG6Z">
              Riksdagen tillkännager för regeringen som sin mening vad som
              anförs i motionen om en förvärvslag.
            </item>
            <item xml:id="i-WhhqLc3Zi7V3VpqtNKkfCk">
              Riksdagen tillkännager för regeringen som sin mening vad som
              anförs i motionen om en förköpslag.
            </item>
            <item xml:id="i-JRCbdQ1uGfKjRVSFhsL8Vs">
              Riksdagen tillkännager för regeringen som sin mening vad som
              anförs i motionen om bostadsbyggande i hela landet.
            </item>
            <item xml:id="i-PW6xEVCLMt4sEkMXjPAk4T">
              Riksdagen tillkännager för regeringen som sin mening vad som
              anförs i motionen om en skyddsregel för fastigheter som renoveras
              eller byggs om.
            </item>
            <item xml:id="i-KiZTA3C4AdwJtwDV4oUUGH">
              Riksdagen tillkännager för regeringen som sin mening vad som
              anförs i motionen om åtgärder för att motverka vräkningar av barnfamiljer.
              3
            </item>
            <item xml:id="i-EDuRr6pqYAyCQiksUPC8Ma">
              Riksdagen tillkännager för regeringen som sin mening vad som
              anförs i motionen om åtgärder för att bekämpa hemlöshet. 3
            </item>
          </list>
          <p xml:id="i-KrRHjxgrNNuMfmRUoNEh6v">
            1 Yrkande 2 hänvisat till SkU.
          </p>
          <p xml:id="i-RoAvVpBVYSsAPgiwL4qA6Z">
            2 Yrkande 5 hänvisat till FiU.
          </p>
          <p xml:id="i-D8i21YzF3G8Njrin126TZZ">
            3 Yrkandena 17 och 18 hänvisade till SoU.
          </p>
        </div>
        <div type="motContent">
          <head type="h1" xml:id="i-PVd2KtYxr4YGNZByajxLwh">
            Motivering
          </head>
          <p xml:id="i-R1ePmXkCBQ3qXGSE1mMuFx">
            För oss socialdemokrater är bostaden en social rättighet. Alla
            människor ska ha möjlighet att leva i bra bostäder till rimliga
            kostnader och i en trygg boendemiljö. Bostadspolitiken är en grundläggande
            del i den generella välfärdspolitiken, men också central för en
            långsiktigt hållbar utveckling och tillväxt.
          </p>
          <p xml:id="i-EubRWQPpBcfebvE9RPRpnM">
            Idag saknas en sammanhållen nationell bostadspolitik. En viktig
            utgångspunkt för vår framtida bostadspolitik måste vara hur tillväxtmotorerna
            i form av våra storstadsregioner fungerar.
          </p>
          <p xml:id="i-LpQnM1TGbrRm87FcWG8Wr3">
            Den bristande bostadspolitiken sätter hinder för människor att
            flytta för att pröva ett nytt arbete eller påbörja en utbildning.
            Problemen kommer att växa i samma takt som människor flyttar till
            storstads- och tillväxtregioner. Flaskhalsar skapas, arbetslöshet
            stannar kvar på en hög nivå och tillväxten bli lägre än vad den
            annars skulle vara.
          </p>
          <p xml:id="i-QZQ1Anrf9LMeNeeabSBcwk">
            Viktiga kännetecken hos en fungerande bostadsmarknad är rörlighet
            och tillgänglighet. Det är viktigt att människor ska kunna komma
            in på bostadsmarknaden och kunna utvecklas i sitt boende när livet
            förändras. Det ska finnas en fungerande koppling mellan arbetsmarknaden
            och bostadsmarknaden. För att detta ska fungera krävs dessutom
            infrastruktur och en aktiv samhällsplanering där offentlig service
            erbjuds i anslutning till bostaden.
          </p>
          <head type="h2" xml:id="i-WX4QbnhtPgHwKv9qHw4Dza">
            Förslag till bostadspolitiskt mål
          </head>
          <p xml:id="i-4zL9hmttDiVHvC6BVv7GYn">
            Vi föreslår att ett nytt bostadspolitiskt mål ersätter de nuvarande
            målen för Bostadsmarknad och Hållbart samhällsbyggande. Vi föreslår
            följande formulering:
          </p>
          <p xml:id="i-QxY4Paj52xQTuieYLqsJqW">
            Alla ska ges förutsättningar att leva i goda bostäder till rimliga
            kostnader och i en stimulerande och trygg miljö. Boende- och bebyggelsemiljön
            ska utgå ifrån människors efterfrågan och behov och bidra till
            jämlika förhållanden och särskilt främja en god uppväxt för barn
            och ungdomar. Vid planering, byggande och förvaltning ska en ekologiskt,
            ekonomiskt och socialt hållbar utveckling vara grund för verksamheten.
          </p>
          <head type="h2" xml:id="i-W7njF7NEnW3kQ8d9eBLKsC">
            Skatt på boendeformerna
          </head>
          <p xml:id="i-JVAFVdAByoGBBmh5QcsJwC">
            Genom olika beslut i riksdagen har den skattemässiga neutraliteten
            mellan bostadsformerna urholkats. Investerings- och räntebidragen
            till hyresrätten har avskaffats samtidigt som småhusägare (äganderätt)
            och bostadsrättsinnehavare kan göra avdrag för ränteutgifter och
            tomträttsavgäld i sina inkomstdeklarationer. Stämpelskatten är
            1,5 procent för fysiska personer och bostadsrättsföreningar men
            3 procent för juridiska. HUS-avdraget riktar sig enbart till äganderätten
            och bostadsrättsinnehavare. Flerfamiljsfastigheter har en lägre
            fastighetsavgift jämfört med småhus men hyresrätter beskattas
            samtidigt som näringsverksamhet. Vår utgångspunkt är att större
            förändringar av skattereglerna inom boendesektorn ska vara föremål
            för breda, blocköverskridande uppgörelser.
          </p>
          <head type="h2" xml:id="i-Na5TTFLPh5ZHkdnnvLFa4t">
            Investeringsstimulans
          </head>
          <p xml:id="i-WDmmWTr9wQvCdZ73pXku5o">
            I hälften av Sveriges kommuner råder brist på bostäder för ungdomar.
            Det visar Boverket i rapporten Bostadsmarknaden 20112012. Allra
            störst är bristen i Storgöteborg, där 92 procent av kommunerna
            har brist på ungdomsbostäder. Nästan lika illa är det i Storstockholm
            och Stormalmö där 88 respektive 73 procent av kommunerna lider
            brist på bostäder för unga. Behoven är skriande. 1
          </p>
          <p xml:id="i-2KggDNVU6EuqsxHgbYCBZR">
            Bostadsbyggandet 2009 var det lägsta på tio år och 2010 var det
            ännu lägre. Det är viktigt att påpeka att minskningen av bostadsbyggandet
            skedde redan innan finanskrisen, dvs. redan 2007.
          </p>
          <p xml:id="i-FqQibgxHnoP91y7BCXUEwr">
            År 2010 färdigställdes endast 125 studentbostäder. Det betyder
            en ny lägenhet på fler än 500 nya studenter. Samma år färdigställdes
            endast 2045 lägenheter med ett rum och kök/kokvrå. 2 Det är den
            lägsta nivån sedan år 1989, trots rekordstora ungdomskullar. Volymen
            på bostadsbyggandet räcker inte på långa vägar till för att täcka
            de behov som finns.
          </p>
          <p xml:id="i-KrrPMAyu1ML47af35eetp1">
            Det är ett tydligt brott i byggandet när stimulansen togs bort.
            Det behövs en lång rad åtgärder för att få fart på byggandet och
            komma upp i långsiktigt hållbara nivåer. Ett viktigt verktyg är
            statligt investeringsstöd. För att komma igång med byggandet av
            fler bostäder föreslår vi i vår rambudgetmotion att en investeringsstimulans
            till byggande av studentbostäder och hyreslägenheter införs redan
            2012 enligt i princip den modell som fanns tidigare för byggande
            av mindre hyresrätter och studentbostäder i tillväxtområden, med
            den skillnaden att investeringsstimulansen för hyresrätter nu
            inte ska begränsas till att gälla endast mindre lägenheter. Investeringsstimulansen
            utgick med ett belopp motsvarande skillnaden mellan den moms fastighetsägaren
            betalat för projektet och den moms som skulle ha betalats om momsen
            varit 6 procent. Boverket har i en analys 2005 bedömt stödet som
            träffsäkert och effektivt. Krav för att få stöd är att boendekostnaderna
            blir rimliga enligt samma ordning som tillämpades under förra
            mandatperioden. Omfattningen bedömer vi till ca 1 000 miljoner
            kronor per år i skattekreditering till fastighetsägarna
          </p>
          <head type="h2" xml:id="i-TiFse5XLsUxrxu8o3L6KQh">
            Klimatinvesteringar
          </head>
          <p xml:id="i-7N12w17XqJdVe2vgugefFE">
            Över en tredjedel av samhällets energianvändning går idag till
            uppvärmning av byggnader. Den socialdemokratiska regeringen satte
            2006 upp målet att den totala energianvändningen i bostäder bör
            minska med 20 % till år 2020 och med 50 % till år 2050. De hus
            som byggdes under miljonprogramsåren, även småhusen, är ofta enformigt
            utformade och har en hög energiförbrukning. Det är hög tid att
            omställningen sätter fart så att energiförbrukningen minskar med
            minst 30 procent.
          </p>
          <head type="h2" xml:id="i-7q1hx2cELZgGNtSedoeYHP">
            Renovering av miljonprogrammet
          </head>
          <p xml:id="i-JKRpNdrAzqRJ8PRMSVW2DA">
            Då miljonprogramsområdena byggdes 19651975 blev de en symbol
            för framtidstro och optimism. Idag, 40 år senare, är verkligheten
            delvis en annan. Flera av miljonprogrammets områden har blivit
            symboler för ett Sverige som dras isär. Det är ofta områden med
            låg sysselsättning, högt bidragsberoende och nyfattigdom.
          </p>
          <p xml:id="i-4jPE7Wvm4x2yGhygXfpmXa">
            Av åldersskäl krävs en storskalig renovering av miljonprogrammets
            bostäder. Runt 650 000 lägenheter står inför en nödvändig upprustning
            driven av naturligt slitage och åldrande, stundtals bristfälligt
            underhåll, höga sociala kostnader och behov av energieffektivisering.
            Dessutom kan en nödvändig upprustning av miljonprogrammet skapa
            upp emot 30 000 arbetstillfällen årligen.
          </p>
          <p xml:id="i-363F2P3eYKf2ghuc1Hn4aB">
            De uppskattningar som genomförts av renoveringsbehoven visar
            på omfattande behov. Boverket gjorde 2003 en sammanställning över
            upprustningsbehoven i de svenska flerbostadshusen. 3 Av 1 350
            000 lägenheter byggda mellan 1946 och 1975 bedömdes 400 000 ha
            genomgått någon form av upprustning. Kostnaden för att rusta upp
            resterande lägenheter uppskattades till minst 240 miljarder kronor.
          </p>
          <p xml:id="i-HMFWZf51KREcoacsraiiNv">
            Vi föreslår att ett system där staten, eventuellt tillsammans
            med berörd kommun, får garantera lån för upprustning av lägenheter
            i flerfamiljshus inom en ram på totalt 20 miljarder kronor, vilket
            skulle täcka upprustning av 60 000 lägenheter.
          </p>
          <head type="h2" xml:id="i-N7eVno8q9ctgVKAX9P8vd9">
            Tvångsförvaltning
          </head>
          <p xml:id="i-Di47Jku6NXbPp6JnRRKF4J">
            Fastighetsägare har ansvaret för att investeringar i en god boendemiljö
            verkställs och finansieras. Det finns situationer när en fastighetsägare
            inte tar sitt ansvar för en god boendemiljö om det kräver omfattande
            renoveringar: Det gäller ofta och fastigheter som ligger i områden
            där de boende har låga inkomster och därmed begränsade möjligheter
            att klara betydande hyreshöjningar.
          </p>
          <p xml:id="i-42aThzpLhStwWCcSRot3dU">
            Riksdagen har nyligen på förslag från regeringen skärpt bostadsförvaltningslagen
            (1977:792). Förvaltningsålägganden ska kunna beslutas om bristerna
            i fastighetsägarens förvaltning är av mindre allvarligt slag och
            ett sådant beslut är tillräckligt för att uppnå en godtagbar förvaltning
            av hyresfastigheten.
          </p>
          <p xml:id="i-29hdmdUyrKMhfCaGbqR594">
            Om en fastighet är i behov av mer omfattande renoveringsinsatser
            är den möjlighet som idag står till buds tvångsförvaltning. En
            hyresnämnd kan idag besluta om tvångsförvaltning och då samtidigt
            utse en förvaltare.
          </p>
          <p xml:id="i-7hJt2Xc27Z393FPbBkVGbH">
            Ett problem som uppmärksammades av den utredning som studerade
            frågan är att det ibland är svårt att hitta lämpliga förvaltare
            där förvaltningen kan tänkas bli svårskött, främst av ekonomiska
            skäl.
          </p>
          <p xml:id="i-5xzeZityLiN85bNp1c3vWM">
            En fråga som då uppkommer är om det inte borde finnas starkare
            möjligheter vad gäller att förmå fastighetsägare att ta sitt ansvar,
            eftersom möjligheterna till tvångsförvaltning av olika skäl är
            så pass begränsade.
          </p>
          <p xml:id="i-DCpa5Ss4mhf5Rcp7pEdo9N">
            Det krävs en statlig medfinansiering av renoveringsinsatser i
            syfte att fastighetsägare i större utsträckning ska kunna ta sitt
            ansvar för en nödvändig upprustning. Samtidigt vill vi se nya
            möjligheter att ställa krav på de fastighetsägare som, trots dessa
            insatser, inte är beredda att ta sin del av ansvaret för den nödvändiga
            upprustningen.
          </p>
          <p xml:id="i-Cr2h6BQHDR4oQoZb71r2rT">
            För att balansera statens ansvar och fastighetsägarens ansvar
            föreslår vi att möjligheten till vitesföreläggande av fastighetsägare
            som inte uppfyller rimliga krav på underhåll och renovering av
            sina fastigheter bör prövas.
          </p>
          <head type="h2" xml:id="i-SMcaGW4hXTGURqJvbbhiV5">
            Blandat boende
          </head>
          <p xml:id="i-R4Lyo4aaiL9nV6KzMZvjxv">
            Ensidighet i bebyggelse skapar ofta ensidighet i befolkningssammansättning.
            Detta är ett problem som man ofta talar om när det gäller miljonprogramsområden,
            men som kan vara lika stort i andra områden. Stora villaområden
            är ofta mera segregerade än områden med ensidig bebyggelse av
            hyresrätter.
          </p>
          <p xml:id="i-LvDcZxLcQy7BtA5aapAbxu">
            För oss socialdemokrater handlar blandat boende inte enbart om
            upplåtelseformer. Det finns stora behov av att ge människor möjlighet
            att förverkliga sina bostadsdrömmar och göra så kallad bostadskarriär
            utan att ägandeformen är viktig. Ett bostadsområde med blandning
            av upplåtelseformer och olika typer av boende ger ett mer dynamiskt
            område. Att äga ska inte vara den enda möjligheten att bo i radhus,
            villa eller i en lägenhet med terrass och öppen planlösning.
          </p>
          <p xml:id="i-QyjP67jgGAvEFQNAYh2njN">
            Kommunerna behöver bättre verktyg bl.a. för att kunna medverka
            till att säkra blandade upplåtelseformer. I befintliga områden
            kan man skapa förutsättningar för mer blandad bebyggelse och fler
            upplåtelseformer via kompletteringsbebyggelse. Många traditionella
            miljonprogramsområden är relativt glest exploaterade och förutsättningarna
            för att komplettera bebyggelsen med andra upplåtelseformer och
            bostadstyper är bra. Flera av de traditionella miljonprogramsområdena
            som ursprungligen byggdes i perifera lägen har idag genom att
            städerna vuxit blivit mer centrala. Detta skapar nya förutsättningar
            för att erbjuda bra mark för nya attraktiva bostäder.
          </p>
          <p xml:id="i-XAFRo2Henx5UBFcvBLMj3v">
            Ett problem som finns i områden med hög arbetslöshet är att när
            de boende väl får arbete tenderar de att flytta ut ur dessa områden.
            För att skapa stabilare boendemiljöer där de boende stannar kvar
            därför att man vill och inte för att man måste vill vi pröva olika
            vägar till ökad blandning av bostäder och upplåtelseformer.
          </p>
          <p xml:id="i-S5VNUtpetNGQRd77pe1CKb">
            En lösning är att redan i detaljplanen när det byggs nytt se
            till så att området får en mer blandad bebyggelse. Den reglering
            som görs i detaljplanen ska vara bindande, så att det inte i ett
            senare skede går att upphäva den och till exempel omvandla hyresrätter
            till bostadsrätter. Vi ser också behov av en ny egnahemssatsning
            för 2000-talet där fler människors dröm om ett eget hus kan gå
            i uppfyllelse.
          </p>
          <head type="h2" xml:id="i-Wccr98ypWdAiwdbvJT3Vet">
            Utförsäljningar och ombildningar
          </head>
          <p xml:id="i-Mm7gxGbVd8SsbobhLdBsF5">
            Om man kan övertala fastighetsägaren att sälja kan man få till
            stånd en ombildning från hyresrätter till bostadsrätter om två
            tredjedels majoritet av hyresgästerna i en hyresfastighet röstar
            för. Regeringen hävdar att målet med den förda politiken är att
            öka mångfalden av upplåtelseformer i storstädernas segregerade
            ytterområden.
          </p>
          <p xml:id="i-26XaHhN1ozXuHZhG3m8cs4">
            Det är inte i första hand hyresrätter i storstädernas ytterområden
            som ombildats, istället är det hyresrätter i attraktiva lägen
            i storstädernas innerområden som ombildats. Det har lett till
            en renodling av upplåtelseformer, istället för mångfald. Det har
            inte blivit fler bostadsrätter i områdena med hyresrätter, däremot
            har ombildningarna från hyresrätt till bostadsrätt ökat i områden
            där det redan från början fanns många bostadsrätter. Möjligheten
            att göra så kallad bostadskarriär hos sin hyresvärd har för många
            människor omöjliggjorts och istället har segregationen och inlåsningen
            på bostadsmarknaden ökat.
          </p>
          <p xml:id="i-2YoNRywgXn9dHWFR7mvV1z">
            Reglerna för ombildning bör ändras så att det krävs tre fjärdedels
            majoritet av hyresgästerna för att ombilda från hyresrätt till
            bostadsrätt. Dessutom behövs ytterligare översyn av regelverket
            för ombildning, exempelvis bör det övervägas en begränsning av
            hur många föreningsstämmor man kan kalla till för att försöka
            få till stånd en ombildning.
          </p>
          <head type="h2" xml:id="i-L8AEu36ZoCa4pofodgvdUj">
            Kommunens ansvar byggande i hela landet
          </head>
          <p xml:id="i-36SAX3QHLh1q2NdFM2AhsH">
            Vi socialdemokrater vill se en blandad bebyggelse med villor,
            radhus och lägenheter i olika upplåtelseformer. Därför vill vi
            ge kommunerna större möjligheter att styra nybyggnationen mot
            mer av blandade upplåtelseformer.
          </p>
          <p xml:id="i-WiHjb95GKTRsq2XFNwuRcj">
            Vi vill skärpa lagen om bostadsförsörjning så att kommunerna
            får ett tydligare ansvar för att öka tillgången till bostäder.
            Det ska inte vara möjligt att avstå från sitt kommunala bostadsförsörjningsansvar
            genom att vältra över ansvaret på närliggande kommuner.
          </p>
          <head type="h2" xml:id="i-DW1Tu5mHXjUaxCDknp8DZB">
            Kommunal bostadsförmedling
          </head>
          <p xml:id="i-7sFQjhW7hxmuFwVET3aaFe">
            För bostadssökande är lagen om kommunalt bostadsförsörjningsansvar
            som kom för 10 år sedan viktig. Lagen innebär att kommunerna ska
            anta riktlinjer för att klara bostadsförsörjningen och överväga
            kommunal bostadsförmedling om det behövs.
          </p>
          <p xml:id="i-FPMaLfwPnSxnothXsAyUdg">
            Fortfarande saknas kommunal bostadsförmedling i många av Sveriges
            kommuner, varav flera stora och medelstora kommuner. Endast ett
            tiotal kommuner har bostadsförmedling. Förhållandena på hyresmarknaden
            har försämrats ytterligare under de senaste åren, och den akuta
            bristen på hyresrätter gör behovet av en fungerande kommunal bostadsförmedling
            ännu större.
          </p>
          <p xml:id="i-NDNZHiuNtSKviykVQ7U18Y">
            Lagen om kommunal bostadsförsörjning bör skärpas så att kommunerna
            tar ett större ansvar för att förmedla bostäder, antingen genom
            kommunala bostadsförmedlingar eller genom att erbjuda motsvarande
            service i annan form.
          </p>
          <head type="h2" xml:id="i-FGSYn15nB3nQgsV1ou7vG1">
            Andrahandsmarknad
          </head>
          <p xml:id="i-9dx8dNi1tia5bSdLmZv8mW">
            Ungefär 30 procent av de unga stockholmarna mellan 20 och 23
            år bor 2011 i någon form av andrahandsboende (hos vänner, anhöriga
            eller i andrahandslägenhet). 13 procent de unga stockholmarna
            mellan 20 och 23 år bor i en lägenhet som de hyr i andra hand.
            Andrahandsmarknaden tenderar att växa i tillväxtområden när bostadsbyggandet
            inte hänger med.
          </p>
          <p xml:id="i-GeMhvq9YUuMN95ukswqGvA">
            Andrahandsförmedlingen sker ofta helt fritt. Det sker utan att
            någon kontrollerar seriositet och lämplighet hos uthyrare eller
            aktörer på marknaden. Det skapas en dold andrahandsmarknad där
            bostadssökande kan bli lurade med bland annat hyreshöjningar över
            laglig nivå. Det finns exempel där människor systematiskt har
            lurat andrahandshyresgäster på depositioner utan att det funnit
            någon bostad. Dessutom blir uthyrningen helt godtycklig med stora
            risker för olaglig diskriminering.
          </p>
          <p xml:id="i-LKCJzH11DgwS93Bq4BfaSi">
            Därför bör kommuner med stor bostadsbrist uppmanas att också
            stå för en förmedling av andrahandskontrakt.
          </p>
          <head type="h2" xml:id="i-2Jz3pfuTDBNtgreD9Z1ZLh">
            Förvärvslag
          </head>
          <p xml:id="i-CLZP4ciXPvie82bHHyApdv">
            Många gånger behöver oseriösa hyresvärdar hindras från att komma
            över nya fastigheter. En lösning kan vara att kommunen kan få
            ett förvärv prövat hos hyresnämnden. Dessutom kan detta ha en
            preventiv effekt. Risken att bli prövad gör det mindre attraktivt
            för olämpliga hyresvärdar att köpa nya fastigheter.
          </p>
          <head type="h2" xml:id="i-9fs2P3G33pbHit58ibauxf">
            Förköpslag
          </head>
          <p xml:id="i-2TYtdRBvZARGSgAZoJE4CT">
            Kommunerna har ett lagstadgat ansvar för bostadsförsörjningen,
            och då måste de också ha verktyg för att uppfylla målet. Ett av
            de verktygen kan vara en förköpslag. Då ges kommunerna möjlighet
            att förköpa mark och på så sätt kunna ha en långsiktig samhällsplanering
            och möjlighet till bostadsplanering.
          </p>
          <head type="h2" xml:id="i-wM54G1stAJHvB47jceZM5">
            Hela Sverige ska leva
          </head>
          <p xml:id="i-7d55sm3uYtVArJfmPCwrgx">
            Sverige är ett avlångt land med en stor andel av det som kallas
            glesbygd. Sverige har också stora naturtillgångar, som skogen,
            vattnet och gruvorna som oftast finns i just dessa områden.
          </p>
          <p xml:id="i-YZnR9DTn9nNsL9sQb5omk9">
            Att bygga nya bostäder i glesbygd är nästan omöjligt idag. Bankerna
            anser att riskerna är för stora för att låna ut pengar. Lösningen
            är inte heller att köpa gamla hus och gårdar för billigt. Det
            krävs ofta ganska stora investeringar för att renovera dessa hus.
            Det är också kostsamt och lånevillkoren är ju desamma.
          </p>
          <p xml:id="i-QZedd8GAQ5Mw1mqgoZ1PSc">
            Många människor drömmer idag om att flytta ut på landsbygden.
            För många blir drömmen aldrig verklighet på grund av att man inte
            kan få låna pengar till ett nytt hus eller för renovering av ett
            gammalt. Sverige behöver en genomtänkt politik för hur hela landet
            ska leva. Det måste gå att bo och arbeta också utanför våra storstäder
            och tillväxtregioner.
          </p>
          <head type="h2" xml:id="i-PDQzv5sJ1rFNQXQq7ohLwu">
            Skyddsregel för hyressättning vid reparationer eller ombyggnader
          </head>
          <p xml:id="i-6kQJX4RdHG59PPueQ86pbo">
            Sveriges bestånd av hyresfastigheter börjar bli gamla och slitna,
            och nu görs också alltfler omfattande renoveringar. Det är naturligtvis
            välkommet. Alla ska ha rätt att ha ett bra och tryggt boende.
          </p>
          <p xml:id="i-CkHiToxDWt9rrtncMdfQWc">
            Konsekvenserna av dessa renoveringar har för många tyvärr inneburit
            att man inte kan bo kvar i sina lägenheter efter renoveringarna
            eller ombyggnationerna. Det är inte ovanligt att hyrorna höjs
            kraftigt. Många klarar inte detta ekonomiskt. Inte heller finns
            alternativ för dessa människor då bristen på bostäder är så stor.
          </p>
          <p xml:id="i-CMCcGPv2Fybc4TrmEpmXqj">
            Kostnaderna för renoveringar måste täckas, men det måste kunna
            regleras på ett sätt som gör att man som hyresgäst har möjlighet
            att klara den kostnaden. Därför är en skyddsregel angelägen för
            fastigheter som renoveras eller byggs om.
          </p>
          <head type="h2" xml:id="i-QCmP2vATSVEDbHC8HTVaKJ">
            Vräkningar av barnfamiljer
          </head>
          <p xml:id="i-LhdXcP61Y29rB9rL6JvFSx">
            Det finns en nollvision mot vräkningar av barnfamiljer. Ändå
            har var fjärde kommun under de senaste åren verkställt vräkningar
            där barn berörs. Det vanligaste skälet är hyresskulder.
          </p>
          <p xml:id="i-Kiar4iANAUNPEZJD9D4ouR">
            Varje vräkning som drabbar barn är en tragedi. Barnets trygghet
            rycks undan och hemmet ersätts med ett eller flera tillfälliga
            boenden. Vägen tillbaka till ett eget hem kan vara lång.
          </p>
          <p xml:id="i-KzWGy2UpDQBTsfzNCWyyAp">
            Det finns regler för att förebygga vräkningar. Hyresvärden ska
            utan dröjsmål och skriftligen kontakta socialtjänsten när en barnfamilj
            hotas av vräkning. Socialtjänsten ska omedelbart utse en handläggare
            som kontaktar hyresvärden och familjen för att lösa problemet
            och förebygga en vräkning. Den vanligaste hjälpen är ekonomisk
            rådgivning och ekonomiskt bistånd.
          </p>
          <p xml:id="i-dXzs5b17DgiGPxf15X1Bp">
            Men tyvärr fungerar inte detta alltid i praktiken. Ofta dröjer
            det för länge innan socialtjänsten kopplas in och innan en handläggare
            därefter tar tag i situationen. Under tiden verkställs vräkningen.
          </p>
          <p xml:id="i-Tb7FuM4exC9gsTzipxr8pH">
            För ett säkerställa att barn inte vräks vill vi förstärka kraven
            så att fastighetsägaren eller hyresvärden anmäler samtliga vräkningar
            till socialtjänsten i kommunen innan vräkningen verkställs. Om
            det finns barn i hemmen är anmälan extra viktig. Socialtjänsten
            ska då ha mottagit anmälan, aktiverat ärendet och getts rimlig
            tid för agerande. Om inte denna anmälan bifogas ska kronofogden
            bortse ifrån att verkställa vräkningen.
          </p>
          <head type="h2" xml:id="i-TjAHXs9bHbLwLYGqQHz2Zm">
            Hemlöshet
          </head>
          <p xml:id="i-EiWQnGK82Bqoa5jLrdWSpn">
            Hemlöshet är den yttersta formen av fattigdom och utanförskap.
            I ett välfärdssamhälle går det inte att säga att bostadsfrågan
            är en privat fråga som marknaden ska sköta. Rätten till bostad
            är en grundläggande del av välfärden och vi har ett gemensamt
            ansvar för att alla medborgare har någonstans att bo.
          </p>
          <p xml:id="i-2VrY2Zw2zb5Kgr4GkGHzJf">
            Socialstyrelsens statistik visar att hemlösheten är ett stort
            och växande problem. År 2005 var 18 000 hemlösa, varav 3 500 sover
            utomhus.
          </p>
          <p xml:id="i-PDiZzPg2r27v31JePk35EF">
            Flertalet av de hemlösa lider av psykisk sjukdom eller missbruk.
            Men en växande grupp hemlösa är fattiga, ensamstående kvinnor
            med barn, arbetslösa, asylsökande, personer med betalningsanmärkningar
            och överskuldsatta. Människor som av någon anledning har trampat
            rakt igenom det sociala skyddsnätet.
          </p>
          <p xml:id="i-YFea3LP2gXji4XNruht88o">
            En väl utbyggd generell välfärd med bra, billiga bostäder, arbeten,
            rehabilitering och bra vård är viktigt för att förebygga hemlöshet.
            Revor i välfärdsnätet och hemlöshet går hand i hand.
          </p>
          <p xml:id="i-N9CUfBNPVSZPAWwN7Rea2r">
            Regeringen bör uppdras att kartlägga hemlösheten i Sverige oftare
            än vad som sker idag och återkomma till riksdagen med förslag
            till riktade åtgärder för att på ett bättre sätt bekämpa och förebygga
            hemlöshet.
          </p>
        </div>
        <div type="motSignatures">
          <list>
            <item xml:id="i-RonvSkVy5becDugzi6pqBP" who="i-DXYijt8wprzTgm7zCTJYc3">
              Veronica Palm (S)
            </item>
            <item xml:id="i-YJf4JncpTceZke7FXvQDoS" who="i-Uxe3rhosBnSZpqJX5d7gpy">
              Carina Ohlsson (S)
            </item>
            <item xml:id="i-Momn5D4imCKAZWmY9XV9vC" who="i-EgqHRHVoW5y9USDYuNoYuA">
              Hillevi Larsson (S)
            </item>
            <item xml:id="i-YZVSCeze71srD3vNkyjGYH" who="i-LVvDpgdhY8nFzdo6xSDKsF">
              Jonas Gunnarsson (S)
            </item>
            <item xml:id="i-5RxTJZ4eETiCQkBp5ogQhx" who="i-X74MvWzSQtfREMzLLMbjc7">
              Hannah Bergstedt (S)
            </item>
            <item xml:id="i-4w3SXp4kMKnbW8JpEKHRz8" who="i-Xc2gauHt5Y4GsTNbgqrrAo">
              Yilmaz Kerimo (S)
            </item>
            <item xml:id="i-DK9ZuBx7Y84mvtK7iSqSbM" who="i-2J3r8zwqpPMPgVzdyt5mXb">
              Katarina Köhler (S)
            </item>
          </list>
        </div>
      </div>
    </body>
  </text>
</TEI>
