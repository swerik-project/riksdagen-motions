<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--ak--00208">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__208/mot_1956__ak__208-001.pdf"/>
      <fw xml:id="i-TJNiqhF2N2P8V2BksVKqAK">
        2 Motioner i Andra kammaren, nr 208
      </fw>
      <div xml:id="i-SXkzfn8srdM8K1iYqybczm" type="motHeader">
        <div xml:id="i-2vHfJ7VBvwSQr3QtkwK1ez" type="motTitle"/>
        <div xml:id="i-LiPSb8mv66d8eWLrFdpBJv" type="motSubmissionInfo"/>
      </div>
      <div xml:id="i-2EzwTWrBftD7b6jqh6bPZd" type="motBody">
        <div xml:id="i-MbEzvqpM5EQiv1Xqf1UZ14">
          <p xml:id="i-Uhw5EhopEB5NrT24gNgxNu">
            Nr 208
          </p>
          <p xml:id="i-FHd9FBZmA5mkxuJvYBppFg">
            Av fröken Vinge m. fl., om utredning i syfte att minska riskerna
            för förväxling av läkemedel på grund av deras namn- likhet.
          </p>
          <p xml:id="i-9Uqd2XyZFqvcoBV3TnxzoC">
            Då och då går genom pressen en nolis om en ödesdiger förväxling
            av läkemedel. Det kan vara en läkare som efter en ansträngande
            jour råkar kasta om ett par bokstäver i preparalets namn vid receptskrivningen
            eller som skrivit receptet vid en obekväm skrivplats i patientens
            hem och där- vid råkat skriva otydligt. Det kan vara en farmaceut,
            som antingen på grund av otydlig skrift från läkarens sida eller
            på grund av egen distraktion misstolkat receptet. Det kan vara
            en sjuksköterska, som efter att nio gånger noga ha kontrollerat
            namnet på en förpackning, den tionde gången kastar en alltför
            flyktig blick på etiketten. Givetvis måste stränga krav ställas
            på omsorgen och noggrannheten hos alla som handhar läkemedel.
            Allvaret hos dessa krav måste understrykas genom att försummelser
            beivras. Man bör emellertid dessutom undersöka om något kan göras
            för att förebygga att en kanske till bristningsgränsen ansträngd
            människa gör sig skyldig till en försummelse, som kan få olyck-
            liga konsekvenser. I några fall har det ödesdigra misstaget berott
            på att två preparat med likartade. namn förväxlats. I några fall
            har visserligen ettdera preparatets namn ändrats, sedan sådan
            förväxling upprepade gånger ägt rum. En arti- kelförfattare i
            Idun, doktor Folke Ludin, har påpekat, att bedövningsmed- let
            etokain döpts om till prokain, sedan det några gånger förväxlats
            med etolein, som lär vara ett medel att spruta åderbråck med.
            Artikelförfattaren framhåller emellertid, att specialitetsförteckningen
            dock fortfarande över- flödar av exempel på läkemedelsnamn som
            inbjuder till förväxling, och nämner bl. a. följande: Hexofen
            är ett insomningsmedel, hexoral ett vitaminpreparat och hexynol
            ett antiseptikum. AT 10 är ett hormonpreparat, AP ett medel som
            för- hindrar blodets levring. En kvinna som led av hormonrubbning
            fick för några år sedan av misstag AP-tabletter i stället för
            AT 10, med livsho- tande blödning som följd. Hydrocortison är
            ett hormonpreparat, hydrargan
          </p>
          <p xml:id="i-WtPksjwSvKqXfd3GKvEsQ7">
            ett urindrivande kvicksilversalt, hydrokon ett hoststillande
            preparat, hydro- kinon ett antiseptikum och hydracillin ett antibiotikum.
          </p>
          <pb facs="riksdagen-motions-pdf/data/1956/mot_1956__ak__208/mot_1956__ak__208-002.pdf"/>
          <fw xml:id="i-T6F2JMecaSufW7zz79QkoS">
            Motioner i Andra kammaren, nr 208 3
          </fw>
          <p xml:id="i-JGA811BGhoFmyy2f7BxCct">
            Ett annat problem är att samma preparat kan ha olika namn. Varje
            läke- medelsfabrik — inhemsk såväl som utländsk — måste ha egna
            namn på de officiella beredningsformerna. Den ovannämnde artikelförfattaren
            på- pekar sålunda, att fenemal även kallas barbiphen, leonal eller
            luminal, beroende på vem det tillverkas av, och att pentymal även
            går under benäm- ningarna amytal, dormytal eller isomyl. Han tillägger:
            Frågan är om inte den svenska läkemedelsfirman Ferrosan är inne
            på en vettig linje, när den kallar sina vitaminpreparat för Ido-A,
            Ido-B, Ido-C 0. S. V. Vitamin C (ascorbinsyra) går nu under en
            rad olika firmanamn: C-vimin (Astra), Cevitil (Leo), Redoxon (Roche)
            och askorbigen (Kabi). Vore det inte förnuftigare att låta inregistrera
            preparaten under följande benäm- ningar: Astra-C, Leo-C, Roche-C
            resp. Kabi-C? Ett annat exempel på en förenkling som kunde gå
            att genomföra. En läkare borde mycket väl kunna skriva ut fenemaltabletter,
            rätt och slätt, av viss styrka, varefter apotekaren finge expediera
            den specialitet som för dagen noterade det lägsta priset. Vore
            det inte en fordran som vi skattebetalare rimligtvis kunde ha
            rätt att ställa nu, när vi alla skall vara med om att bekosta
            kalaset? Artikelförfattaren har säkerligen rätt. Man bör söka
            utvägar att be- mästra båda de här berörda olägenheterna, att
            olika preparat kan ha lik- artade namn och att samma preparat
            kan ha olika namn. Medicinalstyrel- sen har emellertid för närvarande
            mycket små befogenheter att ingripa i läkemedlens nomenklatur.
            I 1934 års kungörelse angående handel med farmaceutiska specialiteter
            finns vissa bestämmelser angående registre- ringen. Därvid stadgas,
            att styrelsen såsom villkor för registreringen äger föreskriva,
            att sökande godtager den benämning på specialiteten, som sty-
            relsen finner lämplig. Det lär emellertid endast vara i undantagsfall,
            som en specialitet blir föremål för registrering. Vidare händer
            det ibland, att en läkemedelsfirma hos patentverket söker registrera
            ett varumärke. Ett sådant ärende remitteras till medicinalstyrelsen,
            som då har möjlighet att inverka på namngivningen. De här nämnda
            möjligheterna för medicinal- styrelsen att påverka specialiteternas
            benämning spelar emellertid i prak- tiken en ganska ringa roll,
            eftersom endast en mindre del av antalet pre- parat berörs därav.
            I 1946 års läkemedelsutrednings nyligen avgivna betänkande diskuteras
            även specialiteternas benämning. Det heter där: För läkemedelsutredningen
            framstår namnfrågan som ett betydelsefullt spörsmål. Det är nämligen
            av stor vikt, att benämningarna icke äro vilse- ledande med avseende
            å specialitetens sammansättning, verkan eller egen- skaper i övrigt
            och icke inbjuda till förväxling med annat läkemedel. Ofta bildas
            specialitetsnamn genom sammansättning av ord eller stavelser,
            som anknyta till ingående beståndsdelars namn eller till preparatets
            medicinska verkningar. Ett läkemedels verkan kan endast sällan
            mera exakt precise- ras. Därför kan ett läkemedelsnamn med anknytning
            till benämning på sjukdom eller sjukdomssymtom vara ägnat att
            vilseleda. Om namnet an- tyder ingående beståndsdelar är vaksamhet
            av nöden, så att benämningen
          </p>
          <pb facs="riksdagen-motions-pdf/data/1956/mot_1956__ak__208/mot_1956__ak__208-003.pdf"/>
          <fw xml:id="i-4Ze98zDszNLbqnHqgFQMAk">
            4 Motioner i Andra kammaren, nr 208
          </fw>
          <p xml:id="i-R49NfE48XCbZpqYsiPJvfL">
            icke blir vilseledande. Så kan nämligen ofta bli fallet till
            följd av de talrika variationsmöjligheter, som den organiska kemien
            erbjuder.
          </p>
          <p xml:id="i-VLaqAfJULX1aw46CzPDEmK">
            Genom en undersökning av benämningarna på de i apotekens speciali-
            tetsregister upptagna preparaten ansåg sig läkemedelsutredningen
            kunna konstatera, att den s.k. namnförbistringen icke var så omfattande
            som ibland påståtts. Utredningen fann det vidare ömtåligt att
            införa begräns- ningar i rätten för tillverkarna att fritt få
            namnsätta sina produkter — frånsett hänsynen till krav, som måste
            ställas ur säkerhetssynpunkt. Om man införde restriktiva föreskrifter,
            skulle detta otvivelaktigt innebära ”en konkurrensbegränsning,
            som föga skulle överensstämma med grunderna för den nya lagstiftningen
            om motverkande av konkurrensbegränsande företeelser inom näringslivet”.
            Dessa synpunkter är givetvis vägande. Faktum kvarstår emellertid,
            att olika preparat stundom förväxlas på grund av likartade benämningar
            och att detta i ett par fall haft allvarliga konsekvenser för
            patienten. Vi vill föreslå, att man försöker sanera området på
            frivillighetens väg och vill därvid peka på det pionjärarbete,
            som i ett analogt sammanhang utförs av tekniska nomenklaturcentralen.
            Om ett liknande arbete kunde utföras i fråga om nomenklatursättningen
            på läkemedelsområdet, kunde en hållbar grund träffas för överenskommelser
            mellan olika intressenter för sådana principer beträffande namngivningen
            av preparaten, att risken för förväxlingar minskades. En utredning
            rörande förutsättningarna för att skapa en grundval för sådana
            överenskommelser torde böra utföras i medicinalstyrelsens regi.
            Vi förutsätter att styrelsen därvid bemyndigas anlita sådan expertis,
            som eventuellt icke redan är företrädd inom sty- relsen. Samråd
            torde böra sökas med Tekniska nomenklaturcentralen, eventuellt
            också med Nordiska farmakopénämnden och Världshälsoorga- nisationen.
            Med stöd av det ovan anförda hemställes, att riksdagen måtte i
            skrivelse till Kungl. Maj:t hem- ställa om utredning i syfte att
            minska riskerna för förväx- ling av läkemedel på grund av deras
            namnlikhet.
          </p>
          <p xml:id="i-EiyNshehZgRkAbaaJqXrFa" type="date">
            Stockholm den 24 januari 1956
          </p>
          <div xml:id="i-WqHCHY9xL99xXhcVguaCS8" type="signatureBlock">
            <list xml:id="i-5hxhcDSiC5U6juoqbmiiNW">
              <item xml:id="i-6iVUiPvUQUNNEecXrPr1jx" who="unknown" type="signature">
                Margit Vinge Ingrid Andrén Folke Nihlfors
              </item>
            </list>
          </div>
        </div>
      </div>
    </body>
  </text>
</TEI>
