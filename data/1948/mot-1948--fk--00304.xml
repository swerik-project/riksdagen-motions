<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__fk__304/mot_1948__fk__304-001.pdf"/>
      <div type="motHeader" xml:id="i-VZGmV8UsogKA3DWRXAQFyp">
        <div type="motTitle" xml:id="i-H21mxUoqfCkYg26QUqjqEj"/>
        <div type="motSubmissionInfo" xml:id="i-DZfBYe3UeD5QvdWxAWhjYA"/>
      </div>
      <div type="motBody" xml:id="i-B6xTLZDdw3vFVj777XZD1w">
        <div xml:id="i-UVFLqJuvqUKkTx4eBBBMbi">
          <p xml:id="i-UWiqvBEA1LVrSzDu48kA2x">
            10 Motioner i Första kammaren, nr 304.
          </p>
          <p xml:id="i-LNn3VS88qjtDWqP8vZs6pZ">
            Nr 304.
          </p>
          <p xml:id="i-24qfmRRQrpHXjB2UuXUPy4">
            Av herr Nilsson, Hjalmar, m. fl., i anledning av Kungl. Maj:ts
            proposition angående jordbruksförsöksverksamhetens organisation
            m. m.
          </p>
          <p xml:id="i-RM724E7qqLfa9hmBjNmKjJ">
            I proposition nr 161 har Kungl. Maj:t föreslagit riksdagen en
            omorgani- sation av den statliga försöksverksamheten på jordbrukets
            område i huvud- saklig överensstämmelse med det förslag, som utarbetats
            av 1945 års jord- bruksförsöksutredning. Detta förslag har under
            remissbehandlingen blivit mycket starkt kritiserat, och såvitt
            man kan bedöma av referatet i ovan- nämnda proposition har ingen
            remissinstans tillstyrkt dess genomförande i oförändrat skick.
            Yttrandena gå mycket starkt isär på flera punkter och särskilt
            i fråga om den gemensamma ledningen för landets försöksanstal-
            ter. Det har i flera yttranden med skärpa framhållits, att förslaget
            innebär en överorganisation, i vilken risken för dubbelarbete
            likväl ej är utesluten. Det har uttalats såsom önskvärt, att ett
            organiserat samarbete mellan olika försöksanstalter borde genomföras
            under ledning av en särskild styrelse. Så långt äro flertalet
            instanser eniga, men när denna gemensamma styrelse föreslås bli
            gemensam med lantbrukshögskolans styrelse, bli betänklighe- terna
            mycket stora. T. o. m. lantbrukshögskolans styrelse har blivit
            betänk- sam, då den ifrågasatts bli mellaninstans i anslagsfrågor
            rörande andra in- stitutioner. Det synes också innebära ett allvarligt
            avsteg från hittills till- lämpade principer, nämligen full frihet
            från egna intressen hos alla de äm- betsverk, som skola avgiva
            förslag till Kungl. Maj:t i anslagsfrågor. Då lantbrukshögskolan
            framhålles vara den centrala forskningsanstalten på Jordbrukets
            område, blir risken så mycket större, att andra institutioner
            kunna bli styvmoderligt behandlade, om lantbrukshögskolans styrelse
            skall avväga intressena mellan exempelvis trädgårds- och husdjursforskning.
            Det synes bli en högst olycklig lösning av försöksverksamhetens
            organisations- fråga, om riksdagen skulle bifalla Kungl. Maj:ts
            förslag på denna punkt. I fråga om fastställande av försöksplaner
            och arbetsprogram har lant- brukshögskolans styrelse föreslagits
            bli högsta instans. Därigenom skulle nu tillämpade system med
            styrelse för statens trädgårdsförsök, statens växt- skyddsanstalt
            och Sveriges utsädesförening få mera illusorisk betydelse och
            den till dem knutna sakkunskapen ej få tillfälle göra sig gällande.
            Ett nu fungerande trädgårdsförsöksråd skulle upphöra, och i stället
            skulle en sek- tion för trädgårdsodling upprättas inom lantbrukshögskolan.
            Härav fram- går, att trädgårdsodlingen och dess forskningsverksamhet
            mera än hittills skulle göras beroende av rena jordbruksintressen.
          </p>
          <pb facs="riksdagen-motions-pdf/data/1948/mot_1948__fk__304/mot_1948__fk__304-002.pdf"/>
          <p xml:id="i-QFJ2wfHMikicbuR23DN73">
            Motioner i Första kammaren, nr 304. 11
          </p>
          <p xml:id="i-UxP2mkTSPtaTfAicQyNBUM">
            Beträffande frågan om en befattning som överinspektör för försöksväsen-
            det skulle kunna framhållas, att denna befattning borde kunna
            bli till stort gagn, om dess innehavare gjordes fri från högskolans
            intressen och knötes till en central, oberoende försöksstyrelse.
            När befattningen som överinspek- tör enligt förslaget direkt skall
            anknytas till lantbrukshögskolan, synes sär- skild vikt böra tillmätas
            de yttranden, som avgivits från institutioner utan- för högskolans
            nuvarande krets. De ha utan undantag avstyrkt förslaget och i
            något fall framhållit, att befattningen skulle bli till skada
            för försöks- verksamhetens fria utveckling. Betecknande är även
            att samtliga de anstal- ter, som föreslagits framdeles skola stå
            utanför lantbrukshögskolan, med tillfredsställelse tillstyrkt
            att så skulle bli fallet. Härav framgår, att ingen institution
            frivilligt velat underordna sig lantbrukshögskolans styrelse.
            Man skulle på denna punkt vilja föreslå en ändring i motsatt riktning,
            så att även jordbruks- och husdjursförsöksanstalterna kunde göras
            fria från hög- skolans överinseende. Allt synes tala för att samtliga
            försöksanstalter borde samlas under en gemensam central styrelse,
            helt fri från lantbrukshögsko- lan. Denna har icke ämbetsverkskaraktär
            utan måste räknas såsom en un- dervisningsanstalt med fri grundforskning,
            medan samtliga övriga berörda institutioner äro mer eller mindre
            målinriktade i sina uppgifter. De torde för den skull ej behöva
            underordnas eller samordnas med högskolan. Sedan 1945 års jordbruksförsöksutredning
            avgivit sitt betänkande, ha utförliga betänkanden även avgivits
            av 1946 års trädgårdsundervisnings- kommitté rörande trädgårdsundervisning
            och trädgårdsförsök samt av över- direktör G. A. Boveng rörande
            forsknings- och försöksverksamhet på meje- rihanteringens område.
            I dessa utredningar ha förslag framförts, som synas vara väl genomarbetade
            och syfta till sådana organisationsformer, att de berörda försöksanstalterna
            få en fri ställning i förhållande till lantbruks- högskolan, vilket
            anses vara till gagn för deras verksamhet. Då dessa för- slag
            för närvarande äro under remissbehandling och yttrandena över
            för- slagen ännu icke avgivits, torde det vara något förhastat
            att nu genomföra en sådan organisation av försöksverksamheten,
            som i hög grad låser fast för- söken även på trädgårdsodlingens
            område. Otvivelaktigt vore det riktigast att lösa hithörande organisationsproblem
            i ett sammanhang med hänsyns- tagande till samtliga betänkanden
            och däröver avgivna yttranden. I 1945 års jordbruksförsöksutrednings
            betänkande får man intryck av att organisationsformen är viktigast,
            medan frågan om försöksresurserna, sär- skilt behovet av försöksmark,
            ställes på framtiden. I 1946 års trädgårds- undervisningskommittés
            betänkande rörande statens trädgårdsförsök har jordfrågan mera
            skjutits i förgrunden. För en effektiv försöksverksamhet med lantbruks-
            och trädgårdsväxter, såväl när det gäller odlingstekniska försök
            och sortförsök som växtförädling och växtskyddsproblem, torde
            det vara självklart, att jorden är det centrala för att effektiva
            försök skola komma till stånd. Att lägga en försöksanstalt till
            en undervisningsanstalt
          </p>
          <pb facs="riksdagen-motions-pdf/data/1948/mot_1948__fk__304/mot_1948__fk__304-003.pdf"/>
          <p xml:id="i-37W6Pn8hYMxLwnQu21V89R">
            12 Motioner i Första kammaren, nr 304.
          </p>
          <p xml:id="i-WWFpNB78RHMYpcM5KsSmPL">
            för att utnyttja dennas laboratorier torde vara mindre rationellt,
            om icke lämplig och tillräcklig försöksareal finnes i närheten.
            På denna punkt har 1945 års jordbruksförsöksutredning av allt
            att döma icke företagit några grundliga undersökningar, utan huvudsakligen
            sett frågan ur högskolans synvinkel. Det synes vara skäl att även
            låta jordfrågan bli föremål för utförlig behandling, innan riksdagen
            tager slutlig ställning till det upp- komna problemet om försöksanstalternas
            samordnande. I allmänna orda- lag framhålles, att en försöksgård
            i Mälartrakten torde bli erforderlig för jordbruksförsöksanstaltens
            behov, men departementschefen framhåller för sin del, att detta
            är en fråga, som icke behöver avgöras i detta sammanhang. Det
            torde dock vara svårare att sedermera flytta uppförda institutionslokaler
            till en sådan gård. I detta sammanhang kan omnämnas, att institutet
            för husdjursförädling, som startades 1927, till en början hade
            sin institution förlagd till Bergshamra, på långt avstånd från
            den försöksgård, som inköp- tes vid Tumba i Södermanland. Det
            dröjde ej länge förrän man kom till insikt om att institutionens
            tjänstemän borde vara på försöksgården och icke i en byggnad i
            Bergshamra. Liknande situationer kunna uppstå för andra försöksinstitutioner,
            om de icke från början givas tillräckliga resur- ser i fråga om
            försöksareal. I samband härmed kan pekas på förhållandet, ' att
            Svartsjö kungsgård inom en nära framtid torde kunna bli tillgänglig,
            sedan planer uppgjorts på förflyttning av därvarande fångvårdsanstalt.
            Närmare undersökning av denna egendoms användbarhet för försöksända-
            mål torde vara önskvärd. Åtskilliga andra synpunkter skulle kunna
            anföras, men det anförda torde vara tillräckligt för belysande
            av de svårigheter, som kunna uppstå, om Kungl. Maj:ts proposition
            nr 161 bifalles. Åtskilligt talar för lämpligheten av ett uppskov
            med detta principiella avgörande, i synnerhet som ett års dröjsmål
            icke torde medföra några större hämningar i verksamheten. För-
            söksanstalterna äro nämligen i stort behov av lokaler och jord,
            men dessa behov bli icke omedelbart tillgodosedda enligt nu föreliggande
            förslag. Sär- skilt för trädgårdsförsöksverksamhetens del torde
            ett uppskov vara erfor- derligt för att icke förslagen i 1946
            års trädgårdsundervisningskommittés betänkande skola föregripas.
            Med stöd av det anförda få vi härmed hemställa,
          </p>
          <p xml:id="i-RMrMa8c8JAiL6EUdimtrCJ">
            att riksdagen måtte besluta uppskjuta avgörandet rörande försöksverksamhetens
            organisation och i skrivelse till Kungl. Maj:t hemställa om närmare
            utredning av frågan om jordareal för jordbruksförsöksverksamheten.
          </p>
          <p xml:id="i-JTmcy6wNi1fcsHKMkCZTe2">
            Stockholm den 1 april 1948.
          </p>
          <p xml:id="i-LJpSaazFYWVk9kpV8DNAnY">
            Hjalmar Nilsson. John Björck. Torsten Isaksson.
          </p>
        </div>
      </div>
    </body>
  </text>
</TEI>
