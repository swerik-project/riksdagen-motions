<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00201">
  <teiHeader>
    <fileDesc>
      <titleStmt>
        <title>Kina</title>
        <author corresp="i-K3yJ7rruozYUK99nj91ffc">av Hans Linde m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kina</title>
          <idno type="rdwebb">H002U201</idno>
          <rs type="number">U201</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U201/text</ref>
          <ref type="dokument_url_html">http://data.riksdagen.se/dokument/H002U201</ref>
          <ref type="dokumentstatus_url_xml">http://data.riksdagen.se/dokumentstatus/H002U201</ref>
          <ref type="doc">http://data.riksdagen.se/fil/B5C04DF2-ACBF-4A98-BD02-5AD319E1DE9E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GivhJPo3CVwk3thiXyG3pS" type="signed"/>
        <correspContext corresp="i-GivhJPo3CVwk3thiXyG3pS">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-DNEhkfs9fX5A3H9wiNQPVT" type="numbering">
          <date when="2012-09-28"/>
        </correspAction>
        <correspAction xml:id="i-E7wRpJeD6pvpPYYakFy2Wh" type="submission">
          <date when="2012-09-18"/>
        </correspAction>
        <correspAction xml:id="i-5onFNctQZWGFHWYGC6APtY" type="transfer">
          <date when="2012-09-18"/>
        </correspAction>
        <correspAction xml:id="i-DniuCsoQmk7S3PwABypSGh" type="assigned"/>
        <correspContext corresp="i-DniuCsoQmk7S3PwABypSGh">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GQCPYaSkGSvkG6xqUc9YF1" type="motHeader"/>
      <div xml:id="i-LB1iT6uKmrZHdJxMQfnarJ" type="motBody">
        <div xml:id="i-5qrBLgEs1SmSTdPCMU7L77" type="TOC">
          <head xml:id="i-GBuaF415X9JELWRZimdXMq">
            1 Innehållsförteckning
          </head>
          <list xml:id="i-Bp3SAaj1yd2DkyHsEnERQS">
            <item xml:id="i-LaNsKmb6onVbPCV94u5vt4">
              2 Förslag till riksdagsbeslut 2
            </item>
            <item xml:id="i-EWqx3yMWgHHs5bF4eF4sMv">
              3 Inledning 2
            </item>
            <item xml:id="i-CCw9wVPkc4PAeex63ZiGBb">
              4 Demokratiska fri- och rättigheter 3
            </item>
            <item xml:id="i-UDhtS7m6rKsJ3nYnea2VE6">
              4.1 Politiska och medborgerliga rättigheter 3
            </item>
            <item xml:id="i-Cp3zK2kK9wLa1TvQZ8ZdC">
              4.2 Tortyr och dödsstraff 4
            </item>
            <item xml:id="i-f4yrmd4HfeVegTGd9vgaQ">
              4.3 Minoriteters rättigheter 4
            </item>
            <item xml:id="i-DbzusPWmCekqjFSyfLgxk7">
              5 Fackliga rättigheter och arbetsvillkor 5
            </item>
            <item xml:id="i-71j8WGuSD7pUcn1vNhae6g">
              5.1 Facket och arbetsrätten 6
            </item>
            <item xml:id="i-8yW1XurVRLPRajjnTHaWVF">
              5.2 Svenska företags ansvar 7
            </item>
          </list>
        </div>
        <div xml:id="i-4qJzXq8HV9WjLwwRzw4tr6" type="motProposal" subtype="förslag">
          <head xml:id="i-8yZzdF6T9iETAnhbpdC3fE">
            2 Förslag till riksdagsbeslut
          </head>
          <list xml:id="i-BDFCpHbQNLT8KzqRudpPcJ" style="ol">
            <item xml:id="i-9ER7vzsMRsqAezvdCeKLHT">
              Riksdagen tillkännager för regeringen som sin mening vad som
              anförs i motionen om att Sverige i varje form av kontakt med Kina
              ska ta upp de omfattande och grova brotten mot yttrande- och tryckfrihet.
            </item>
            <item xml:id="i-3JGQLjb5iHRW9MS9M6vxaa">
              Riksdagen tillkännager för regeringen som sin mening vad som
              anförs i motionen om att regeringen bör verka för att etniska
              och religiösa minoriteters kulturella, språkliga och religiösa
              rättigheter respekteras.
            </item>
            <item xml:id="i-PnJKJY9GaeXzhALtvtnvkj">
              Riksdagen tillkännager för regeringen som sin mening vad som
              anförs i motionen om att den svenska regeringen ska verka för
              att svenska multinationella företag undertecknar globala ramavtal
              för att förbättra situationen för kinesiska arbetare.
            </item>
            <item xml:id="i-NQto8RCYvzaXAob7KbCoJA">
              Riksdagen tillkännager för regeringen som sin mening vad som
              anförs i motionen om att regeringen i varje kontakt med Kina ska
              ta upp ett stopp för användandet av dödsstraff.
            </item>
            <item xml:id="i-UveWHX5nPQC1nh6n9Y2kqG">
              Riksdagen tillkännager för regeringen som sin mening vad som
              anförs i motionen om att regeringen bör agera för att svenska
              företag i Kina ska uppträda som mönsterarbetsgivare när det gäller
              arbetstider, arbetsmiljö, lönesättning och fackliga rättigheter.
            </item>
            <item xml:id="i-D93S452cuiPJuDHQs6NvQo">
              Riksdagen tillkännager för regeringen som sin mening vad som
              anförs i motionen om att den svenska regeringen bör verka för
              att svenska företag som är verksamma i Kina uppträder konsekvent
              och i överensstämmelse med den allmänna svenska politiken när
              det gäller mänskliga rättigheter.
            </item>
          </list>
        </div>
        <div xml:id="i-k1wfDFngRpwMXR9MG2T1r" type="motContent">
          <head xml:id="i-Rk5H8dWW5RbYMk1JkPCEFS" type="h1">
            3 Inledning
          </head>
          <p xml:id="i-RoQUn8zXFq6MECFCuiafdm">
            Utvecklingen i Kina är komplex och mångfacetterad. Ett land med
            över en miljard invånare låter sig inte beskrivas på ett par sidor.
            Hundratals miljoner människor har kunnat lämna fattigdomen de
            senaste decennierna i Kina, men samtidigt har klyftorna växt och
            ekonomin har ofta växt utan hänsyn till miljön och genom att koldioxidutsläppen
            ökat kraftigt. Det är dessutom mycket svårt att se några förbättringar
            när det kommer till de mänskliga rättigheterna. Kina måste i dag
            tveklöst kategoriseras som en diktatur.
          </p>
          <p xml:id="i-UCKjexvHc82bRrpdV3JYZ5">
            Kina är också en allt viktigare internationell aktör. I vissa
            fall har man allierat sig med utvecklingsländerna och utgjort
            en viktig motvikt till nord. Men i alltför många sammanhang har
            man satt sina egna ekonomiska och säkerhetspolitiska intressen
            främst, t.ex. genom att bidra till landgrabbing i Afrika och backa
            upp några av vår tids värsta diktaturer.
          </p>
          <p xml:id="i-V7MoVniM4VJkesgYD5Qawv">
            I denna motion lyfter Vänsterpartiet några av de frågor vi anser
            vara viktigast i relationen mellan Sverige och Kina. Sverige behöver
            vara en tydlig och konsekvent röst för de mänskliga rättigheterna
            i relationen med Kina. Sveriges stora ekonomiska intressen i Kina
            får inte innebära att vare sig Sveriges regering eller Sveriges
            näringsliv kompromissar med frågor om de mänskliga rättigheterna.
            De grova och omfattande brotten mot de mänskliga rättigheterna
            i diktaturen Kina måste stå högst upp på dagordningen i alla delar
            av Sveriges relationer med Kina. Tyvärr har den borgerliga regeringen
            vid åtskilliga tillfällen varit otydlig när det kommer till frågan
            om mänskliga rättigheter i Kina, det tydligaste exemplet är näringsministern
            Annie Lööfs svävande svar om huruvida Kina är en diktatur och
            eventuell svensk vapenexport till landet.
          </p>
          <p xml:id="i-SCMheLSzkCk9KGNLd4unrw">
            Ansvaret för att de mänskliga rättigheterna efterlevs vilar inte
            bara på stater, utan även på företag. De företag som väljer att
            investera i Kina har ett stort ansvar för att inte bidra till
            inskränkningar eller kränkningar av de mänskliga rättigheterna.
            I denna motion vill vi därför lyfta fram näringslivets roll och
            de mänskliga rättigheterna inom arbetslivet, en fråga som lyst
            med sin frånvaro.
          </p>
          <head xml:id="i-RWXzZPSShBj6SE82nZ94q5" type="h1">
            4 Demokratiska fri- och rättigheter
          </head>
          <head xml:id="i-EZ1i2rqpVzq5wqDprWi1hQ" type="h2">
            4.1 Politiska och medborgerliga rättigheter
          </head>
          <p xml:id="i-7KRm9AJzNEZwfrHqYjJ3aD">
            Sedan utropandet av Folkrepubliken Kina 1949 har Kinas kommunistiska
            parti (KKP) ensamt styrt landet. Trots omfattande ekonomiska reformer
            är det mycket svårt att i dag se några öppningar när det kommer
            till demokratisering och mänskliga rättigheter. Behandlingen av
            oppositionella och oliktänkande har fortsatt att vara hård. Kina
            är formellt en flerpartistat, men i praktiken är det kommunistpartiet
            som har maktmonopol. Nationella val förekommer inte. Krav på politisk
            förändring och försök att bilda självständiga föreningar klassas
            som hot mot det kinesiska rikets säkerhet, vilket i flera fall
            kan leda till dödsstraff. Det är också vanligt att bli frihetsberövad
            utan rättegång. En form av frihetsberövande kallas Omskolning
            genom arbete, vilket förenar kroppsarbete med s.k. ideologisk
            skolning. Människor med beteenden som betraktas som olämpliga
            ska behandlas, det gäller bl.a. narkotikamissbrukare, företrädare
            för religiösa minoriteter, människorättsaktivister, Falun Gongutövare,
            tibetaner och uigurer.
          </p>
          <p xml:id="i-3dRMUPE1P8auyQjTBDm6vF">
            Den kinesiska författningen garanterar allmän åsikts-, yttrande-,
            tryck-, förenings-, mötes-, demonstrations- och religionsfrihet.
            Dessa friheter är dock mycket begränsade. Reportrar utan gränser
            indexerade Kina på plats 174 av 179 länder gällande pressfrihet
            ett oroande bottenresultat som visar att statens kontroll över
            media, inklusive internet, har ökat de senaste åren. Människor
            som fredligt utövar rätten att uttrycka sin åsikt är under hög
            risk att tillfångatas och förvaras i arrest, tvingas till husarrest,
            bli övervakade, misshandlade eller trakasserade. Även deras familjer
            blir angripna. En del blir bestraffade bara för att ha besökt
            förbjudna hemsidor. Hundratals internationella hemsidor har blockerats
            och tusentals kinesiska har stängts ned. Sammanlagt blockeras
            drygt 18 000 hemsidor genom den brandvägg som har kommit att kallas
            The great Firewall of China. Myndigheten har system för att blockera
            och filtrera informationsflödet, genom att söka på vissa ord och
            rubriker. Internetkaféer är skyldiga att installera övervakningssystem
            som registrerar vilka webbsidor varje enskild användare har besökt.
            Myndigheten bestämmer vad som inte får publiceras som nyheter
            och direktiv om vilka nyheter som borde uppmärksammas. Tidningar
            har stängts ned och journalister tystats. Till särskilt känsliga
            ämnen hör att ifrågasätta kommunistpartiets maktmonopol, kritisera
            ledarskapet eller förespråka självständighet i autonoma provinser.
            Tidigare har samtliga media ägts av staten, men på senare år har
            försök med några privatiserade medier genomförts, vilket har lett
            till en något mer kritisk journalistik. Det är förbjudet med parabolutrustning,
            men många kineser struntar i förbudet och kan därmed ta del av
            utländska sändningar.
          </p>
          <p xml:id="i-3C75viyy2dJ4oBcCdjZHtp">
            Sverige måste alltid vara berett att kritisera varje brott mot
            de mänskliga rättigheterna oavsett var, när och med vilka motiv
            de genomförs. I grunden handlar det om en konsekvent och trovärdig
            utrikespolitik. Sverige ska i varje form av kontakt med Kina ta
            upp de omfattande och grova brotten mot yttrande- och tryckfrihet.
            Detta bör riksdagen som sin mening ge regeringen till känna.
          </p>
          <head xml:id="i-8BVDV2kM36KU4rQyHUzEUm" type="h2">
            4.2 Tortyr och dödsstraff
          </head>
          <p xml:id="i-TzN81nnerJUG1e7TL1y7kz">
            Tortyr är förbjudet enligt kinesisk lag. Den kinesiska definitionen
            av tortyr omfattar emellertid endast psykiskt och inte fysiskt
            våld. Trots detta är båda formerna av tortyr vanligt förekommande,
            särskilt på landsbygden och i fattiga provinser. Vanliga medel
            är sparkar, slag, elektriska chocker, brännmärken från cigaretter
            och förlust av sömn och mat.
          </p>
          <p xml:id="i-DFV37QqT5tUn9aXGvGP8Cm">
            Kina är det land i världen som avrättar flest människor per år
            och mörkertalet uppskattas vara stort. Det verkliga antalet avrättningar
            i Kina är en statshemlighet, skriver Amnesty i en ny rapport om
            dödsstraffet i världen 2011. Dödsstraff är en form av övergrepp
            mot de mänskliga rättigheterna. Straffet utfärdas för många olika
            typer av brott, allt från mord till ekonomiska brott som korruption.
            Men det har skett en del förbättringar av lagstiftningen när det
            gäller dödsstraff, till en viss del som en följd av den internationella
            kritik som riktats mot Kina för landets flitiga användning av
            dödsstraff. Sedan 2007 måste dödsstraff som utdömts av lokala
            domstolar även godkännas av landet högsta domstol. Meningen är
            att detta ska minska antalet dödsstraff samt säkra att inga misstag
            sker i samband med detta. Enligt kinesiska akademiker förväntas
            lagändringen minska antalet verkställda dödsdomar med 2030 procent.
            Om lagändringarna verkligen ska leda till ett minskat användande
            av dödstraff krävs dock att omvärlden fortsätter att lyfta frågan,
            med det tydliga målet att Kina helt ska upphöra med dödsstraffen.
            Den svenska regeringen ska i varje form av kontakt med Kina ta
            upp ett stopp för användandet av dödsstraff. Detta bör riksdagen
            som sin mening ge regeringen till känna.
          </p>
          <head xml:id="i-EUsUJynfZiZsiigzTANuXT" type="h2">
            4.3 Minoriteters rättigheter
          </head>
          <p xml:id="i-NhpknpgNaCs1wHzt5s4VEk">
            Den kinesiska regimens övergrepp och kränkningar av de mänskliga
            rättigheterna drabbar alla delar av det kinesiska samhället. De
            etniska och religiösa minoriteterna i Kina tillhör emellertid
            dem som drabbas allra hårdast av förtrycket från den kinesiska
            statsapparaten. Störst är trycket mot det muslimska Xinjiang och
            det buddistiska Tibet. I dessa områden är också självständighetsrörelserna
            störst. Xinjiang är Kinas största provins och Tibet är den näst
            största, tillsammans utgör de cirka 30 procent av Kinas landyta.
            De är också viktiga strategiska och ekonomiska områden. De är
            de enda områden där etniska hankineser inte är i majoritet, men
            detta försöker den kinesiska myndigheten överbygga genom att flytta
            dit befolkning från de centrala och östra delarna av Kina. Dessa
            områden har under historien pendlat mellan att stå under kinesisk
            kontroll och hög grad av självständighet. Det finns rörelser i
            båda regionerna som kämpar för ökat självstyre och invånarnas
            kulturella och religiösa rättigheter. Denna verksamhet slås brutalt
            ned av den kinesiska regimen. Det som kallas för separatism anses
            splittra landet och vara ett hot mot säkerheten. Den nationella
            säkerheten är således överordnad individuella rättigheter.
          </p>
          <p xml:id="i-MhiDQ6cK51V9c9q9o5FQE9">
            Det förekommer också att religiösa uttryck tolkas som separatism,
            vilket gör att befolkningarnas möjlighet att utöva sin religion
            blir starkt begränsad. För de religiösa minoriteterna är om möjligt
            press-, yttrande- eller organisationsfrihet än mer inskränkt.
            Uigurer får inte publicera material på internet på sitt språk.
            Tortyr används systematiskt mot den tibetanska och uiguriska befolkningen.
            Många flyr landet för att de fått ett dödsstraff utfärdat. Varje
            år flyr omkring 3 000 tibetaner. De kinesiska myndigheterna sätter
            stor press på omkringliggande länder att skicka tillbaka dem för
            att de ska kunna utföra bestraffningarna. Regeringen bör verka
            för att etniska och religiösa minoriteters kulturella, språkliga
            och religiösa rättigheter i Kina respekteras. Detta bör riksdagen
            som sin mening ge regeringen till känna.
          </p>
          <head xml:id="i-Cv5ckUVB9qt8hmCcjx4Es4" type="h1">
            5 Fackliga rättigheter och arbetsvillkor
          </head>
          <p xml:id="i-BnmgvSpNBnxCGRftjUwzfs">
            Att kunna organisera sig på sin arbetsplats är en grundläggande
            mänsklig rättighet, en central del i varje ekonomi och en förutsättning
            för att löntagarnas rättigheter ska garanteras och näringslivets
            vinster fördelas till fler. De fackliga rättigheterna är emellertid
            på intet sätt respekterade i Kina. De kinesiska löntagare som
            försöker organisera sig möter på stora svårigheter p.g.a. omfattande
            inskränkningar i mötesfriheten, rätten till kollektiva förhandlingar
            och rätten att organisera sig. Trots detta förekommer det försök
            att bilda fria fackföreningar, strejker och protester, men dessa
            möts ofta av våld från myndigheternas sida. Möjligheten till organisering
            försvåras av att utländska företag och investerare inte har några
            intressen av att löntagarnas rättigheter stärks. Om Sverige vill
            vara en konsekvent och tydlig röst för mänskliga rättigheter i
            Kina, måste även svenska företag vara beredda att ta sitt ansvar.
            Ansvaret för att upprätthålla och respektera de mänskliga rättigheterna
            vilar inte bara på politiker och stater, utan även på näringslivet.
          </p>
          <head xml:id="i-9HHtbYTK7ZJ6hcKA5xw4qw" type="h2">
            5.1 Facket och arbetsrätten
          </head>
          <p xml:id="i-9erh3WsHYKC14MjMhuYk9J">
            Den fackförening som finns i Kina är knuten till den kinesiska
            statsapparaten och heter All China Federation of Trade Unions
            (ACFTU). Den representerar ungefär 66 procent av landets befolkning.
            I fackförbundets konstitution står det att uppgiften är att vara
            en bro mellan den arbetande massan och kommunistpartiet. Det betyder
            i praktiken att när en konflikt uppstår mellan de arbetande och
            partiet, tar facket partiets sida. Ledare för fackförbunden utses
            ofta av partiet och det förekommer även att chefer på arbetsplatsen
            sitter med i ledningen för fackförbunden. Kollektivavtal finns
            men tillämpas sällan i praktiken. Det finns ingen laglig strejkrätt
            och vid strejker har ACFTU:s roll varit att försöka motivera de
            anställda att återgå till arbetet. ACFTU har självt inte rätt
            att uppmana till strejk. Fackförbund fristående från ACFTU är
            förbjudna. De som bildar fristående fackförbund och arrangerar
            otillåtna protester straffas hårt. Trots detta har det på senare
            år skett en stor ökning av antalet protester, bl.a. som ett resultat
            av det missnöje som finns över att välståndet inte kommit alla
            till del. Bara kring Pärlflodens delta, som är ett av landets
            mest industrialiserade områden, inleds en ny strejk varje dag.
            Flera av strejkerna har skett vid anläggningar som drivs av stora
            transnationella företag eller vid viktiga leverantörsföretag.
            Strejkerna vid Hondas fabrik och vid Foxconn, som bl.a. är leverantör
            åt Apple, har skapat stor uppmärksamhet i omvärlden efter att
            arbetare begått självmord i protest mot företagsledningens agerande.
            I nordöstra Kina och i Guangdong-provinsen har lokala avdelningar
            av ACFTU varit drivande bakom lokala strejker, i strid med fackets
            ledning och Kommunistpartiet. I Guangdong har också små steg tagits
            för att skapa fria fackföreningar, det mesta kända är Chinese
            Working Women Network (CWWN).
          </p>
          <p xml:id="i-HX7bU6ooueWyE3d2SjwJ5Z">
            Det ökande antalet protester har satt stor press på det kommunistiska
            partiet som tvingats tillmötesgå arbetarna för att lugna situationen.
            I början av 2008 trädde en ny lag i kraft som syftar till att
            stärka arbetarnas rättigheter, den kallas PRC Labour Contract.
            Det handlar främst om förbättringar kring anställningstryggheten.
            Bland annat skärps reglerna för kortare provanställning, arbetare
            ska kunna påverka företagens policy på arbetsplatsen och kollektivavtal
            ska slutas på industriell nivå i stället för olika kontrakt för
            varje enskilt företag eller individuella avtal. För första gången
            i Kinas historia ska fackföreningarna på gräsrotsnivå få ett ekonomiskt
            anslag från den stora organisationen, som ska gå till att minska
            beroendet mellan de lokala facken och centralorganisationen. Lagen
            slår också fast att kollektiva förhandlingar är fackföreningarnas
            kärnuppgift.
          </p>
          <p xml:id="i-L88iQ9XjKsAhjcRD4BG33S">
            Det finns dock stora brister, det centrala fackförbundet har
            kontroll över de mindre klubbarna, lokala kandidater till förtroendeposter
            får t.ex. endast ställa upp om de blivit godkända uppifrån. Det
            finns också en risk att dessa lagar inte följs. Förändringen har
            i alla fall stärkt arbetarnas förhandlingsposition och skapat
            en möjlighet att utveckla den fackliga kampen. Som erfarenheter
            från fackföreningsrörelser visar är kollektiva förhandlingar det
            mest effektiva sättet att skydda arbetares rättigheter. Därför
            är de kinesiska arbetarnas egen fackliga organisering den viktigaste
            faktorn när det gäller att förbättra situationen.
          </p>
          <head xml:id="i-BCAKCe6W1BZgBBYbB4JEfz" type="h2">
            5.2 Svenska företags ansvar
          </head>
          <p xml:id="i-3MRCnFVHVUbKZTPSpAbDV1">
            Samtidigt som länder i väst kritiserar den kinesiska myndigheten
            för övergrepp mot mänskliga rättigheter ställer sig deras företag
            negativa till lagförändringar som förbättrar situationen för de
            arbetande. När lagförändringen vi skrivit om ovan trädde i kraft
            möttes detta av stor kritik från utländska företag. The American
            Chamber of Commerce som representerar 1 300 medlemsföretag har
            dömt lagstiftningen som ett steg bakåt för kinesiska ekonomiska
            reformer. De menar att den nya lagstiftningen skulle göra arbetare
            lata och fördärva deras moral. Några företag från områden där
            lagen införlivats har rentav lämnat landet för att etablera sig
            på ställen där förhållandena är sämre. Detta har inte direkt givit
            en positiv feedback till de kinesiska myndigheterna.
          </p>
          <p xml:id="i-FNQXzn1sZ1G3MVnAWMRMHR">
            En stor del av världens produktion sker i Kina och många svenska
            företag köper in produkter som tillverkats i kinesiska fabriker.
            Det gäller bl.a. billiga smycken med halvädelstenar och glas,
            vilka säljs i butiker som Glitter, Al-brekts, H&amp;M, Lindex
            och Guldfynd. Riskerna för denna verksamhet är väl kända, i de
            fall arbetarna saknar ordentligt skydd äter sig det damm som kommer
            från stenarna in i lungorna och förstör vävnaden, vilket i många
            fall leder till döden. Leksakstillverkning är en annan stor industri
            75 procent av världens leksakstillverkning sker i Kina. I Sverige
            är vi väl bekanta med företagen BR leksaker och Toys R Us. Vid
            leksaksfabrikerna är det vanligt att arbetstiderna ligger mellan
            10 och 12 timmar om dagen och att arbetarna har kvoter som de
            måste producera varje dag. Om de inte gör det tvingas de jobba
            över. Det förekommer bötesstraff om de vägrar jobba övertid eller
            går på toaletten utan tillstånd. Vid en undersökning av leksaksföretag
            i Guadongprovinsen visade det sig att åtta av tio leverantörer
            bröt mot lagen om arbetstid, på sex av tio fabriker uppgav de
            anställda att de inte haft en enda ledig dag under högsäsongen
            mellan maj och september. Arbetsgivarna föredrog också kvinnliga
            arbetare för att de ansågs vara lydigare och mer lätthanterliga
            än män.
          </p>
          <p xml:id="i-GnX4doUQqAeX41HgRHrn54">
            De svenska importörerna tar liten eller ingen hänsyn till arbetsmiljön
            och de faror som finns, det som spelar roll är hur mycket produkterna
            kostar att köpa in. Arbetet är tidskrävande men de låga lönerna
            gör att en hög vinst ändå kan hämtas ut. Om arbetsmiljön i Sverige
            såg ut som den gör i Kina skulle fabriken tvingas stänga omedelbart.
            De kontakter som Sverige haft med Kina har dock sällan behandlat
            företagens roll för de mänskliga rättigheterna. Det finns en benägenhet
            att skilja mellan politiska kontakter och ekonomiska kontakter.
            Vänsterpartiet menar att det inte är möjligt är särskilja frågor
            om investeringar och handel från arbetet för de mänskliga rättigheterna.
          </p>
          <p xml:id="i-5mkk6kqKBXnjGWxvWFcQRE">
            Ett medel är att få företagen att teckna globala ramavtal. De
            fungerar som ett slags globalt kollektivt fackligt avtal och syftet
            är att lägga ett gemensamt golv för alla arbetsplatser och underleverantörer
            som är knutna till en koncern. Tanken är att villkoren som ställs
            upp aldrig får brytas inom koncernen oavsett var verksamheten
            bedrivs. Detta kan sätta tak för arbetstiderna, stadga vilka löner
            som ska gälla och skydda arbetare från skador och sjukdomar. Den
            svenska regeringen bör verka för att svenska multinationella företag
            undertecknar globala ramavtal för att förbättra situationen för
            kinesiska arbetare. Detta bör riksdagen som sin mening ge regeringen
            till känna.
          </p>
          <p xml:id="i-NnJGWwzizZd3H4S8yAXPVs">
            Vänsterpartiet anser vidare att den svenska regeringen bör verka
            för att svenska företag tar ett större ansvar för dialogen mellan
            Sverige och Kina rörande mänskliga rättigheter. Särskilt viktigt
            är att regeringen arbetar för att svenska företag i Kina uppträder
            som mönsterarbetsgivare när det gäller arbetstider, arbetsmiljö,
            lönesättning och fackliga rättigheter. Detta bör riksdagen som
            sin mening ge regeringen till känna.
          </p>
          <p xml:id="i-V2chb1DjEJwHJ99rFsUMRE">
            En viktig samarbetspartner i sammanhanget är LO/TCO:s biståndsnämnd
            som bedriver flera projekt i Kina, bl.a. i industrisektorn, för
            att stötta framväxten av fria och självständiga fackföreningar.
            Regeringen bör verka för att svenska företag som är verksamma
            i Kina uppträder konsekvent och i överensstämmelse med den allmänna
            svenska politiken när det gäller mänskliga rättigheter. Detta
            bör riksdagen som sin mening ge regeringen till känna.
          </p>
        </div>
        <div xml:id="i-7MFqNHazNDqgFcE9HU78KX" type="signatureBlock">
          <list xml:id="i-LryVHcJeM88TosLm74bvR7">
            <item xml:id="i-FkUsNfpCwuXKKLXuZvcBTX" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-J3a1koS97vMEyrJrDqUZLX" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-VZv6d6oeJz4U2tHKrmWvfU" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-7437VmQRH6DPdbbovggEPN" who="i-5CH7vHLGXLfDB5Tn7xx95V" type="signature">
              Siv Holma (V)
            </item>
            <item xml:id="i-TZCNpKKJRYUzQiBsmtWAZD" who="i-FAhoYDeAxVXRZmnF5LnHgv" type="signature">
              Kent Persson (V)
            </item>
          </list>
        </div>
      </div>
    </body>
  </text>
</TEI>
