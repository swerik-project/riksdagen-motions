<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00850">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__850/mot_1967__ak__850-001.pdf"/>
      <fw xml:id="i-Q1nB2XvWychXc7nAT5REkA">
        16 Motioner i Andra kammaren, nr 850 år 1967
      </fw>
      <div xml:id="i-VbHDv8UdnEgLrWgS46TJGW" type="motHeader">
        <div xml:id="i-HfrmQ7tc5nnQ2LQ2nmFLkH" type="motTitle"/>
        <div xml:id="i-VQi7WUPk5gZCFZhDRS11FQ" type="motSubmissionInfo"/>
      </div>
      <div xml:id="i-HhyEyKU9Xr8M9T6CCZ1Xi" type="motBody">
        <div xml:id="i-2oZKqoekfPhcHnBVoPKqyp">
          <p xml:id="i-X4ZA2bHnJp539UNxtmogc7">
            Nr 850 Av fru Sundberg m. fl., angående miljövården. (Lika lydande
            med motion nr 672 i Första kammaren)
          </p>
          <p xml:id="i-fNNsK6VhNfiTZm9FCe7pp">
            Under mycket lång tid har vår fysiska miljö varit utsatt för
            omfattande ingrepp som mer eller mindre förändrat densamma. Det
            förhållandet att såväl landskapsbilden som växt- och djurlivet
            genomgått en mycket kraf- tig omgestaltning har av de allra flesta
            accepterats såsom en naturlig förut- sättning för ett stigande
            välstånd. Under senare tid har det emellertid i allt högre grad
            kommit att framstå som uppenbart att miljön har en myc- ket stor
            betydelse för vår fysiska och psykiska hälsa. Det finns i dag
            all anledning att fråga sig om de miljöförändringar som vi genomför
            inte i själva verket kommer att leda till en sänkt levnadsstandard.
            För den mo- derna människan har det tett sig naturligt att i första
            hand ta hänsyn till näringslivets krav på en effektiv produktionsapparat
            och först i andra hand beakta vad vi oftast betecknar som trivselproblem.
            Det torde emellertid vara ställt utom tvivel att eit fysiskt och
            psykiskt välbefinnande är en väsentlig komponent i det som vi
            sammanfattar i uttrycket levnadsstandard. Om det är svårt att
            bedöma levnadsstandarden med utgångspunkt från de konsumtionsvaror
            som vi förbrukar, är det i än högre grad svårt att bedöma i vilken
            omfattning förändringarna i vår miljö påverkar vår lev- nadsstandard.
            Storstaden med sin avsaknad av öppen natur, den av av- gaser uppblandade
            luften samt det förorenade vattnet innebär en väsentligt försämrad
            arbetsmiljö i förhållande till den som landsbygden kan erbjuda.
            Då vi emellertid av skilda skäl måste acceptera den samhällsform
            som innebär ett hopträngande i större eller mindre tätorter, är
            det av största vikt att samhällsplaneringen ändock tar hänsyn
            till behovet av en trivsam miljö. Det vore en överdrift att påstå
            att inte åtgärder har vidtagits för att råda bot på de värsta
            missförhållandena, men ännu återstår mycket att göra. Endast genom
            investeringar i en förbättrad miljö kan det bli möjligt att till
            fullo tillgodogöra sig morgondagens tekniska och ekono- miska
            utveckling. Under senare år har uppmärksamheten riktats på de
            oroande förändringar av omgivningens kemiska och fysikaliska egenskaper
            som uppstått 1 det moderna samhället. Det är inte endast fråga
            om indirekt nedsmutsning av marken, vattnet och luften. Många
            främmande ämnen som användes för att höja produktionen har upptagits
            av växter och djur och sprides nu vidare
          </p>
          <pb facs="riksdagen-motions-pdf/data/1967/mot_1967__ak__850/mot_1967__ak__850-002.pdf"/>
          <fw xml:id="i-2LQPiyUxqwfm5hCV5NUY3Q">
            Motioner i Andra kammaren, nr 850 år 1967 17
          </fw>
          <p xml:id="i-7idjVt7fx9Kb76S3SEDsE2">
            i det biologiska systemet. En del av dessa kemisk- fysikaliska
            miljöföränd- ringar kan vi utan svårighet hänföra till vissa olika
            produktionsprocesser, medan andra förändringar däremot tycks ha
            sin orsak i själva folkomflytt- ningen. Vi kan redan nu spåra
            en viss obalans, uppkommen genom att na- turens urvalslagar rubbats,
            men kan inte bevisa vart den leder. I takt med industrialiseringen
            och urbaniseringen omvandlas det svenska landskapet. även om det
            ännu kanske inte märks så mycket är det stora arealer som årligen
            förändras. Det är framför allt åkerarealen som man för att finna
            en alternativ användning omvandlar till skogsmark. Stora delar
            av det öppna landskapet kommer successivt att förändras till ett
            slutet, mör- kare skogslandskap, vattensystemen kommer att regleras,
            sjöar och vatten- drag blir recipienter för reningsverk och därmed
            dömda till en förslamning och en för tidig död. Naturen måste
            i morgondagens samhälle i högre grad än vad som nu är fallet betraktas
            inte endast som en produktionsfaktor för det direkta nä- ringslivets
            behov utan även i hög grad som en av de värdefullaste fritids-
            och rekreationsmöjligheterna. Lika angeläget som det är att nationalparker
            och naturreservat skapas på därför lämpliga områden, lika naturligt
            borde det vara att bevara och vårda närområden av ostörd natur
            för befolkningens dagliga friluftsliv och rekreation. Promenadvägar,
            cykelstigar, badplatser, skidspår och strövområden måste på ett
            tidigt stadium beaktas i planlägg- ningen av befolkningscentra.
            De sociala aspekterna på naturvården har under senare år vuxit
            allt star- kare och lett till en rad statliga utredningar i syfte
            att skapa ett bättre för- hållande. Det torde emellertid vara
            en betydligt svårare uppgift att reparera de skador som åstadkommes
            än att genom en riktig planering förhindra att miljöskadorna uppstår.
            En exploatering av våra naturtillgångar borde där- för icke få
            ske med mindre än att exploateringen ingår som ett led i en framtidsplan
            som gjorts med hänsynstagande till de förhållanden under vilka
            samhället skall få utvecklas. Någon sådan målsättning på lång
            sikt finns icke i dag i vårt land. Det råder under nuvarande förhållanden
            en kraftmätning mellan skilda intressen, t. ex. de som anser att
            vår framtida energiförsörjning skall till- godoses genom utbyggnad
            av kraftverk i de svenska älvarna och de som menar att morgondagens
            energikällor i första hand kommer att vara atom- kraftverken.
            Tätorterna runt våra stora sjöar Vänern, Vättern och Mälaren håller
            på att genom sina reningsverk utnyttja dessa sjöar som recipienter
            för av- loppsvatten. Det förhållandet att någon höggradig rening
            inte förekommer medför stora risker för friskvattenförsörjningen.
            Detta är så mycket mer allvarligt som ett av morgondagens stora
            problem torde bli behovet av stora råvattentäkter för dricksvattenförsörjningen
            av städerna. Dels måste det här bli fråga om en mer höggradig
            rening än den nuvarande, dels kan det
          </p>
          <pb facs="riksdagen-motions-pdf/data/1967/mot_1967__ak__850/mot_1967__ak__850-003.pdf"/>
          <fw xml:id="i-BzHK5fBgmVnm8RVWhJXbzJ">
            18 Motioner i Andra kammaren, nr 850 år 1967
          </fw>
          <p xml:id="i-UhgfdkCyKuymd4EY1pAvZk">
            bli nödvändigt att förbjuda utsläppet i dessa sjöar, vilket skulle
            medföra att det renade avloppsvattnet i täckt ledning måste transporteras
            till kusten. Behövligheten av ett sådant avloppssystem bör snarast
            kartläggas och den tekniska projekteringen därefter utan dröjsmål
            igångsättas. Vid anläggande av starkt förorenande industrier utefter
            kustlandet måste även beaktas att Östersjöns kapacitet som recipient
            för avloppsvatten inte är obegränsad. De luftföroreningar som
            förekommer i vårt land är i huvudsak koncentre- rade till de större
            tätorterna och hänför sig i mycket hög grad till ofull- ständiga
            förbränningar från industrier, motorfordon och uppvärmnings- anordningar.
            I särskilt hög grad är de föroreningar besvärande som härrör från
            energiutvinning genom utnyttjande av fossila bränslen. Men även
            på rena landsbygden förekommer naturligtvis luftföroreningar;
            inte minst ge- nom mekaniseringen av jordbruket tilltar dessa
            i omfattning. Den form av luftföroreningar där man hittills nått
            bästa reningsresultatet torde vara de industriella förbränningarna.
            Men de anordningar som använ- des för förebyggande av luftföroreningarna
            inom industrien är till sin kon- struktion ofta känsliga för tekniska
            störningar, vilket kan leda till allvar- liga skador. Så är t.
            ex. förhållandet med de avgasrenare som användes inom den kemiska
            industrien. Funktionsfel i reningsverket kan under ogynn- samma
            förhållanden medföra mycket svårbemästrade skador på djur- och
            växtlivet inom stora områden. För livsmedels- och cellulosaindustrien
            är det framför allt de illaluktande ämnena som ger de största
            bekymren; de innebär även om de ej är giftiga allvarliga miljöstörningar.
            Beträffande uppvärmningsanordningar för bostadshus och övriga
            byggnader medför naturligtvis en övergång till fjärrvärmeverk
            med relativt höggradig för- bränning av avgaserna en förbättrad
            situation. Men fortfarande utgör upp- värmningen en av de svåraste
            föroreningsorsakerna. Den tilltagande motor- trafiken har medfört
            att tätorterna utsätts för luftföroreningar av sådan omfattning
            att de ofta tangerar en omedelbar förgiftningsfara. Därför in-
            tager redan nu problemet med bilavgaserna en dominerande ställning
            inom luftföroreningarnas områden. Statens luftvårdsnämnd, som
            bl. a. utrett ver- kan av luftföroreningar genom bilavgaser, pekar
            på att omedelbara åtgärder är påkallade om vi skall kunna erhålla
            en acceptabel luftkvalitet. Det moderna jordbruket har medfört
            att naturen tillförts preparat av skilda slag i en utsträckning
            som kan rubba den biologiska balansen. Det är naturligt att de
            ekonomiska fördelar som användandet av kemiska pre- parat innebär
            inte kan förbises då det gäller en näringsgren av jordbrukets
            omfattning. Å andra sidan kan kortfristiga ekonomiska fördelar
            medföra långvariga skadeverkningar. De ekologiska problem som
            bekämpningsmed- len skapar har lett till ett ständigt behov av
            allt giftigare ämnen och kan på lång sikt leda till så resistenta
            parasiter, att bekämpningarna icke ger tillfredsställande resultat.
            Avvägningen mellan vad som är motiverat med
          </p>
          <pb facs="riksdagen-motions-pdf/data/1967/mot_1967__ak__850/mot_1967__ak__850-004.pdf"/>
          <fw xml:id="i-AjoMUbKHv5GzWGr8ttTbW">
            Motioner i Andra kammaren, nr 850 år 1967 19
          </fw>
          <p xml:id="i-QyKPxquvECDZkXCFaCmzk7">
            hänsyn till önskvärdheten av ett gott ekonomiskt utbyte och vad
            som icke kan tillåtas med hänsyn till rubbning av den biologiska
            balansen kan icke avgöras utan mycket ingående studier. De enorma
            forskningsproblem som detta medför måste lösas gemensamt med forskare
            inom andra nationer, om tillfredsställande resultat skall kunna
            uppnås. Atomåldern har medfört en nedskräpning av ny art genom
            det radio- aktiva stoff som nedfallit efter kärnvapenproven. Även
            om nedskräpning av detta slag ännu icke nått sådana proportioner
            att den tangerat den hälso- vådliga gränsen har dessa ämnen på
            grund av sin speciella art blivit före- mål för mer ingående observation
            än kanske någon annan form av ned- skräpning. De aktiva insatser
            som gjorts på detta område borde med fördel kunna vara normgivande
            för andra former av miljöskador. De här redovisade störningarna
            är endast typexempel. Om listan skulle göras fullständig skulle
            den upptaga en lång rad störningar, som alla har det gemensamt
            att de är en produkt av vår strävan mot ett effektivt sam- hälle
            med hög materiell standard. Det finns anledning befara att de
            flesta miljöproblem kommer att växa i takt med, ja, kanske snabbare
            än den tekniska utvecklingen. Våra möjlig- heter att råda bot
            på detta missförhållande ligger i första hand i en ökad forskning
            för att klarlägga hur olika föroreningar och störningskällor påver-
            kar den mänskliga organismen. Det är givet att det här inte blir
            frågan om enstaka och isolerade störningar; oftast är det en kombination
            av otaliga källor på en gång. För den moderna samhällsplaneraren
            finns det en lång rad frågor som han alltid måste ställa sig.
            Om vi i framtiden skall kunna klara dessa problem erfordras en
            konti- nuerlig bevakning av alla med miljövården sammanhängande
            frågor. Det synes oss därför angeläget att på miljöområdet tillsätta
            en arbetsgrupp av experter som fortlöpande får bevaka utvecklingen
            på detta område. Expertgruppen bör få till uppgift att bedriva
            studier såväl i vårt land som utomlands för att tillgodogöra sig
            de rön som göres på området. Med stöd av ovanstående hemställes,
            att riksdagen i skrivelse till Kungl. Maj:t måtte begära tillsättandet
            av en expertgrupp för kontinuerlig bevakning av frågor som sammanhänger
            med en god miljövård.
          </p>
          <p xml:id="i-MEi4bKKH95xMrYcm4nWCLc" type="date">
            Stockholm den 26 januari 1967
          </p>
          <div xml:id="i-VuKXxToe9azCWaBuqGKpEW" type="signatureBlock">
            <p xml:id="i-YQPY3NTho2NX7aRSdjGLCc" who="i-N7WL5aLLwEPfYa71gsUxQx" type="signature">
              Ingrid Sundberg (h)
            </p>
            <p xml:id="i-5tkp5kPJYbEcKhctyAynJT" who="i-Hg2Wz95RvQx3yUWLWY7d8f" type="signature">
              Carl Eric Hedin (h)
            </p>
            <p xml:id="i-2P1qXaesk4p436TkzLnb3V" who="i-TPFPkNeAnPLVG6gbmTwyFe" type="signature">
              Gunnar Oskarson (nh)
            </p>
          </div>
          <p xml:id="i-SMCJyM4vijQi3bs3aU14cc">
            Rolf Eliasson (h) Carl-Wilh. Lothigius (h) i Moholm
          </p>
        </div>
      </div>
    </body>
  </text>
</TEI>
