<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__390/mot_1961__fk__390-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Första kammaren, nr 390 år 1961
          </p>
          <p>
            Nr 390
          </p>
          <p>
            Av herr Gorthon, i anledning av Kungl. Maj:ts framställning om
            anslag till Nytt isbrytarfartyg.
          </p>
          <p>
            I Kungl. Maj:ts proposition nr 1 till 1961 års riksdag under
            tionde huvud- titeln föreslås riksdagen under (68) 14 Nytt isbrytarfartyg
            att för budget- året 1961/62 anvisa ett reservationsanslag av
            2 000 000 kronor. Detta innebär att, till skillnad från vad föreslagits
            av marinförvaltningen och sjöfartssty- relsen, vilka äskat ett
            anslag av 15 000 000 kronor för påbörjande av ett nytt isbrytarfartyg,
            medel endast anvisas för projektering av en isbrytare. I propositionen
            uttalar föredragande departementschefen, att han av sys- selsättningsskäl
            närmast är inne på tanken att fartyget bör byggas vid svenskt
            varv. De närmare förutsättningarna härför i ekonomiska och andra
            avseenden måste emellertid först utrönas, innebärande med nödvändighet
            ett relativt omfattande projekterings- och konstruktionsarbete.
            Kostnaderna för detta arbete beräknas till 4 milj. kr., varav
            hälften föreslås anvisat för nästa budgetår. Ändringen i förhållande
            till de båda myndigheternas förslag medför, att leveransen av
            en ny isbrytare fördröjes med i varje fall två år, sannolikt längre.
            Det finska varv, som byggde den år 1957 färdigställda Oden, kan
            enligt vad jag erfarit, om beställningen utlägges under nästkommande
            som- mar, leverera ett fartyg av modifierad Oden-typ före iskampanjen
            1963 och till ett pris, som måste anses vara mycket fördelaktigt.
            Dröjsmålet med leveransen skapar mycket stora bekymmer för såväl
            den norrländska industrien som den svenska sjöfartsnäringen. Den
            år 1926 byggda Atle är uttjänt och kapacitetsmässigt inte anpassad
            efter dagens krav. Fyra isbrytare är för övrigt ett minimibehov.
            I ett besvärligt isläge innebär knappheten på isbrytningsresurser
            allvarliga risker både för kost- samma skador på fartygen och
            för deras innestängning i hamn med härav följande förluster. Som
            illustration härav behöver jag endast hänvisa till vintern 1955—1956.
            Under de förhållanden som då rådde var kostnaden för en isbrytare
            från samhällsekonomisk synpunkt snart intjänad. Härmed vill jag
            säga att uppskjutandet av beställningen innebär ett chanstagande
            som borde undvikas. Även under mera normala isvintrar är angelägenheten
            av en mycket snar förstärkning av isbrytarreserverna betydande.
            Jag kan härvid i stort nöja mig med en hänvisning till den av
            olika skogsindustriorganisationer ingivna framställningen, vilken
            i sammanfattning redovisas i propositionen. För att
          </p>
          <pb facs="riksdagen-motions-pdf/data/1961/mot_1961__fk__390/mot_1961__fk__390-002.pdf"/>
          <p>
            Motioner i Första kammaren, nr 390 år 1961 3
          </p>
          <p>
            i utlandet framgångsrikt kunna avsätta den starkt stigande produktionen
            av de stora norrländska stapelvarorna kräves en förlängd skeppningssäsong.
            De bristande möjligheterna till kontinuerliga skeppningar medför
            ett avse- värt handikap i förhållande till utländska konkurrenter,
            av vilka t. ex. USA inte har några som helst besvärligheter i
            detta avseende. Det gäller här att inte dröja. Att återtaga en
            marknad som en gång förlorats är svårt. Som motiv för att lägga
            ut beställningen vid svenskt varv har åberopats syssel- sättningsskäl.
            Att skjuta fram leveransen av det nya isbrytarfartyget kan emellertid
            också skapa sysselsättningsproblem och sådana av större stor-
            leksordning. Beträffande förlängning av skeppningssäsongen vill
            jag understryka be- tydelsen härav också med hänsyn till ett rationellt
            utnyttjande av stuveri- personal och andra hamnarbetare. Tillgången
            till dylik arbetskraft är redan i dag mycket knapp. Vid ökad kontinuitet
            i sjötransporterna ernås ett bättre utnyttjande av arbetskraften
            med förminskad risk för störningar i skepp- ningsprogrammen. En
            förbättring härvidlag är inte utan betydelse för vår internationella
            konkurrenskraft. : Propositionens förslag rymmer också andra aspekter.
            De båda petita- skrivande myndigheterna avsåg att beställningen
            skulle läggas ut i Finland. Finnarna är specialister på dylika
            byggen. De har de senare åren levererat ett ansenligt antal isbrytare
            både för egen och för rysk räkning och därtill den svenska Oden,
            ett fartyg som fyller mycket högt ställda krav. Vi i Sverige har
            däremot knappast någon aktuell erfarenhet av fartyg av den typ
            och storlek det här rör sig om. För att vi inom landet skall kunna
            bygga isbry- taren krävs ett mycket omfattande projekterings-
            och konstruktionsarbete. De beräknade kostnaderna för detta arbete,
            som blir ett tillägg till själva byggnadskostnaderna, ligger enligt
            den i propositionen redovisade beräk- ningen vid 4 milj. kr. Det
            lär inte vara möjligt att från Finland förvärva erforderliga projekteringshandlingar.
            Mot bakgrund av vår knappa tillgång på kvalificerad teknisk: personal
            kan det ifrågasättas om det från samhälls- ekonomisk synpunkt
            är rimligt att avdela så betydande resurser för det föreliggande
            projektet. Det förefaller mig viktigare, inte minst med tanke
            på varvens framtida sysselsättningsmöjligheter, att den tekniska
            kapaciteten inriktas på utvecklingsarbeten av internationellt
            mera gångbara fartygs- typer än isbrytare. Att i första hand reservera
            ifrågavarande nybygge åt den inhemska mark- naden med de stora
            nackdelar detta medför synes också rimma mycket då- ligt med det
            nordiska samarbetet och över huvud med strävandena mot större
            marknadsenheter. Förutsättningen för att de ansträngningar, som
            inte minst gjorts från svenskt håll, skall bära frukt måste vara,
            att man med bortseende från snäva, kortfristiga bedömanden träder
            över gränserna och låter produkten tillverkas där så sker bäst
            och billigast utan konstlade hin-
          </p>
          <pb facs="riksdagen-motions-pdf/data/1961/mot_1961__fk__390/mot_1961__fk__390-003.pdf"/>
          <p>
            6 Motioner i Första kammaren, nr 390 år 1961
          </p>
          <p>
            der. Det lär inte kunna undvikas att propositionens förslag kommer
            att tagas illa upp i Finland, som redan till följd av den roll
            den finska arbetskraften fått för den svenska arbetsmarknaden
            kommit att få bära en del av den börda, som svängningarna i vårt
            inhemska sysselsättningsläge medför. Man måste också hålla i minne
            att vi reguljärt har ett mycket betydande export- överskott på
            Finland. År 1959 utgjorde det drygt en kvarts miljard svenska
            kronor. Därtill kommer att Finland har att fullgöra betydande
            amorteringar på från Sverige erhållna lån. För den svenska sjöfartens
            del är godstrans- porterna till och från Finland ett betydande
            sysselsättningsobjekt. Det är inte uteslutet att det är tillgången
            till den finska sjötransportmarknaden, som i dag skapar förutsättningar
            för vissa av våra transoceana linjer att över huvud trafikera
            Östersjön och därmed erbjuda också de svenska öster- sjöhamnarna
            direkta transporter. Med hänvisning till det anförda hemställes,
            att riksdagen måtte till Nytt isbrytarfartyg för budgetåret 1961/62
            anvisa ett reservationsanslag av 15 000 000 kronor.
          </p>
          <p>
            Stockholm den 26 januari 1961
          </p>
          <p>
            Stig Gorthon
          </p>
        </div>
      </div>
    </body>
  </text>
</TEI>
