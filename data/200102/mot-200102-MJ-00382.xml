<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0382/mot_200102_MJ_0382-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ382 pnr: kd865
          </p>
          <p>
            Motion till riksdagen 2001/02:MJ382
          </p>
          <p>
            av Ulf Björklund m.fl. (kd, m, fp)
          </p>
          <p>
            Miljöproblem kring sjön Molnbyggen
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att rekommendera Naturvårdsverket att utse
            sjön Molnbyggen i Leksands kommun till ett pilotprojekt för studier
            av avfallsdeponiers påverkan på den omkringliggande miljön. 2.
            Riksdagen tillkännager för regeringen som sin mening vad i motionen
            anförs om lakvattentransport via avloppsreningsverket och ut i
            Östervik- en i Siljan. 3. Riksdagen tillkännager för regeringen
            som sin mening vad i motionen anförs om miljökvalitetsmålet ”giftfri
            miljö” och en fördjupad studie kring kemiska ämnens påverkan på
            miljö och djurliv.
          </p>
          <p>
            Inledning
          </p>
          <p>
            I sjön Molnbyggen i Leksands kommun observerades 1997 att det
            hos sjöns fiskar, t.ex. abborrar, fanns allvarliga sårskador och
            skador på fortplantningsförmågan. Upptäckten resulterade i något
            man kan kalla en miljöbomb. För berörda kringboende kom naturligtvis
            beskedet om miljöproblemen som en chock. En död hand lades över
            lägergårdens verksamhet och fastighetsvärdena har påverkats negativt
            vilket föranlett fastighetsägarna att begära skadestånd. Det som
            för sommarstugeägarna länge varit drömmen och som blivit en av
            höjdpunkterna i tillvaron, idyllen vid den vackra sjön Molnbyggen,
            slogs över en natt i spillror. En livskvalitetsförlust av stort
            mått. I sjöns närområde finns en avfallsanläggning vid Lindbodarna.
            I och med dessa upptäckter började Leksands kommun sökandet efter
            något som kunde förorena sjön. Redan när avfallsanläggningen etablerades
            1979 protesterade stugföreningen och varnade för miljöriskerna,
            men eftersom kommunen menade att regelverket för en etablering
            tillät detta, tog man inte hänsyn till
          </p>
          <p>
            21
          </p>
          <pb facs="riksdagen-motions-pdf/data/200102/mot_200102_MJ_0382/mot_200102_MJ_0382-0002.pdf"/>
          <p>
            2001/02:MJ382
          </p>
          <p>
            12
          </p>
          <p>
            protesterna. Nu däremot anade man att avfallsupplaget vid Lindbodarna
            kunde vara en möjlig källa till miljögifter och att läckage från
            upplaget kunde vara förklaringen till skadorna på fisken. Området
            kring avfallsupplaget avvattnas av bäcksystemet Vadbäcken/Våtån
            som mynnar i sjön. Läckagemisstanken styrktes med upptäckten att
            liknande missbildningar fanns hos bäckrödingen i Vadbäcken.
          </p>
          <p>
            Lakvattenproblem
          </p>
          <p>
            Fram till 1990 kontrollerades inte vad som lämnades på tippen.
            1998 upptäck- tes att lakvatten hade läckt ut från anläggningen
            på grund av en felaktig kon- struktion av systemet för uppsamling
            av lakvatten. Det uppskattas att ca 6 000 kubikmeter lakvatten
            per år har läckt och tagit sig ner mot sjön via åsystemet. Kommunen
            har åtgärdat bristerna vid avfallsupplaget och läckaget upphörde
            sannolikt 1999. Sannolikt är dock också att giftiga ämnen som
            redan finns deponerade kommer att spridas till närmiljön så länge
            som deponin är öppen och utsätts för urlakning. Siljan har sedan
            1985 mottagit lakvatten från Lindbodarna efter det att det har
            passerat avloppsreningsverket vid Österviken. Ju effektivare man
            förhindrar läckaget till Molnbyggen, desto större lakvattenmängder
            når Siljan. Därför finns en oro över att liknande effekter som
            i sjön Molnbyggen också finns i Siljan, något som skulle vara
            katastrofalt för turismen i hela Dalarna. Den studie som tidigare
            genomförts av fisk fångad nära utloppet från reningsverket indikerar
            liknande påverkan på fisken som i Molnbyggen. Det måste snarast
            klarläggas huruvida Österviken i Siljan också är påverkad och
            hur detta i så fall snarast kan stoppas. Vid undersökningar av
            abborre i fem utvalda sjöar nära avfallsupplag på skilda håll
            i Sverige har man såsom i sjön Molnbyggen funnit olika typer av
            skadeeffekter. Idag är Naturvårdsverkets policy att lakvatten
            i fortsättningen inte ska gå till avloppsreningsverk, utan tas
            om hand lokalt. Bakgrunden till detta är att avloppsreningsverk
            i verkligheten inte klarar rening av lakvatten.
          </p>
          <p>
            Miljökvalitetsmålet ”giftfri miljö”
          </p>
          <p>
            Ett av de femton svenska miljömålen är ”giftfri miljö”, vilket
            formuleras så här: Miljön skall vara fri från ämnen och metaller
            som skapas i eller utvunnits av samhället och som kan hota människors
            hälsa eller den biologiska mångfalden. Ett problem i detta sammanhang
            är den stora bristen på kunskap om hälso- och miljöeffekterna
            hos olika ämnen. Det finns dessutom oändligt många
          </p>
          <pb facs="riksdagen-motions-pdf/data/200102/mot_200102_MJ_0382/mot_200102_MJ_0382-0003.pdf"/>
          <p>
            organiska ämnen och reaktioner på dessa som vi idag har ingen
            eller ringa kunskap om. Resurser bör därför tillföras Naturvårdsverket
            så att det påbörjade arbetet för att lösa gåtan var ursprunget
            till problemen i Molnbyggen finns kan bedrivas vidare och även
            utökas. Detta skulle då kunna vara ett pilotprojekt för fördjupade
            studier för ökad kunskap på området, något som skulle vara till
            stort värde inte bara för berörda människor kring sjön och i kommunen
            utan för hela landet liksom för resten av EU.
          </p>
          <p>
            Stugföreningen fick rätt
          </p>
          <p>
            Lindbodarna följde de fastställda riktlinjerna när anläggningen
            anlades i slutet av 70-talet. Idag ställs genom EU-direktiv betydligt
            högre krav på deponier än tidigare. Idag skulle beslutet ha blivit
            helt annorlunda. Försiktighetsprincipen hade satt stopp för anläggningen.
            Därmed har stugföreningen fått rätt i den besvärsklagan man framförde
            i samband med etableringen av deponin vid Lindbodarna redan 1979
            och även vid dess utvidgning 1990. Ett berättigat och viktigt
            krav från de boende kring sjön och vid nedre delen av Siljan är
            att deponin i sin helhet stängs och snarast täcks över med bästa
            tänkbara teknik. Ett annat berättigat krav är att berörda fastighetsägare
            runt sjön får en skälig ersättning för de värde- och nyttjandeförluster
            som de otvivelaktigt drabbats av. Det gäller såväl fastboende
            som stugägare och förlusterna för lägergården. Kommunen får naturligtvis
            ta stort ansvar för det som skett medan rimligen länsstyrelsen
            som statens förlängda arm och Naturvårdsverket med stöd av EU-medel
            bör garantera det fortsatta utredningsarbetet fram till att en
            godtagbar lösning på hela problemet Molnbyggen nås liksom att
            de generella erfarenheter som kan dras från forskningen kring
            deponin och dess påverkan på sjön till fullo utnyttjats.
          </p>
          <p>
            Stockholm den 3 oktober 2001
          </p>
          <p>
            Ulf Björklund (kd) Christel Anderberg (m) Harald Nordlund (fp)
          </p>
          <p>
            2000/01:c999
          </p>
          <p>
            13
          </p>
        </div>
      </div>
    </body>
  </text>
</TEI>
