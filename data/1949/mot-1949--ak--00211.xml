<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__211/mot_1949__ak__211-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 211. 13
          </p>
          <p>
            Nr 211.
          </p>
          <p>
            Av herrar Skoglund i Umeå och Levin, i anledning av Kungl. Maj:ts
            förslag till avlöningsstat för fiskeristyrelsen med statens fiskeriförsök.
          </p>
          <p>
            Den efter förslag i propositionen nr 49/1948 av statsmakterna
            godkända organisationen av fiskeristyrelsen innebär bland annat,
            att byråinspektören på byrån för saltvattensfisket ålägges de
            arbetsuppgifter, som enligt den före den 1 juli 1948 gällande
            organisationen åvilat laboratorn för östersjö- fisket, vilken
            sistnämnda befattning uteslutits ur organisationen. I sitt ut-
            låtande nr 15/1948 (s. 28) anförde jordbruksutskottet härom, att
            en sådan anordning icke torde leda till någon försämring av undersökningsverksam-
            heten för östersjöfiskets del. Givetvis hade det varit önskvärt
            att inrätta en särskild undersöknings- och försöksanstalt för
            nämnda fiske, men detta torde i nuvarande läge icke vara möjligt.
            Men hänsyn härtill och till önske- målet att icke från början
            utbygga fiskeristyrelsen i alltför hög grad samt i avvaktan på
            vidare erfarenheter av storleken av de arbetsuppgifter, som i
            fortsättningen kunde komma att åvila byråinspektören på saltvattensfiske-
            byrån, ville utskottet tillstyrka Kungl. Maj:ts förslag i denna
            del. I sina anslagsäskanden för budgetåret 1949/50 upptog fiskeristyrelsen
            denna fråga till förnyad behandling samt anförde därvid bland
            annat föl- jande: Redan under den korta tid som förflutit sedan
            den nuvarande organisa- tionen trädde i kraft har föreningen av
            byråinspektörs- och undersöknings- göromål visat sig behäftad
            med så stora olägenheter för arbetet inom sty- relsen, att styrelsen
            nödgas påkalla en omprövning av statsmakternas beslut så vitt
            nu är i fråga. Sålunda har byråinspektören å byrån för saltvattens-
            fisket alltsedan den 1 juli 1948 oavbrutet måst ägna sig åt undersöknings-
            arbeten ombord å fartyget Eystrasalt till betydande förfång för
            byråarbetet. Med den intensifiering av undersökningsarbetet i
            östersjöområdet — inne- bärande bland annat att Eystrasalt måste
            hållas i gång så gott som året runt — som påkallas av fiskarenas
            organisationer och som fiskeristyrelsen för sin del finner nödvändig,
            måste man räkna med, att byråinspektören i fråga helt kommer att
            tagas i anspråk för dessa göromål. Bortfallet av den vid sidan
            av byråns chef ende rutinerade befattningshavaren å byrån inne-
            bär givetvis en avsevärd försvagning av styrelsens möjligheter
            att fullgöra sina arbetsuppgifter. Med hänsyn till vad nu anförts
            förordade fiskeristyrelsen, att en labora-
          </p>
          <pb facs="riksdagen-motions-pdf/data/1949/mot_1949__ak__211/mot_1949__ak__211-002.pdf"/>
          <p>
            14 Motioner i Andra kammaren, nr 211.
          </p>
          <p>
            torsbefattning för ostkustfisket uppfördes å styrelsens personalförteckning
            från och med nästa budgetår. Befattningen borde i likhet med övriga
            labo- ratorstjänster med biologiska arbetsuppgifter uppföras i
            29 lönegraden. I 1949 års statsverksproposition (bilagan nionde
            huvudtiteln, p. 114, s. 168) har föredragande departementschefen
            uttalat sig för, att någon ändring bland annat i denna del av
            fiskeristyrelsens personalförteckning icke nu borde ifrågakomma
            med hänsyn till att några tillförlitliga erfarenheter rö- rande
            den nya organisationen ännu ej vunnits. Den föreliggande frågan
            har emellertid, sedan densamma var föremål för departemental prövning,
            kommit i ett ännu svårare läge än tidigare. Därest den av fiskeristyrelsen
            förordade organisationsändringen icke kommer till stånd — vilken
            ju i själva verket endast innebär, att en återgång sker till den
            före den 1 juli 1948 gällande organisationen — måste, enligt vad
            vi in- hämtat, den nu med statens undersökningsfartyg för fiskeriadministratio-
            nen (Eystrasalt) bedrivna undersökningsverksamheten i östersjöområdet
            nedläggas. Vad detta skulle betyda för ostkustens fiskare ligger
            i öppen dag och framstår i särskilt bjärt belysning mot bakgrunden
            av att dessa fiskares organisationer helt nyligen i skrivelse
            till fiskeristyrelsen motiverat en ut- vidgad undersökningsverksamhet
            och ett närmare samarbete mellan orga- nisationerna och styrelsen
            på detta område till fromma för ostkustfisket. Alla utvägar böra
            sålunda prövas för att — såvitt möjligt utan över- skridande av
            den givna anslagsramen — sörja för, att undersökningsverk- samheten
            med fartyget Eystrasalt vidmakthålles. I första hand synes här-
            vid böra ifrågakomma bifall till fiskeristyrelsens ovannämnda
            förslag om inrättande av en laboratorsbefattning för östersjöfisket.
            Därest detta av budgetära skäl anses icke kunna ske torde åtminstone
            såsom ett proviso- rium kunna ifrågakomma att allenast uppflytta
            den nuvarande byråinspek- törstjänsten till laboratorsbefattning
            i 29 lönegraden utan att någon ny inspektörstjänst tills vidare
            inrättas. Den härav föranledda merutgiften, i runt tal 1400 kronor
            om året, torde kunna kompenseras genom förefintliga vakanser bland
            rekryteringspersonalen inom fiskeristyrelsen. Åberopande det anförda
            få vi hemställa, att riksdagen ville besluta dels att indraga
            den i Bil. 11 till 1949 års statsverkspro- position Nionde huvudtiteln
            p. 114 Fiskeristyrelsen med statens fiskeriförsök: Avlöningar,
            i 27 lönegraden upptagna byråinspektörstjänsten; dels ock att
            under samma punkt uppföra en laborators- tjänst för ostkustfisket
            i lönegrad Ca 29.
          </p>
          <p>
            Stockholm den 22 januari 1949.
          </p>
          <p>
            Gösta Skoglund. Hans Levin.
          </p>
        </div>
      </div>
    </body>
  </text>
</TEI>
