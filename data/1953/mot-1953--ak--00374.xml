<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1953--ak--00374">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__ak__374/mot_1953__ak__374-001.pdf"/>
      <fw xml:id="i-4AAG1ZL213M1DCcWcom5nj">
        Motioner i Andra kammaren, nr 374. 9
      </fw>
      <div xml:id="i-ABxAwiH3oir6waRX6WKEez" type="motHeader">
        <div xml:id="i-ULVrzYMsjTorXPxc5KLA7a" type="motTitle"/>
        <div xml:id="i-82J9BgzgVq4YbuTahpwB9U" type="motSubmissionInfo"/>
      </div>
      <div xml:id="i-J8bWzAXVSvSmHzXxPPmEPv" type="motBody">
        <div xml:id="i-4bosjTRqRSfoUS978J3XoG">
          <p xml:id="i-2N462iv1eGFyJmKBAasDMq">
            Nr 374.
          </p>
          <p xml:id="i-31Gsg834J7Yp67TUEBP7oq">
            Av herr Hjalmarson m. fl., angående en omprövning av den eko-
            nomiska politiken i riktning mot friare linjer.
          </p>
          <p xml:id="i-78urvMAZTm9HLQRkE6iA81">
            Endast för några år sedan föreföll den stund mycket avlägsen
            då andra valutor än schweizerfrancen, den traditionellt hårda
            europeiska valutan, skulle kunna bli fritt växlingsbara mot den
            amerikanska dollarn. Utveck- lingen syntes av sin egen tyngd glida
            mot en bestående avgränsning mellan de »hårda» och de »mjuka»
            pengarnas områden. Speciella anstalter för- bereddes och genomfördes
            i syfte att trots allt hålla mer eller mindre provisoriska förbindelser
            mellan de båda valutaområdena öppna. På senare tid och särskilt
            under de sista månaderna förefaller emeller- tid situationen ha
            förändrats på avgörande punkter. De västtyska diskus- sionerna
            under våren och sommaren 1952 om hur förutsättningarna för växlingsbarhet
            skulle skapas har fått ett alltmer konkret innehåll. För det brittiska
            samväldets del har samma fråga tagits upp och vunnit praktisk
            aktualitet vid överläggningar mellan företrädare för imperiets
            olika delar samt i meningsutbyten med representanter för den amerikanska
            statsled- ningen. Uppenbart är således att flera av världens ekonomiskt
            största och viktigaste länder gör målmedvetna ansträngningar för
            att nå ett friare, naturligare och rimligare system för sina löpande
            internationella betal- ningar. Vid de regelmässigt återkommande,
            internationella ekonomiska konferenserna mellan de fria, europeiska
            staterna hör detta problem till de på dagordningen ständigt återkommande.
            Ju större delar av den fria världen som når de fördelar en fritt
            växlings- bar valuta skänker, desto allvarligare risker medför
            det att ligga kvar i de mjuka pengarnas område. Ingen torde förneka,
            att det råder ett oupplösligt samband mellan ett lands yttre betalningsförhållanden
            och dess inre finansiella och ekonomiska styrka. När nu förberedelser
            vidtages för att återställa valutans hårdhet i ett flertal länder,
            ingår däri som en bjudande nödvändighet att skapa er- forderlig
            inre ekonomisk sundhet. Verkningarna av hela denna omställ- ningsprocess
            kan å sin sida heller inte undgå att påverka omkringliggande staters
            ekonomi. Av den anledningen måste det bliva aktuellt även inom
            dessa att pröva riskerna av att hålla fast vid den tidigare förda
            ekonomiska politiken. Att kvarstanna inom ett krympande mjukvalutaområde
            har till följd att de avsättnings- och marknadsförhållanden, som
            tidigare rått inom ett större område, därefter blott gäller för
            det mindre. Av produktionen kan
          </p>
          <pb facs="riksdagen-motions-pdf/data/1953/mot_1953__ak__374/mot_1953__ak__374-002.pdf"/>
          <fw xml:id="i-K2gd19KTMQ5uza1DhrgSyY">
            10 Motioner i Andra kammaren, nr 374.
          </fw>
          <p xml:id="i-JBSkJSfiLijKNyCCosptMy">
            därför också endast en mindre del placeras på mjukvalutamarknader.
            För återstoden gäller det att antingen söka anpassa sig till de
            nya förhållandena eller gå miste om tidigare värdefulla avsättningsområden.
            Erfarenheten visar att det kan möta mycket stora svårigheter att
            upparbeta och behålla en marknad inom ett område med hård valuta.
            Resultatet av de försämrade avsättningsförhållandena kan därför
            bli, att produktionen tvingas ned, vilket betyder minskade sysselsättningsmöjligheter
            och andra påfrestningar inom samhällsekonomien. Med minskade exportmöjligheter
            följer avtagande import och därmed allmän tillbakagång i utrikeshandeln.
            Läget kan lätt komma att ytterligare skärpas genom nya och utvidgade
            administrativa reglerings- och kontroll- åtgärder, vidtagna i
            syfte att söka hålla en ur sin jämvikt bragt utrikes- handel någorlunda
            inom betalningsmöjligheternas gränser. Följderna på längre sikt
            kan bli en allvarlig försämring av våra levnadsvillkor. Medan
            ett någorlunda stort mjukvalutaområde ännu erbjuder vissa möjligheter
            för de enskilda ländernas näringsliv att fungera om än med upprepade
            mer eller mindre djupgående störningar, skulle ett kraftigt förminskat
            sådant ha att utstå en ojämn kamp med små utsikter att i längden
            kunna hävda sig med något så när bibehållen ekonomisk standard.
            Utvecklingstendensen utomlands under de senare åren har visat,
            att allt fler av de europeiska länderna insett faran av att bli
            kvar i den bundna och statskontrollerade ekonomiens politik. Ett
            efter ett har de dragit sig över till den friare linjen, och när
            nu de största och viktigaste av dem synes bereda sig att ta de
            avgörande stegen på valutaområdet, är det för vårt lands del angeläget
            att den ekonomiska politiken anpassas till det nya lägets krav.
            Att bara hålla fast vid hittillsvarande ekonomiska metoder, därför
            att varje förändring medför risker, kan ej vara rationellt. Eftersom
            man först kan nå en naturlig jämvikt sedan man börjat avveckla
            reglerings- systemet leder ett fasthållande vid regleringsväsendet
            blott till förfång för landets sunda ekonomiska utveckling. Tiden
            är för länge sedan mogen att i grund ompröva hela den ekonomiska
            politiken. Dröjsmål är förenat med akuta faror, varom inte minst
            den allra senaste tidens händelser på syssel- sättningens och
            avsättningens områden är en allvarlig påminnelse. Under år 1952
            har produktionsökningen inom det svenska näringslivet i det allra
            närmaste avstannat. För industriens del har den vänts i till-
            bakagång. Detta år företer, såvitt nu kan bedömas, fortsatt stagnation,
            trots att såväl tekniska som naturliga förutsättningar alltjämt
            finnes för fortsatt utbyggnad av näringslivet och växande produktion.
            Jämvikten i utrikeshandeln är ånyo störd, så att bytesbalansen
            förutses skola resultera i ett ansenligt underskott. Handeln med
            dollarområdet har underkastats en ny skärpt importplan för att
            förhindra de alltför knappa guld- och dollar- tillgångarna att
            gå ned, vilket vore ytterst betänkligt. Sysselsättningen är
          </p>
          <pb facs="riksdagen-motions-pdf/data/1953/mot_1953__ak__374/mot_1953__ak__374-003.pdf"/>
          <fw xml:id="i-A6KwmJdqp92obgUSDhg5Bj">
            Motioner i Andra kammaren, nr 374. 11
          </fw>
          <p xml:id="i-PH3ESize9nMePLi4J3BwDP">
            på många håll hotad av växande avsättningssvårigheter på grund
            av stela och för höga kostnader. Läget på bostadsmarknaden har
            fått utvecklas ända dithän att förslag om bostadsransonering framlagts,
            ungefär samti- digt som i några länder de avgörande åtgärderna
            förberedes för att helt återställa bostadsmarknadens frihet. I
            tidigare inflationsförlopp har onekligen prisutvecklingen och
            det eko- nomiska skeendet utom vårt land varit en av de främsta
            drivande omstän- digheterna. Den ekonomiska politiken har icke
            förmått skapa den bered- skap mot ett yttre inflationstryck, som
            man kunnat begära med hänsyn till våra reella resurser. Läget
            synes nu — så långt man kan överblicka det — vara att några nämnvärda
            risker för allvarligare rubbningar av detta slag icke hotar utifrån.
            Däremot uppvisar vår egen ekonomiska politik drag som man ur synpunkten
            av en mera varaktigt stabil prisnivå måste bedöma som allvarliga.
            Riskerna synes främst härleda sig från den bristande balans man
            måste räkna med mellan statens och kommunernas aktuella anspråk
            på låne- medel och kapitalmarknadens förmåga att prestera sådana.
            Det otillräck- liga sparandet ger helt enkelt inte naturligt utrymme
            för de beräknade offentliga investeringarna. En tidigare relativ
            kapitalrikedom har hastigt förvandlats till utpräglad kapitalknapphet.
            Statens finanser är hårt an- strängda och en beräknad överimport
            måste finansieras. Enda utvägen att lösa detta problem, som i
            icke ringa grad är en följd av den förda ekono- miska politiken,
            förefaller vara lån i sedelbanken. Om denna metod att finansiera
            kapitalutgifter kan kort sägas att den — särskilt om räntan hål-
            les låst — är en inflationsdrivande omständighet. Allt detta är
            skäl, som underbygger kraven på en övergång från nuva- rande stela,
            detaljerade och låsta regleringsekonomi till ett smidigare, rör-
            ligare och friare system med dess möjligheter att ge förutsättningar
            för växande produktion och därmed stigande välstånd för alla samt
            för ett framstegsarbete, som bygger på hållfast grund. Priskontrollen
            och byggnadsregleringen är mogna att utan ytterligare uppskov
            avskaffas. Investeringsavgiften och begränsningen i rätten till
            fri lagernedskrivning ävensom skyldigheten till spärrkontoinsättning
            för skog bör likaledes upphävas. De motiverades av den s. k. vinstkonjunkturen
            som nu försvunnit. Bilaccisen bör av enahanda skäl borttagas.
            Inga ytterligare konsumentsubventioner bör ifrågakomma, och kvarvarande
            sådana bör i möjligaste mån avskaffas. En viktig beståndsdel i
            ett friare system är rim- ligare direkta skatter, som i varje
            fall inte håller tillbaka eller hindrar de enskilda människornas
            fulla arbets- och sparinsats. Åtgärder till uppmunt- ran för det
            personliga sparandet är synnerligen angelägna. Utgiftssteg- ringen
            inom den offentliga verksamheten både på drifts- och kapitalsidan
            måste bringas under effektiv kontroll så att utrymme bl. a. kan
            beredas
          </p>
          <pb facs="riksdagen-motions-pdf/data/1953/mot_1953__ak__374/mot_1953__ak__374-004.pdf"/>
          <fw xml:id="i-FQzgMpaaSBLCQXHhSddXgh">
            12 Motioner i Andra kammaren, nr 374.
          </fw>
          <p xml:id="i-8SgrgjcnYXXwwtKx3YwHdc">
            även för sådan privat verksamhet, där investeringarna har hög
            räntabili- tet och är ägnade att stärka landets exportförmåga.
            Ett friare system måste i ökad utsträckning falla tillbaka på
            generellt verkande medel. Läget fordrar alltjämt en åtstramad
            kreditgivning, men den önskvärda smidigheten och effektiviteten
            vid dess genomförande för- svåras i väsentlig grad av den bundna
            räntans politik. Den reglering av kreditgivningen, som med åsidosättande
            av rent ekonomiska synpunkter prioriterar vissa lånebehov, bidrar
            till en skadlig snedvridning vid disposi- tionen av landets produktiva
            resurser. En aktiv, rörlig räntepolitik, som sovrar kapitalanspråken
            till förmån för de räntablaste investeringarna och samtidigt skapar
            bättre överensstämmelse mellan efterfrågan på kredit och tillgången
            på sparmedel, kan i hög grad medverka till att åstadkomma inhemsk
            finansiell stabilitet. Det är tillika det medel, som i första
            hand kommer till användning i de länder, vilka håller på att övergå
            till en friare ekonomi och som nu förbereder sin övergång till
            hårdvalutaländernas krets. Målet för en ekonomisk politik, som
            frigjorts från de direkta regleringar- na och kontrollerna, är
            att skapa förutsättningar inom landet för valu- tans fria växlingsbarhet,
            hög sysselsättning och bevarat penningvärde. En sådan politik
            stimulerar produktionen och bidrar till att upprätthålla sund
            och effektiv konkurrens inom näringslivet. Därmed kan grunden
            läggas för ekonomisk och finansiell stabilitet. Under åberopande
            av det ovan anförda hemställer vi, att riksdagen vid behandlingen
            av riktlinjerna för den ekonomiska politiken måtte uttala, att
            utvecklingen inom och utom vårt land nödvändiggör en omprövning
            av den hittills förda ekonomiska politiken i riktning mot friare
            linjer, vilket förutsätter avveckling av kvarstående regle- ringar
            och extraskatter, anlitande av mera generellt ver- kande medel
            samt begränsning av statsutgifterna.
          </p>
          <p xml:id="i-6EGExs6eu3HtHUztsQhEFn" type="date">
            Stockholm den 27 januari 1953.
          </p>
          <div xml:id="i-KN3r4rBGzPbmVziT7CiRJ8" type="signatureBlock">
            <p xml:id="i-LdvDLneG5XZNVbrVd9m3TR" who="i-2gvrXtH5sAT9PgXsCVpQSW" type="signature">
              Jarl Hjalmarson
            </p>
            <p xml:id="i-DCw53gPdRfHWCDfvXWwjPr" who="unknown" type="signature">
              Erik Hagberg E Birke
            </p>
            <p xml:id="i-6y7k25yZWy8ZPgaJhSgTp5">
              i Malmö
            </p>
            <p xml:id="i-XvWPHmVZfp4dL5VJ6GDTjX" who="i-S9dMiL9yRpDaYPfVGjK1Gp" type="signature">
              Elis Håstad
            </p>
            <p xml:id="i-47ACjQFM4QKCeDwydj7qau" who="i-TgGh4sLEipttrpG4XAgn6h" type="signature">
              Martin Skoglund
            </p>
            <p xml:id="i-P8S7F2DMnEGXKLVqvLUxH5" who="i-6qNV5dntxbsrdQyVsjxWoW" type="signature">
              Folke Kyling
            </p>
          </div>
          <p xml:id="i-FCbhjeRaSXYfKhu6PRTHkT">
            T. G. von Seth. Ernst V. Staxäng.
          </p>
        </div>
      </div>
    </body>
  </text>
</TEI>
