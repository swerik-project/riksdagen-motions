<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0241/mot_200001_MJ_0241-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16
          </p>
          <p>
            2000/01 mnr: MJ241 pnr: c506
          </p>
          <p>
            Motion till riksdagen 2000/01:MJ241
          </p>
          <p>
            av Gunnel Wallin och Eskil Erlandsson (c)
          </p>
          <p>
            Biodling
          </p>
          <p>
            Förslag till riksdagsbeslut
          </p>
          <p>
            1. Riksdagen begär att regeringen lägger fram förslag om hur
            binäringen i Sverige skall återvinna styrka och framtidstro. 2.
            Riksdagen tillkännager för regeringen som sin mening vad i motionen
            anförs om att varroaparasiten skall bekämpas i syfte att utrotas.
            3. Riksdagen tillkännager för regeringen som sin mening vad i
            motionen anförs om att varroaparasiten skall jämställas med epizooti
            och därför jämlikt intentionerna i gällande lags förarbete skall
            omhänderhas av veterinärexpertis. 4. Riksdagen tillkännager för
            regeringen som sin mening vad i motionen anförs om att aktivit
            stödja avelsarbetet inom binäringen. 5. Riksdagen tillkännager
            för regeringen som sin mening vad i motionen anförs om ökad forskning.
          </p>
          <p>
            Motivering
          </p>
          <p>
            Åderlåtningen inom svensk biodling är nu så stor att farhågorna
            ökar om huruvida tillgången på bigårdar och bisamhällen räcker
            till för att klara det pollineringsbehov som finns i Sverige.
            Behovet är — nära nog en fördubbling — av antalet bisamhällen
            är mycket svårt att täcka med tanke på varroa- kvalstrets spridning
            i landet. Det största hotet mot biodlingen är nämligen varroakvalster.
            1992 fanns 2 smittade samhällen i Halland, 1998 hade det ökat
            till 1400 smittade bisamhällen. Detta visar vilken hastighet smittspridningen
            har. I Sverige som helhet har 50 26 av binäringen slagits ut av
            kvalster. Från det att ett samhälle smittats av kvalster tar det
            ca 3-4 år innan det dör. Men under tiden kan bina flyga till andra
            samhällen och smitta ner dessa. Medan myndigheternas kvarnar mal
            är det risk att stora delar av binäringen dör ut.
          </p>
          <pb facs="riksdagen-motions-pdf/data/200001/mot_200001_MJ_0241/mot_200001_MJ_0241-0002.pdf"/>
          <p>
            2000/01:MJ241
          </p>
          <p>
            17
          </p>
          <p>
            Många biodlare vill inte fortsätta med sin verksamhet när de
            tvingas använda kemiska preparat för att hålla nere kvalsterangreppen.
            Risken är uppenbar att kemikalierester kan finnas kvar i den utvunna
            honungen. Läget för svensk binäring är alltså mycket allvarligt.
            De ekonomiska påfrestningarna som nu drabbat praktiskt taget alla
            biodlare riskerar att leda till att antalet bigårdar och bisamhällen
            ytterligare kommer att minska. Att stimulera hobbyodlare av bin
            är angeläget, det ger förutom en intressant hobby också en större
            spridning av bisamhällena över hela landet. Regeringen tog upp
            frågan om bekämpning av varroaparasiten våren 1992. I förordningen
            SFS 1992:855 stadgas att bisamhälle som måste förintas på grund
            av varroa skall ersättas med 900 kronor. Samtidigt uttalade regeringen
            med riksdagen: ”Varroaparasiten och andra bisjukdomar måste bekämpas
            på ett ändamålsenligt och effektivt sätt.” Den generösa ersättningen
            (ersättning i motsvarande situation vid amerikansk yngelröta är
            100 kronor fr.o.m. tredje samhället) och det allvarliga uttalandet
            borde rimligtvis ha lett till omedelbar aktion och utslagning
            av de ca 300 bisamhällen som då var kontaminerade. Om riksdagen
            verkligen vill att varroaparasiten skall utrotas, anser vi att
            det enda som leder till det resultatet är en lagändring och ett
            klart angivet uppdrag till regeringen att utfärda en tvingande
            förordning att gälla till dess att lagen kunnat ändras. Den skulle
            som exempel kunna ges formen av en tidsbegränsad lex Varroa, där
            det skulle kunna heta: ”Varroaparasiten skall bekämpas i syfte
            att utrotas samt jämställas med epizooti och därför jämlikt intentionerna
            i gällande lags förarbeten omhänderhas av veterinärexpertis.”
            Detta bör ges regeringen till känna. Det gäller att ta till vara
            värdefullt avelsmaterial, att placera ut avelsdrottningar, och
            på detta sätt genom avläggare snabbt kunna öka upp bistammen igen.
            Det bör också ges utrymme för ökad forskning. Regeringen bör aktivt
            stödja detta arbete. Bin behövs både för att få den viktiga honungen,
            men också för att andra växter ska sätta frukt!
          </p>
          <p>
            Stockholm den 4 oktober 2000
          </p>
          <p>
            Gunnel Wallin (c) Eskil Erlandsson (c)
          </p>
        </div>
      </div>
    </body>
  </text>
</TEI>
