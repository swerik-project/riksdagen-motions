<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-00218">
  <teiHeader>
    <fileDesc>
      <titleStmt>
        <title>Öka svensk livsmedelsproduktion</title>
        <author corresp="i-S1jBpohzgG7cgcBjfgN1Fb">av Sten Bergheden (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:218 av Sten Bergheden (M)</title>
          <idno type="rdwebb">H302218</idno>
          <rs type="number">218</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H302218/text</ref>
          <ref type="dokument_url_html">http://data.riksdagen.se/dokument/H302218</ref>
          <ref type="dokumentstatus_url_xml">http://data.riksdagen.se/dokumentstatus/H302218</ref>
          <ref type="docx">http://data.riksdagen.se/fil/B2D9E8B6-B8BE-4CED-8EDB-35FEEFC33D42</ref>
          <ref type="pdf">http://data.riksdagen.se/fil/7025AB58-7BDB-46AF-9EA5-E4DC0D15D0EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-M2WkvxwgufcHfZKJzhs8d3" type="signed"/>
        <correspContext corresp="i-M2WkvxwgufcHfZKJzhs8d3">
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-8hCgqiVvtYH9k7tPrXdW2k" type="submitted">
          <date when="2015-09-30"/>
          <time when="15:31:06"/>
        </correspAction>
        <correspAction xml:id="i-3LfgDpxPXxQFzMKQFJQAie" type="reviewed">
          <date when="2015-09-30"/>
          <time when="18:21:49"/>
        </correspAction>
        <correspAction xml:id="i-AG9Sz3yiWetnc7f7BGuMq4" type="referred">
          <date when="2015-10-13"/>
        </correspAction>
        <correspAction xml:id="i-YHRphezeF5HRi9BmGmrRm3" type="assigned">
          <date when="2018-06-04"/>
          <time when="10:15:53"/>
        </correspAction>
        <correspContext corresp="i-YHRphezeF5HRi9BmGmrRm3">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-DSy7TQoWkz6abbqMKBpP2J" type="behandlas_i"/>
        <correspContext corresp="i-DSy7TQoWkz6abbqMKBpP2J">
          <ref type="uppgift">2015/16:FiU27</ref>
          <ref type="ref_dok_id">H301FiU27</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU27</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JJdb95cEsDgPCGfgpAWaox" type="behandlas_i"/>
        <correspContext corresp="i-JJdb95cEsDgPCGfgpAWaox">
          <ref type="uppgift">2015/16:FiU38</ref>
          <ref type="ref_dok_id">H301FiU38</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU38</ref>
          <ref type="ref_dok_titel">Nytt regelverk om upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ve9BxjHNVrE66iR1WL5fGw" type="behandlas_i"/>
        <correspContext corresp="i-Ve9BxjHNVrE66iR1WL5fGw">
          <ref type="uppgift">2015/16:MJU15</ref>
          <ref type="ref_dok_id">H301MJU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU15</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-wPVakbCzEFd28pDoqLoV9" type="behandlas_i"/>
        <correspContext corresp="i-wPVakbCzEFd28pDoqLoV9">
          <ref type="uppgift">2015/16:MJU9</ref>
          <ref type="ref_dok_id">H301MJU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU9</ref>
          <ref type="ref_dok_titel">Landsbygdspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-U9oHwGbTXCi7c4FuLrRCqQ" type="behandlas_i"/>
        <correspContext corresp="i-U9oHwGbTXCi7c4FuLrRCqQ">
          <ref type="uppgift">2015/16:FiU39</ref>
          <ref type="ref_dok_id">H301FiU39</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FiU39</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:218 av Sten Bergheden (M) Öka svensk
          livsmedelsproduktion
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5dNW2QBAgfrAB5judWLqfN">
            Förslag till riksdagsbeslut
          </head>
          <list style="ol">
            <item xml:id="i-AnKpSnVu92FrDt1cgDJXo5">
              Riksdagen ställer sig bakom det som anförs i motionen om att
              ta fram en tydlig livsmedelsstrategi som visar hur vi kan öka
              den svenska matproduktionen och därmed också öka antalet jobb
              i de gröna näringarna och tillkännager detta för regeringen.
            </item>
            <item xml:id="i-Y8fYnhvUuJvjcRLkxYhvYA">
              Riksdagen ställer sig bakom det som anförs i motionen om möjligheten
              till en översyn av systemet för kostnader, skatter och regler
              inom livsmedelsproduktionen och att se till att dessa harmoniseras
              med övriga europiska länder, och riksdagen tillkännager detta
              för regeringen.
            </item>
            <item xml:id="i-KK5mykqv843kLNkBueQcCw">
              Riksdagen ställer sig bakom det som anförs i motionen om att
              se över möjligheterna att samordna och effektivisera tillsynen
              så att den blir både mer kostnadseffektiv och mer tidseffektiv
              samt att minska och förtydliga regelverken och tillkännager detta
              för regeringen.
            </item>
            <item xml:id="i-PEB6vrdjogfQm2tL7QFvKS">
              Riksdagen ställer sig bakom det som anförs i motionen om att
              verka för att våra offentliga kök ska få mer kunskap och ny upphandlingsteknik
              som gör att man lättare kan välja svenska produkter till sina
              kök och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-4Pbpm5t2Rvg7JkT4FsDaGt" type="h1">
            Motivering
          </head>
          <p xml:id="i-7wpkQwViHuFF225Dk7LCd5">
            Svensk livsmedelsproduktion skapar jobb på landsbygden, stärker
            svenskt jordbruk och är miljösmart. Sverige har goda förutsättningar
            att fortsätta utveckla livsmedelsproduktionen och att bli en exportör
            av livsmedel där kvalitet och smak sätts i centrum. Men då vore
            det önskvärt att vi har en vision för vår framtida livsmedelsproduktion.
            Sverige är ett av de länder i Europa där det importeras mest livsmedel
            som andel av konsumtionen. Det lär inte vara hållbart om svensk
            livsmedelsproduktion ska överleva och utvecklas, och det är inte
            positivt för miljön, djurproduktionen eller jobben på landsbygden.
            Dock fortsätter importen av livsmedel att öka i Sverige, det riskerar
            att de gröna näringarna i Sverige förlorar både lönsamhet och
            arbetstillfällen.
          </p>
          <p xml:id="i-91J36oqZPgi9stCAkN9DyK">
            Många produktionsresultat visar att svenska lantbrukare har både
            hög kunskap och är skickliga yrkesmän, och klimatet har både för-
            och nackdelar. Men för att kunna utvecklas och våga investera
            krävs en rimlig nivå av lönsamhet. I regeringens budgetproposition
            för 2013 stod följande: ”Enligt Jordbruksverket finns det produktionskostnader
            inom jordbrukssektorn som är högre i Sverige jämfört med andra
            länder. Orsaker till skillnaderna är bland annat klimat, geografi,
            byggtradition och lagstiftning. Enligt Konkurrensverket har svenskt
            jordbruk drygt tio procentenheter lägre marginaler än genomsnittslandet
            i Europa”. Svenska lantbrukare upplever alltså nackdelar i konkurrensen
            med sina europeiska motsvarigheter. Det vore därmed önskvärt med
            en tydlig livsmedelsstrategi där det pekas ut vad vi vill med
            svensk livsmedelsproduktion i framtiden. Förslagsvis kan arbetet
            med regelförenklingar för livsmedelsföretagen intensifieras. Företagare
            borde lägga sin tid på att utveckla sin verksamhet och sina produkter,
            inte på att fylla i blanketter och annat administrativt arbete.
            Exempelvis för en livsmedelsföretagare som producerar en produkt
            dels för försäljning i gårdsbutik, dels för försäljning i närliggande
            matbutiker och i livsmedelskedjor runt om i landet tillkommer
            en ansenlig mängd kontroller och avgifter. Självfallet bör livsmedelsproduktion
            kontrolleras men när kommun, länsstyrelse, livsmedelskedjor m.fl.
            kräver olika kontroller av samma sak och med nya avgifter varje
            gång kan detta ses som onödigt krångligt. För livsmedelsproduktionen
            generellt sett bör det övervägas att ses över om det är möjligt
            att avskaffa vissa regler som styr hantering och produktion av
            livsmedel.
          </p>
          <p xml:id="i-VptpR3afdv877KWvx8zgDp">
            För det andra bör det strävas efter lika förhållanden i konkurrensen
            mellan svenska och utländska bönder. Flertalet lagar, regler och
            skatter som till exempel byråkrati, handläggningstider, energiskatter
            och kontrollavgifter skulle kunna övervägas att ses över för att
            minska regelbördan för lantbruket och jämna ut villkoren i relation
            till övriga europeiska lantbrukare. I dagsläget är Sverige ett
            av de länder i Europa där det importeras mest livsmedel som andel
            av konsumtionen. Det lär inte vara hållbart om svensk livsmedelsproduktion
            ska överleva och utvecklas.
          </p>
          <p xml:id="i-Ev1mz2gCNqQsFo3WqrsWok">
            För det tredje är det bra att vi ställer krav på hur vår mat
            produceras, men krav som leder till extraarbete, krångel och ökade
            kostnader gör att vår egen produktion minskar och importen ökar,
            i många fall från länder där kraven är betydligt lägre. Svenska
            arbetstillfällen riskeras och vi mister kontrollen över hur livsmedlen
            produceras. Många konsumenter vill köpa svensk mat, men det är
            lätt att av misstag välja utländska produkter i affären eftersom
            ursprungsmärkningen kan vara otydlig. Det skulle därför vara positivt
            om handeln kan stimuleras att påskynda högre krav när det gäller
            ursprungsmärkning.
          </p>
          <p xml:id="i-Xy44yKHYmFXG19EnDjQnQj">
            För det fjärde så är lika konkurrensvillkor inom Europa en viktig
            del för att det svenska lantbruket ska växa. Skillnaderna i produktionskostnader
            är idag till fördel för bönder utanför Sverige. Dessvärre går
            förändringarna av EU:s jordbrukspolitik långsamt, och det är därför
            angeläget att Sverige på egen hand ser över hur vi kan förbättra
            villkoren för de svenska bönderna. Regler och skatter i andra
            länder bör övervägas att kontinuerligt jämföras med svenska förhållanden
            så att vi kan upprätthålla vår konkurrenskraft inom lantbruket.
          </p>
          <p xml:id="i-MomJaGcM5YZ6uNea5s9df4">
            För det femte är en viktig aspekt här hur energi- och drivmedelsskatter
            påverkar det svenska lantbruket. Det är självklart positivt att
            Sverige bedriver en ambitiös klimatpolitik, men när länder i vår
            omvärld inte åtar sig samma mål riskerar det att fördyra svensk
            livsmedelsproduktion. Det är därför angeläget att vi noga följer
            utvecklingen av energi- och drivmedelsskatter i Europa och försöker
            undvika att svenskt jordbruk inte åläggs ytterligare konkurrensnackdelar.
            Idag är t ex dieselskatten i Sverige en av de högsta inom EU.
            Samtidigt är det angeläget att det svenska lantbruket också fortsätter
            att utvecklas i riktning mot att använda mer miljövänliga energialternativ,
            men en sådan förändring sker inte över en natt eller inom endast
            några år. Därför vore det önskvärt med en översyn av energi- och
            drivmedelsskatternas inverkan på svenskt lantbruk och om möjligt
            överväga att gå mot en harmonisering av samma skatter i relation
            till övriga europeiska bönder.
          </p>
          <p xml:id="i-MSKsFPA2fYrnouLPvpV7nN">
            För det sjätte vore det önskvärt om svensk matproduktion och
            de kvalitetskrav som ingår i den blir en naturlig del av offentlig
            upphandling av livsmedel. Upphandlare i kommuner och landsting
            kan ställa krav på livsmedlens kvalitet, miljökrav och djurskydd.
            Dessvärre är kunskapen om detta alltför låg, vilket inte gynnar
            kvaliteten på offentlig mat. Kommuner bör möjligtvis kunna ställa
            mer detaljerade krav på livsmedelsleverantörerna, dock med hänsyn
            till EU-lagstiftning. Det vore bra med uppföljning av att matleveranserna
            verkligen följer inköpskraven, vilka med fördel kan samordnas
            mellan kommuner för att klaras av praktiskt och ekonomiskt. Kommunerna
            kan även ha aktuella inköpspolicyer. För detta krävs ökad kunskap.
            Genom att ställa mer specifika kvalitets-, miljö- och djurskyddskrav
            öppnar man för fler lokala små och medelstora producenter att
            delta i upphandlingsprocessen. När livsmedel efterfrågas i stora
            volymer har mindre leverantörer svårt att lägga anbud. Därför
            kan man sträva efter att dela upp upphandlingen i mindre delar,
            t ex en för ägg, en annan för potatis, en tredje för kött osv.
            Annars ökar risken för att endast ett par stora matleverantörer
            dominerar marknaden i Sverige, vilket också i sig långsiktigt
            minskar konkurrensen. Med mer närproducerade livsmedel i offentliga
            måltider minskar också både kostnader och utsläpp från transporter.
            En förbättrad livsmedelsupphandling kan öka kvaliteten på offentlig
            mat, dessutom skapar det goda förutsättningar för en växande svensk
            livsmedelsproduktion.
          </p>
          <p xml:id="i-PSwbDTFW1LHR4CCU9z3gfS">
            Det vore önskvärt med en översyn av svensk livsmedelsproduktion
            och en tydlig livsmedestrategi för hur Sverige ska klara av livsmedelsproduktionen
            i framtiden. Detta ska kunna bidra till en utveckling av svenskt
            lantbruk, fler arbetstillfällen inom de gröna näringarna och till
            en levande landsbygd.
          </p>
        </div>
        <div type="motSignatures">
          <list>
            <item xml:id="i-9cKb1DUrBxzNRZSRxmXAJi" who="i-S1jBpohzgG7cgcBjfgN1Fb">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
