<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950--fk--00452">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__452/mot_1950__fk__452-001.pdf"/>
      <fw xml:id="i-6Y2TLKSeaGRa2oK5vLwsee">
        8 Motioner i Första kammaren, nr 452.
      </fw>
      <div xml:id="i-DbY7g1fCNWnzVoyL3y8P4x" type="motHeader">
        <div xml:id="i-Cx3UepnQzTdH86qAuZapTq" type="motTitle"/>
        <div xml:id="i-ADB1R45GMPKAzA2cySyXPp" type="motSubmissionInfo"/>
      </div>
      <div xml:id="i-YJDAj1PqQUMLTbe9wW2MyJ" type="motBody">
        <div xml:id="i-79boHbSLee2cGn4dp5J8Jk">
          <p xml:id="i-RseL5JZYPMWhs8Tm4EZvkV">
            Nr 452.
          </p>
          <p xml:id="i-Q9TD7qkfb7f53v2MkgqjoZ" type="titleString">
            Av herr Petrén m. fl., i anledning av Kungl. Maj:ts proposition
            angående anslag till ytterligare utbyggnad av Sven- ska skifferoljeaktiebolagets
            anläggningar vid Kvarn- torp m. m.
          </p>
          <p xml:id="i-8QXnJbrCPtHbG9GghYW738">
            I föreliggande proposition nr 147 föreslås en fortsatt rationalisering
            och utbyggnad av skifferoljebolagets anläggningar i Kvarntorp.
            Efter genom- förande av dessa planer kommer Kvarntorps årsproduktion
            att uppgå till cirka 70 000 m? olja och 235 000 m? bensin. Denna
            produktion motsvarar till storleksordningen endast cirka 3 procent
            av vår nuvarande bensin- och oljeförbrukning men får ändå mot
            bakgrunden av gjorda erfarenheter anses vid ett avspärrningsläge
            ha stor betydelse, när det gäller försörj- ningen av olja och
            bensin. Sett mot bakgrunden av vårt totala bränslebehov äro olje-
            och bensin- kvantiteterna från Kvarntorp försvinnande små. Vårt
            land är för sin energiförsörjning till största delen beroende
            av importerade bränslen, i första hand stenkol, koks och olja.
            Vattenkraften har visserligen genom åren starkt utbyggts, men
            erfarenheterna ge vid handen, att den ökade användningen av vattenkraft
            ej medför något minskat behov av import- bränsle. Förbrukningen
            av importerade bränslen har ständigt ökat. En för år 1949 utförd
            energibalans visar, att denna uppbygges till 10—30 procent av
            vattenkraft, 30—23 procent av inhemska bränslen och 60—47 procent
            av importbränslen.! Värdet av bränsleimporten torde för närva-
            rande belöpa sig till cirka 730 miljoner kronor per år. Ur såväl
            handels- politisk som beredskapssynpunkt är det av vital betydelse
            att söka skapa ekonomiska betingelser för ökad användning av inhemska
            bränslen. De större bränslereserver vi ha att lita till äro framför
            allt oljeskiffrarna och våra torvmossar. Vilka möjligheter ha
            vi att i ökad omfattning nyttiggöra våra skiffrar som ersättning
            för importerat bränsle? Vid anläggningarna i Kvarntorp komma efter
            utbyggnad enligt propositionens förslag att, förutom olja och
            bensin, utvinnas stora kvantiteter gas för alstring av elektrisk
            energi. Om icke förr så i ett beredskapsläge bör det vara angelägnare
            att nyttiggöra denna gas som bränsle vid våra industrier för värmeändamål
            än att därav alstra elektrisk kraft. En förutsättning för att
            detta skall vara möjligt är, att för gasdistributionen gives tillgång
            till ett gasledningsnät. Denna fråga bör emellertid som nedan
            vidare kommer att utvecklas utredas i samband med landets allmänna
            bränsleförsörjningsproblem.
          </p>
          <p xml:id="i-3HktXkgo2Yfp6Ydo85MJPR">
            1 Beroende på de olika beräkningsgrunder som kunna tillämpas
            vid framräknande av vatten- kraftens andel erhållas de två gränsvärdena
            i procenttal.
          </p>
          <pb facs="riksdagen-motions-pdf/data/1950/mot_1950__fk__452/mot_1950__fk__452-002.pdf"/>
          <fw xml:id="i-U26263CbvkZwF3g2hgZkWV">
            Motioner i Första kammaren, nr 452. 9
          </fw>
          <p xml:id="i-Ld3K7jHmY8sFqbswzw98Tp">
            Kvarntorpsverket har tillkommit i första hand för att producera
            olja och bensin. Att i detta hänseende nu bygga ut verket utöver
            vad som i propositionen föreslås är av ekonomiska skäl ej tillrådligt.
            En förutsätt- ning för vidare utbyggnad bör vara, att de nu föreslagna
            modernisering- arna praktiskt visat att lönsam drift kan uppnås.
            Lägger man emellertid den synpunkten på våra skiffrars användning,
            att det ej gäller att i första hand framställa olja och bensin
            utan att utvinna största antalet värme- kalorier, öppna sig andra
            aspekter. Sålunda kan den möjligheten tänkas att över partiell
            förbränning direkt förgasa de organiska ämnena 1 skif- fern utan
            brytning. Sådana vägar har man i utlandet slagit in på vid en
            del kolfält. Skulle denna metod vara möjlig att tillämpa på oljeskiffrar,
            bli även de skiffrar, som ligga på större djup, utnyttjningsbara.
            Dessa skiffrar utgör mäktiga lager. De största finnas i Östergötland
            och äro av sådan mäktighet, att den värmemängd som kan tänkas
            utvinnas till stor- leksordningen är 100 å 150 gånger större än
            värmevärdet i samtliga under ett år importerade bränslen. Om vi
            sedan gå till våra torvmossar, så utgör torven också en utom-
            ordentlig stor bränslereserv. Svårigheten att ekonomiskt nyttiggöra
            tor- ven ligger bland annat däri, att den med sitt låga värmevärde
            ej kan bära kostnaden av längre transporter. Möjligheterna att
            med hjälp av syrean- rikad luft använda torv för gasalstring i
            större skala äro på olika håll i världen för närvarande föremål
            för uppmärksamhet. Om denna väg vore framkomlig, skulle möjligheterna
            öppna sig att i större skala utnyttja vår torv som bränsle. De
            utvägar vi här berört att nyttiggöra skiffrar och torv i större
            skala torde icke kunna leda till målet utan rätt omfattande undersökningsarbe-
            ten. Det finns emellertid en rad andra åtgärder, närmare till
            hands lig- gande, för att förbättra vår bränslebalans ur ekonomisk
            synpunkt. Vi vilja här bara peka på en väg, och den är att i ökad
            omfattning omställa våra bränsleinköp från koks till kol. Det
            bör finnas vissa förutsättningar att här i landet i ökad omfattning
            förädla stenkol till koks och gas.! I Sverige förbrukades år 1949
            cirka 2,5 miljoner ton koks. Härav producerades endast ungefär
            en femtedel inom landet medan resten importerades. En ökad omställning
            från koks- till kolinköp skulle vara ägnad att förbättra vår handelsbalans.
            På olika håll i landet ha upptagits utredningar rörande förutsättningarna
            för anläggande av större koksgasverk, siktande på till- verkning
            av koks även för metallurgiska ändamål och med distribution av
            gasen i fjärrgasledningar. Vid planläggning av koksverk stöter
            man på beredskapssynpunkten.
          </p>
          <p xml:id="i-WNFj9dQWth4iC5giafgPvA">
            1 Bland annat i Danmark har denna fråga varit föremål för utredning,
            och som sammanfatt- ning uttalar Produktions- och Raastofkommissionen
            i sitt betänkande angående Rationel Kraft- og Varmeforsyning avgivet
            år 1940 sid. 19 följande: »Produktions- og Raastofkommissionen.
            er af den Opfattelse, at det af valutamsessige og beskaef-
          </p>
          <p xml:id="i-Fe219Ff5Jb3SJe4MZVWC3T">
            tigelsesmeessige Grunde vil vare fordelagtigt at udvide vor hjemlige
            Koksproduktion mest muligt».
          </p>
          <pb facs="riksdagen-motions-pdf/data/1950/mot_1950__fk__452/mot_1950__fk__452-003.pdf"/>
          <fw xml:id="i-656cMqEbmPbpgAw7JyT6SU">
            10 Motioner i Första kammaren, nr 452.
          </fw>
          <p xml:id="i-LpFmHXfKu95Y4gLVieCp4x">
            Vi ha ett intresse av att ur beredskapssynpunkt lagra bränsle
            i landet. Lagring av koks i vårt klimat har vissa svårigheter
            genom den avstybb- ning, som äger rum under inverkan av fukt och
            frost. Vid lagring av kol uppstå också svårigheter, men av annan
            art, genom den förbränning, som äger rum i kollagren. För kol
            finns emellertid en fullt betryggande lag- ringsmetod, nämligen
            att lagra kol under vatten. Sådana beredskapslager ha av staten
            under senare år ordnats. En planläggning av dylika lager bör lämpligen
            samordnas med planläggning av koksgasverk i större enheter. När
            man ser på våra bränsleförsörjningsproblem finner man, att de
            olika åtgärder, som kunna tänkas för att ernå ett förbättrat läge,
            i regel ha ett inbördes samband. Vi ha velat åskådliggöra detta
            samband med de tre givna exemplen gällande skiffrar, torv och
            koksgasverk. I samtliga dessa fall förutsätter en rationell lösning
            tillgång till ett fjärrgaslednings- nät. Distribution av gas i
            högtrycksledning är vid större kvantiteter en utomordentligt billig
            och smidig form av energitransport för värmeända- mål. Utvecklingen
            i utlandet har också gått i denna riktning. Vi behöva härvid endast
            erinra om de vittutgrenade gasnät, som i Amerika anlagts för naturgas,
            och förhållandena i Mellaneuropa och England, där industri- distrikten
            numera äro genomkorsade av högtrycksgasledningar. Med de synpunkter
            vi här framfört ha vi vidare velat rikta uppmärk- samheten på
            hur teknikens utveckling fört oss fram till en punkt, då det är
            all anledning att ta upp hela vår bränsleförsörjningsfråga till
            allsidig prövning. Göres detta ej nu, är det anledning befara
            inte bara att vi försitta tid utan också att åtgärder på olika
            håll vidtagas, som äro mindre ändamålsenliga jämfört med vad de
            kunde vara, om en allsidigare utred- ning och samordning lades
            till grund för handlandet. Bränsleförsörjningsfrågan kan, som
            vi ovan sökt antyda, angripas från många olika utgångspunkter.
            Både statliga och enskilda organ och före- tag syssla nu med hithörande
            problem, och det synes angeläget, att en samordning, ett »team-work»
            rörande huvudriktlinjerna snarast kommer till stånd. Under hänvisning
            till vad som ovan anförts anhålla vi, att riksdagen hos Kungl.
            Maj:t hemställer om att en ut- redning snarast verkställes om
            lämpligaste utformningen av vår bränsleförsörjning ur ekonomiska,
            handelspolitiska och beredskapsmässiga synpunkter.
          </p>
          <p xml:id="i-7iwZEyGNxjMCLc2NmD8KNb" type="date">
            Stockholm den 13 april 1950.
          </p>
          <div xml:id="i-Nv7Y4s5Mkwze7ZNQmscunW" type="signatureBlock">
            <list xml:id="i-16w4BfZifSj5qvfxAG7rPs">
              <item xml:id="i-F9grSQVptWwojzzoiweRMW" who="i-ERZdkAwWUNZZFepETj5sb1" type="signature">
                Folke Petrén
              </item>
              <item xml:id="i-PyCZV2WXzrMBbqZUGJ81nC" who="unknown" type="signature">
                Gerard De Geer
              </item>
              <item xml:id="i-3LpGqJnLG7F86ax4zbZMGh" who="i-N3Cf1Ve5VxLftgWsSxB1Sm" type="signature">
                Harald Nordenson
              </item>
            </list>
          </div>
          <p xml:id="i-WXA5Fg9Hd8TBSKxBh3zvuh">
            Rickard Lindström. R. Lundqvist.
          </p>
        </div>
      </div>
    </body>
  </text>
</TEI>
