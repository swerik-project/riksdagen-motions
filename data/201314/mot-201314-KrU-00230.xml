<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00230">
  <teiHeader>
    <fileDesc>
      <titleStmt>
        <title>Den demokratiska medvetenheten hos unga</title>
        <author corresp="i-B34sv9ytsiioT1XaQtyXUo">av Helén Pettersson i Umeå (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den demokratiska medvetenheten hos unga</title>
          <idno type="rdwebb">H102Kr230</idno>
          <rs type="number">Kr230</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr230/text</ref>
          <ref type="dokument_url_html">http://data.riksdagen.se/dokument/H102Kr230</ref>
          <ref type="dokumentstatus_url_xml">http://data.riksdagen.se/dokumentstatus/H102Kr230</ref>
          <ref type="doc">http://data.riksdagen.se/fil/4CD681CD-7532-4B9D-8DF4-B4CB943C1C44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-xqaVCdompvnBT6fUhK4tj" type="signed"/>
        <correspContext corresp="i-xqaVCdompvnBT6fUhK4tj">
          <note type="signatory" corresp="i-B34sv9ytsiioT1XaQtyXUo"/>
        </correspContext>
        <correspAction xml:id="i-RQKFT4nBjdtFDgPGWBFp4D" type="numbering">
          <date when="2013-10-03"/>
        </correspAction>
        <correspAction xml:id="i-FudFV88nDvpp3XUZzvrvdF" type="submission">
          <date when="2013-10-02"/>
        </correspAction>
        <correspAction xml:id="i-PPRsdNMMDfVDTLstkNdyU9" type="transfer">
          <date when="2013-10-02"/>
        </correspAction>
        <correspAction xml:id="i-DbiQV9n6jg73iGuPbM2QdM" type="assigned"/>
        <correspContext corresp="i-DbiQV9n6jg73iGuPbM2QdM">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QgvU3gbFoWwswPwtfgDk1p" type="motHeader"/>
      <div xml:id="i-V4JMd52yRQQVGT6Wbx9pAC" type="motBody">
        <div xml:id="i-CiiMEPR8KFf2QuHxFUuGJH" type="motProposal" subtype="förslag">
          <head xml:id="i-VC3ab2hScDAsEh8dGvNtMC">
            Förslag till riksdagsbeslut
          </head>
          <list xml:id="i-PQSndxaHAcCr2wWt2JLjUM" style="ol">
            <item xml:id="i-GP91iSmD826544GgrNXqdb">
              Riksdagen tillkännager för regeringen som sin mening vad som
              anförs i motionen om föreningslivets betydelse för att stärka
              medvetenheten om demokrati bland unga.
            </item>
            <item xml:id="i-51R3KLf6z6PGPfihjQ9iue">
              Riksdagen tillkännager för regeringen som sin mening vad som
              anförs i motionen om behovet av samlingsplatser för unga och behovet
              av att satsa på fritidsgårdar.
            </item>
            <item xml:id="i-J6VH7LkAg1EBjtzhnpeYBX">
              Riksdagen tillkännager för regeringen som sin mening vad som
              anförs i motionen om att situationen för de föreningar som inte
              når upp till kraven på etableringsbidraget från Ungdomsstyrelsen
              borde ses över.
            </item>
          </list>
        </div>
        <div xml:id="i-2GxvHxBkuXQ3J7nN7wQzhj" type="motContent">
          <head xml:id="i-YQ8wGSP1qsim9RZcb3Ho7C" type="h1">
            Motivering
          </head>
          <p xml:id="i-P7DX9kF96v9avabPmFc3FK">
            På senare tid har en rad studier och rapporter presenterats som
            lyfter fram dels att unga i Sverige tappar demokratiskt inflytande,
            dels att ungas syn på demokratin i sig förändrats i negativ riktning.
          </p>
          <head xml:id="i-WE816ovLQ4e8xYDRd6kmvg" type="h2">
            Demokrati inte så viktigt för dagens unga svenskar
          </head>
          <p xml:id="i-K5TYWQc6RzJvSmfd7XxncF">
            Nya och omskakande studier visar att mer än var fjärde ung svensk
            tycker att det vore ganska eller mycket bra om Sverige var odemokratiskt
            och styrdes av en stark, diktatorisk ledare.
          </p>
          <p xml:id="i-Y6LURnqfRf4upkoP4DXrSB">
            Uppgifter om andelen unga som är politiskt intresserade varierar
            beroende på hur man mäter. Ungdomsstyrelsens mest aktuella uppgifter
            visar att bara en tredjedel av de i åldern 16–29 år förstår syftet
            med och är ganska eller mycket intresserade av politik.
          </p>
          <head xml:id="i-74L4pyxAJGGnUgFco62CT9" type="h2">
            Få unga tror sig kunna påverka
          </head>
          <p xml:id="i-N5Ahatn748kpsepT9pNNbX">
            Endast 13 procent av de unga tror att de kan påverka politiska
            beslut och 15 procent anser att de har goda eller ganska goda
            möjligheter att föra fram sina åsikter till dem som bestämmer
            i kommunen. Viljan att vara med och påverka är dock större, 39
            procent av de unga svarar att de vill vara med och påverka i den
            egna kommunen. Var man bor i landet har allt större betydelse
            för ungas politiska intresse. En större andel unga bosatta utanför
            storstadsregionerna känner sig mindre delaktiga i samhället. Ungdomsstyrelsens
            analys visar också att unga med utländsk bakgrund i socialt utsatta
            förorter är minst lika intresserade av politik och samhällsfrågor
            som genomsnittet bland unga i hela landet.
          </p>
          <p xml:id="i-NJciFkDH1x86MdeKSLw4fp">
            En alltför stor grupp unga medborgare i Sverige säger sig vara
            beredda att sälja sina demokratiska rättigheter för en mindre
            summa pengar. Många av dem tycker inte att det spelar så stor
            roll om vi har demokrati eller inte.
          </p>
          <p xml:id="i-BhN8trUyoJ89P1To9R6F6j">
            Vi socialdemokrater anser att demokrati måste utövas på många
            vägar och flera plan. Vi socialdemokrater strävar efter en samhällelig
            ordning, där människor som medborgare och individer kan påverka
            både utvecklingen i stort och samhällsarbetet i vardagen. Därför
            strävar vi efter en ordning där varje människa som medborgare,
            löntagare och konsument kan påverka samhällsutvecklingen och fördelningen
            av våra resurser, arbetslivets organisation och skolan och arbetslivets
            villkor. Vi vill låta dessa demokratins ideal prägla hela samhället
            och människors inbördes förhållande. Vårt mål är ett samhälle
            utan över- och underordning, utan klasskillnader, könssegregation
            eller etniska klyftor, ett samhälle utan fördomar och diskriminering,
            ett samhälle där alla behövs och alla får plats, där alla har
            samma rätt och samma värde, där alla barn och ungdomar kan växa
            till fria och självständiga vuxna.
          </p>
          <p xml:id="i-SYeajh7GXvWT5tpWzvWmcc">
            Vi ser ett framväxande problem med allt större främlingsfientlighet
            som tar sig uttryck i islamofobi och antisemitism samt framväxt
            av antidemokratiska rörelser och värderingar. Vi ser också problemen
            med färre unga som är partipolitiskt aktiva och också att demokratin
            som begrepp och praktik inte längre alltid är självklar. Vi tror
            att det ideella föreningslivet har en stor och viktig roll.
          </p>
          <p xml:id="i-P6MwnVpw4GdCAFeCJmScSj">
            I dag är det de stora föreningarna som gynnas medan de mindre
            hamnar i skymundan.
          </p>
          <p xml:id="i-FgbcVHv2mCAn2pXNne9XUD">
            Det finns mängder av små föreningar, framför allt på mindre orter
            och i mindre kommuner, som gör storartade insatser för ungdomar.
            Vissa av dem är i dag inte berättigade att få statligt stöd för
            att utveckla sin verksamhet då de inte når upp till kraven på
            etableringsbidraget från Ungdomsstyrelsen. Detta bör ses över.
          </p>
          <head xml:id="i-RFPJi6e8StRrjs5RBQaCoZ" type="h2">
            Vikten av tillgång till fritidsgårdar
          </head>
          <p xml:id="i-3N1fdYiioQoX6dQuYRa9ob">
            Möjligheten till samlingslokaler för ungdomar på ungdomars villkor
            är olika i landet. Flera kommuner har genom åren haft en ambitiös
            satsning på ungdomsfrågorna, främst manifesterad i en genomtänkt
            satsning på fritidsgårdarna. Det finns en i det flesta fall stor
            medvetenhet bland många kommunpolitiker om kultur- och fritidsverksamhetens
            betydelse i barn- och ungdomsarbetet.
          </p>
          <p xml:id="i-M5zuxqiqWBZFJXbnu2wKT">
            Tyvärr har det bevisligen skett stora neddragningar, och det
            skiljer sig ganska mycket i tillgänglighet och öppethållande mellan
            kommunerna.
          </p>
          <p xml:id="i-U5HoEncGttXpDxhpdwkJo1">
            Det är självklart så att förekomsten av billiga och tillgängliga
            mötesplatser motverkar destruktivt beteende och oönskade gängbildningar.
            Har vi till exempel tillräckligt många fritidsgårdar? Vi anser
            att många kommuner kunde göra mer och i vissa fall borde uppmuntras
            att göra mer. Det är viktigt att det finns en fritidsgård i ungdomarnas
            närmiljö.
          </p>
          <p xml:id="i-8QHv3vsFLSaMAZadPACede">
            Fritidsgårdarna vänder sig i första hand till ungdomar i åldern
            12–17 år. Fritidsgårdarna erbjuder möjligheter till en meningsfull
            fritid, där ungdomarna själva har stort inflytande och kan påverka.
          </p>
          <p xml:id="i-D7vHzGhay4TtrYe4f2794H">
            Fritidsgårdarna ska arbeta i ett främjandeperspektiv, i syfte
            att ge möjligheter till det som skapar friskhet i ungdomars liv.
            Fritidsgården arbetar med att föra samtal och ge kunskap om etik
            och moral, rätt och fel, mans- och kvinnoroller, rasism och främlingsfientlighet,
            droger, demokrati, miljö och hälsa.
          </p>
          <p xml:id="i-RQZx7Fhr4oZULKWXwdYyhA">
            Fritidsgården är en trygg attraktiv mötesplats för olika åldrar,
            kön, kulturell bakgrund och livsstil organiserad av utbildad och
            kompetent personal. Verksamheten ska präglas av frivillighet och
            öppenhet.
          </p>
          <p xml:id="i-7DaDYoG7LAmtgvB6qHG76K">
            Fritidsledarens roll är bland annat att se och höra (bekräfta)
            ungdomarna, få dem att formulera sig, sina livsmål och intressen
            samt stödja och vägleda dem i realiserandet av dessa. Att öka
            det demokratiska intresset är en del i det arbetet.
          </p>
        </div>
        <div xml:id="i-9KS6Tfda5EyL3NJm8TtBKW" type="signatureBlock">
          <list xml:id="i-Fjgs81P6v5xuF6oxcMzjmA">
            <item xml:id="i-Xz1ucwYeEgq6zs69U4mRMH" who="unknown" type="signature">
              Helén Pettersson i Umeå (S)
            </item>
          </list>
        </div>
      </div>
    </body>
  </text>
</TEI>
