<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__159/mot_1939__ak__159-001.pdf"/>
      <fw xml:id="i-FdrxWjqnQmo4Dz6FmERUkx">
        Motioner i Andra kammaren, Nr 159. 1
      </fw>
      <div type="motHeader" xml:id="i-3tdupeMxyYiMp9xSCJdeTR">
        <div type="motTitle" xml:id="i-MqUjFJDrq8atQEU3Tvj5z9"/>
        <div type="motSubmissionInfo" xml:id="i-Gx1Ak6Nk3uftAoi4j4VbuC"/>
      </div>
      <div type="motBody" xml:id="i-GvSNZwwTXvBTnKkATMiwXJ">
        <div xml:id="i-SGdfEwk7xY3g3LNcJ9ho6a">
          <p xml:id="i-6MiZnJtg595fPhzqr5F4t2">
            Nr 159.
          </p>
          <p xml:id="i-TsnMJTqtcKeNwb2aCCtrFP">
            Av herr Werner i Höjen, angående fullständigare lagbestämmelser
            till skydd för konkursegendom.
          </p>
          <p xml:id="i-CUqdUygyRCntYic4sadUYw">
            Ett område, vilket i hög grad synes påkalla ett ingripande från
            lagstift- ningens sida, är konkursförvaltningen; framförallt föreligger
            ett trängande behov av vägledande regler för bestämmande och begränsande
            av de arvo- den, som vid det administrativa genomförandet av en
            konkurs skola utgå till konkursförvaltare. I brist på klara och
            skyddande bestämmelser inom detta område synes numera hava utvecklats
            den tendensen, att ett konkurs- bos tillgångar utan vidare kunna
            bliva föremål för en till förintelse grän- sande åderlåtning,
            innan slutredovisning sker. Det är tragiskt att gång efter annan
            nödgas bevittna, hurusom tillgångar eller kvarvarande fragment
            av tillgångar i ett konkursbo sålunda förintas och berövas av
            olyckan ofta hårt drabbade människor genom en många gånger onödigt
            långvarig, byråkratisk och dyrbar utredningsprocedur, som i sinom
            tid avslutas med avgivandet av en av konkursförvaltarna med syn-
            nerlig omsorg uppsatt och ordentligt pepprad arvodesräkning, där
            var för sig specificeras ersättningsbeloppen för en mångfald avgivna
            berättelser, in- fordrade yttranden, uppsättande av annonser och
            anmaningar, samman- träden, resor, tidsspillan m. m. i oändlighet.
            Ett par enstaka fall av de många kunna vara ägnade att belysa
            vad som nu tillåtes ske: En hantverkare avled efter långvarig
            sjukdom, efterlämnande hustru och fyra minderåriga barn. Vid bouppteckningen
            befanns, att tillgångarna ut- gjorde c:a 5,000 och skulderna c:a
            8,000 kronor. Sedan bouppteckningsförrättaren klarlagt boets ekonomiska
            ställning och förgäves sökt förmå borgenärer med oprioriterade
            fordringar till eftergifter, fanns ingen annan utväg än att begära
            boet i urarva konkurs för att dy- medels söka åt barnen rädda
            eventuellt arv efter då ännu levande far- och morföräldrar. Såsom
            ersättning för utredningsarbetet samt en del direkta utlägg debiterade
            bouppteckningsförrättaren konkursboet med 23 kronor. Till förvaltare
            i denna lilla konkurs utsågos en t. f. landsfiskal och en advokat.
            De betingade sig i arvode c:a 480 kronor, trots att deras utred-
            ning till avsevärd del byggde på det material, som bouppteckningsförrättaren
            utarbetat eller anskaffat. Däremot bestredo de, att det blygsamma
            ersättnings- belopp, 23 kronor, som bouppteckningsförrättaren
            velat belinga sig, skulle få utgå med förmånsrätt ur boet. Det
            var fattigt folk, som i egenskap av borgenärer i konkursen fick
            betala arvodet.
          </p>
          <p xml:id="i-XWQPZTyoSE4SLV5UByu2kd">
            Bihang till riksdagens protokoll 1939. 4 saml. Nr 159—163. 1
          </p>
          <pb facs="riksdagen-motions-pdf/data/1939/mot_1939__ak__159/mot_1939__ak__159-002.pdf"/>
          <fw xml:id="i-Hwe9r3Y6ayEXVttWK9g1wt">
            2 Motioner i Andra kammaren, Nr 159.
          </fw>
          <p xml:id="i-TVd1Uohfx6pG45BtxzJfh4">
            Ett annat fall: I Nya Vermlandstidningen för den 10/12 1938 läses
            å ledareplats bl. a. följande.
          </p>
          <p xml:id="i-SBcuon9M7cC7irhAnYDxbW">
            ”Ett litet kvarnföretag inställde betalningarna och gick i konkurs.
            Trots att sakkunnig förvaltare kunnat erhållas emot ett rimligt
            arvode av 2,500 kronor tillsattes tvenne andra förvaltare. Dessa
            som i dagarna slutfört sitt arbete begära tillsammans 10,000 kronor.
            Den förstnämnde förvaltaren an- såg sig kunna avveckla alltsammans
            under loppet av ett år. De som fingo uppdraget sysslade närmare
            fem år med detsamma. Ifrågavarande kvarnföretags tillgångar uppgingo
            till i lager och utestå- ende — såsom säkra ansedda — fordringar
            cirka 36,000 kronor. Det före- faller ju alldeles orimligt, fortsätter
            tidningen, att i ett fall som detta utse två förvaltare, vidare
            att dessa verkligen skulle ha behövt hela fem år för att avveckla
            affärerna för att sedan tillsammans med rättens ombudsman begära
            över 10,000 kronor i arvode.” Tidningen fortsätter vidare: ”Hittills
            har saknats medel för ett effektivt ingripande. Framlagda arvodesräkningar
            kunna visserligen bestridas vid häradsrätten eller rådhusrätten.
            I de fall då sådant sker kunna endast mindre rättelser vinnas.
            Det godtagna utsugningssystemet fortsätter och efter kon- kursen
            är det många som vilja vara med och dela. Det är i första hand
            emot systemet man måste vända sig, emot ett system, som sällan
            ger rum för ett mer praktiskt och rättvist förfaringssätt med
            hänsynstagande till föreliggande berättigade intressen. Ingen
            vill förneka att ett konkursbos utredning kräver omkostnader men
            därmed är inte sagt att dessa omkostnader skola anta proportioner
            som överskrida rimlighetens gränser. Exemplet med det lilla kvarnföretaget
            är i hög grad belysande. Det har blivit kutym att konkursförvaltarna
            skola göra lukrativ affär. Vem som det går ut över är ej svårt
            att förstå. Det skydd lagen stadgar åt konkursbon är ej tillfyllest.”
            För att giva en än fylligare bild av vad som skett och sker på
            området skulle kunna bringas i erinran avvecklingen av den stora
            sparbankskraschen för något år sedan och kanske även åtskilliga
            andra liknande exempel, men det sagda kan vara nog. Det kan icke
            vara riktigt att i de fall, då privategendom tages under admi-
            nistrativ förvaltning på grund av bestämmelser i allmän lag, hithörande
            nu gällande lagregler synbarligen icke torde giva tillbörligt
            skydd åt den eller dem som i första hand ha obestridliga rättsintressen
            i eller äganderätt till de tillgångar som möjligen finnas kvar
            sedan konkursboets skulder betalats.
          </p>
          <p xml:id="i-Uzqwub89SwoYuJJV6hLpW1">
            Jag hemställer alltså,
          </p>
          <p xml:id="i-Ad6MNuMCnGfARsi13aSwvz">
            att riksdagen i skrivelse till Kungl. Maj:t ville anhålla om
            ut- redning och förslag till fullständigare lagbestämmelser till
            skydd för konkursegendom, särskilt i vad det avser konkurs- förvaltares
            rätt till arvoden ur konkursboets tillgångar.
          </p>
          <p xml:id="i-2tPqQoRbp5fkbUr74GVhQn">
            Stockholm den 18 januari 1939. Osc. Werner i Höjen.
          </p>
        </div>
      </div>
    </body>
  </text>
</TEI>
