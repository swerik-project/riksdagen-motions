<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__774/mot_1961__ak__774-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 774 år 1961 5
          </p>
          <p>
            Nr 774
          </p>
          <p>
            Av herr Nelander m. fl., i anledning av Kungl. Maj:ts proposition
            nr 119, med förslag till förordning om förfarandet i an- märkningsmål,
            m. m.
          </p>
          <p>
            (Lika lydande med motion nr 653 i Första kammaren)
          </p>
          <p>
            Det måste hälsas med stor tillfredsställelse, att det sedan årtionden
            fram- förda önskemålet om redogöraransvarets avskaffande nu kan
            realiseras. Den unika särställning i vilken svenska statstjänstemän
            varit placerade upphäves härmed. Såsom departementschefen framhåller
            torde det icke vara att befara att de som har ansvaret för statens
            medel efter en reform av ifrågavarande slag skulle visa minskad
            noggrannhet eller ansvarskänsla. Genom att det särskilda redogöraransvaret
            avskaffas kommer i stället vanliga skadeståndsrättsliga principer
            att vinna tillämpning för de ifråga- varande statstjänstemännens
            del. I ett par remissyttranden har frågan om vad dessa principer
            kommer att framgent innebära för de tidigare redogörar- na diskuterats.
            Departementschefen yttrar i denna del icke annat än att redo-
            görarna i fråga om ekonomiskt ansvar skall jämställas med andra
            stats- tjänstemän. Betydande ovisshet om den framtida rättstillämpningen
            före- ligger här. Att närmare utforma den reella innebörden av
            detta allmänna skadeståndsansvar tillämpat på redogörarna blir
            — då lagstiftning på om- rådet saknas, som kunde närmare reglera
            statstjänstemännens ställning i ifrågavarande avseende — en sak
            för domstolarna. Det synes under sådana omständigheter angeläget
            att lagstiftaren, i samband med att redogöraran- svaret upphäves,
            till vägledning för domstolarna närmare uttalar sig om i vilken
            utsträckning redogörarna avses framgent skola vara skadestånds-
            skyldiga i anledning av oriktiga avgöranden. Om reformen skall
            få avsedd innebörd och tjänstemännen beredas eftersträvad lättnad,
            måste det strikta redogöraransvar, som nu tillämpas, ersättas
            av ett culpa-ansvar. I enlighet med en av justitiekanslern diskuterad
            tanke ifrågasättes om icke skade- ståndsansvar bör inträda endast
            i sådana fall, då den felaktiga dispositionen är av så grav natur
            att den innefattar ett straffbart tjänstefel. I vart fall måste
            för att skadeståndsskyldighet skall föreligga fordras, att redogöraren
            förfarit vårdslöst eller visat tydlig oaktsamhet. Vidare bör i
            detta samman- hang uppmärksammas i vilken utsträckning staten
            kan få regressrätt mot statstjänsteman i anledning av att staten
            ålagts ersättningsplikt till utom- stående på grund av felaktighet
            som begåtts av tjänstemannen. Riksdagen bör sålunda i samband
            med att redogöraransvaret — genom övergångsstadgandet i den föreslagna
            förordningen om förfarandet i an- märkningsmål — upphäves klart
            uttala att ändamålet med reformen är att starkt begränsa redogörarens
            ekonomiska ansvar.
          </p>
          <pb facs="riksdagen-motions-pdf/data/1961/mot_1961__ak__774/mot_1961__ak__774-002.pdf"/>
          <p>
            6 Motioner i Andra kammaren, nr 774 år 1961
          </p>
          <p>
            Vad angår själva författningsförslaget torde detta kräva viss
            omarbetning, innan det kan antagas av riksdagen. I förslaget till
            förordning betecknas nämligen genomgående det förhållande som
            uppmärksammats av revisorn vid hans räkenskapsgranskning och som
            är föremål för behandling i an- märkningsmålet såsom »felaktigheten».
            Därmed har själva lagen redan från början tagit ställning i målet
            till förmån för revisorn och mot myndigheten. Det är emellertid
            just genom anmärkningsförfarandet som det skall klar- göras huruvida
            någon felaktighet föreligger eller ej. Författningsförslaget måste
            därför omformuleras. I 2 $ torde t. ex. den situation som avses
            kunna angivas sålunda: Har revisor vid räkenskapsgranskning uppmärksammat
            förhållande, som han anser felaktigt, och har myndigheten icke
            vidtagit ändring enligt revisorns önskemål, skall revisorn framställa
            anmärkning. I 6 $ finns regler om med vem revisionsmyndighetens
            beslut i anmärk- ningsmål skall delgivas. Där stadgas, att delgivning
            skall ske utom med revisorn endast med den som delgivits anmärkningen.
            Av 3 och 4 $$ följer emellertid att anmärkningsmål kan avgöras
            utan att anmärkning över hu- vud delgivits; anmärkningen måste
            då ogillas. Uppenbarligen kan den myn- dighet vars räkenskaper
            granskats vara intresserad av att få del av ett be- slut, varigenom
            en av revisorn mot myndigheten framställd anmärkning ogil- lats
            utan att myndigheten blivit hörd. Reglerna i 6 8 bör därför kompletteras
            med en bestämmelse att även den myndighet mot vars räkenskaper
            anmärk- ning riktats alltid skall delgivas revisionsmyndighetens
            beslut. I 8 $, som innehåller regler om vilka som är besvärsberättigade,
            torde förefinnas en misskrivning. I förslaget anges att besvärsrätt
            skall tillkomma »tjänsteman, som i 3 $ sägs». I denna paragraf
            nämnes emellertid icke någon tjänsteman. Av motiven (prop. s.
            40) framgår att här avses redogöraren, d. v. s. den tjänsteman
            som omnämnes i 4 8. Härmed hemställes, att riksdagen vid behandling
            av förevarande proposition nr 119 måtte beakta vad ovan anförts.
          </p>
          <p>
            Stockholm den 18 april 1961
          </p>
          <p>
            Eric Nelander Brita Elmén Erik Tobé
          </p>
        </div>
      </div>
    </body>
  </text>
</TEI>
