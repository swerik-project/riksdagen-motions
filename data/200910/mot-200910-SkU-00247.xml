<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00247">
  <teiHeader>
    <fileDesc>
      <titleStmt>
        <title>Tonnageskatt</title>
        <author corresp="i-XavvkneSj1497htyNRcpv6 i-XbuULEUsCsZ36bYqq75hFV">av Christina Oskarsson och Jörgen Hellman (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tonnageskatt</title>
          <idno type="rdwebb">GX02Sk247</idno>
          <rs type="number">Sk247</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk247/text</ref>
          <ref type="dokument_url_html">http://data.riksdagen.se/dokument/GX02Sk247</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk247</ref>
          <ref type="doc">http://data.riksdagen.se/fil/4C0E4C93-2946-42A6-AAF0-F8E6E65449CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XbuULEUsCsZ36bYqq75hFV</idno>
            <name>Jörgen Hellman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4b3766ZgxuJhWaQd34HFcr" type="signed"/>
        <correspContext corresp="i-4b3766ZgxuJhWaQd34HFcr">
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-XbuULEUsCsZ36bYqq75hFV"/>
        </correspContext>
        <correspAction type="numbering" xml:id="i-kepkvpHB3A5piAZExj2zq">
          <date when="2009-10-01"/>
        </correspAction>
        <correspAction type="submission" xml:id="i-XEPGazEKMh6y6dehJHL5qh">
          <date when="2009-09-30"/>
        </correspAction>
        <correspAction type="transfer" xml:id="i-nSy8QfrbeyB5PUWcxrF7B">
          <date when="2009-09-24"/>
        </correspAction>
        <correspAction type="assigned" xml:id="i-DQF9upkCFMAnnN5doNRa6q"/>
        <correspContext corresp="i-DQF9upkCFMAnnN5doNRa6q">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KdT7AHKAABDvMSn2Uu2pxp">
            Förslag till riksdagsbeslut
          </head>
          <p xml:id="i-DQN8Sj9c4SBEpwHQ47Cu8G">
            Riksdagen tillkännager för regeringen som sin mening vad som
            anförs i motionen om vikten av att regeringen skyndsamt handlägger
            riksdagens tidigare tillkännagivande till regeringen om tonnageskatt.
          </p>
        </div>
        <div type="motContent">
          <head type="h1" xml:id="i-4qev4FZvNhduSKYhbCSyYw">
            Motivering
          </head>
          <p xml:id="i-6zG2KuyuyDu6sz1E5KzL4d">
            Den borgerliga riksdagsmajoriteten avslog i mars 2008 vår motion
            med förslag om införande av tonnageskatt med hänvisning till pågående
            utredningar. Den ytterligare förseningen är inte acceptabel då
            skatteutskottet redan den 27 februari 2007 föreslagit riksdagen
            ett tillkännagivande till regeringen om att arbetet med en lagstiftning
            om tonnageskatt måste påskyndas. Riksdagen beslutade då enligt
            utskottets förslag. Det är nu viktigt att regeringen skyndar på
            sin verkställighet av riksdagens beslut.
          </p>
          <p xml:id="i-V76avC14NkTif2FbhNV1ZX">
            Frågan var åter uppe i kammaren i mars 2009. Den här gången avslogs
            motionen med den något udda motiveringen: utskottet utgår ifrån
            att frågan ska kunna få sin lösning utan att riksdagen ska behöva
            besluta om ännu ett tillkännagivande till regeringen. Vår förhoppning
            är nu att frågan ska anses färdigutredd 2010, och att regeringen
            då äntligen kan komma till beslut.
          </p>
          <p xml:id="i-SBi6FSbd2aoGCWRnvxRauA">
            Tonnageskatt innebär att inkomsten bestäms schablonmässigt med
            utgångspunkt från fartygens nettodräktighet, vilket anses ge ett
            mått på fartygens lastkapacitet och därmed intjäningsförmåga.
            Begreppet tonnageskatt används internationellt, men det är inte
            en skatt utan i stället ett sätt för rederiet att beräkna inkomsten
            av den del av verksamheten som kan hänföras till transport av
            gods eller passagerare. Den del av rederiets inkomst som beräknas
            med stöd av tonnageskattereglerna ska läggas samman med rederiets
            övriga inkomster och beskattas med den bolagsskattesats som tillämpas
            på näringsverksamhet i övrigt.
          </p>
          <p xml:id="i-Cq8guKQTWYzy5EvXXzSs1b">
            Tonnageskatten är viktig för att handelsflottan i Sverige ska
            utvecklas och få likvärdiga förutsättningar som flottor i andra
            EU-länder. Detta bör ske för att undvika att framtida investeringar
            kommer att läggas utanför Sverige i länder där rederierna känner
            att konkurrenskraften är bättre. Vissa stater erbjuder redare
            att registrera sina fartyg i öppna register och segla under så
            kallad bekvämlighetsflagg. Flertalet sjöfartsnationer i Europeiska
            unionen (EU) har i syfte att stödja sina sjöfartsnäringar och
            förmå redare att återregistrera fartyg under nationell flagg infört
            system med tonnageskatt.
          </p>
          <p xml:id="i-JFuKyB4MmXppvrydqUa5oU">
            Att införa ett tonnagebaserat system för sjöfarten skulle göra
            att den svenska näringen fick likartade villkor som sina konkurrenter
            och att verksamhet och arbetstillfällen därför kan utvecklas i
            Sverige. Riksdagen bör därför uppmana regeringen att påskynda
            verkställigheten av riksdagens beslut från våren 2007 om att lagstifta
            om tonnageskatt.
          </p>
        </div>
        <div type="motSignatures">
          <list>
            <item xml:id="i-WVoS4vPfXPnuv6Fgn2MCEe" who="i-XavvkneSj1497htyNRcpv6">
              Christina Oskarsson (s)
            </item>
            <item xml:id="i-J8zeHx7qzgkB296uJKeG2A" who="i-XbuULEUsCsZ36bYqq75hFV">
              Jörgen Hellman (s)
            </item>
          </list>
        </div>
      </div>
    </body>
  </text>
</TEI>
