<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__124/mot_1927__fk__124-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 124. 9
          </p>
          <p>
            Nr 124.
          </p>
          <p>
            Av herr Schlyter, om åvägabringande av utredning och förslag
            rörande ersättning åt nämndemän för nämndemansuppdra-
          </p>
          <p>
            gets fullgörande.
          </p>
          <p>
            Med föranledande av ett enhälligt lagutskottsutlåtande begärde
            1918 års riksdag i skrivelse till Kungl. Maj:t utredning, huruvida
            och i vilken om- fattning ersättning borde tillerkännas nämndemän
            för de kostnader, som vore förenade med uppdragets utförande utöver
            vad för närvarande i dylikt av- seende vore stadgat. Riksdagsskrivelsen
            remitterades av chefen för justitie- departementet till de sakkunnige,
            vilka hade att utreda frågan om nytt rese- reglemente. Dessa verkställde
            en ingående utredning ej blott angående frågans förhistoria utan
            även beträffande kostnaderna för ersättnings utgå- ende till nämndemännen
            såväl vid allmänna tingssammanträden som vid öv- riga förrättningar,
            varjämte domstolar och myndigheter hördes över riks- dagsskrivelsen.
            Utredningen uppsattes i korrektur (4:0o, 99 s. K. L. Beck- mans
            boktryckeri 1922) men har icke utgivits från trycket. Dess resultat
            i fråga om kostnadsberäkningen åberopades av justitieministern
            i statsverks- propositionen vid 1920 års riksdag, men vid icke
            mindre än 5 riksdagar hava olika justitieministrar uttalat sitt
            beklagande över att frågans lösning av statsfinansiella skäl måste
            anstå.
          </p>
          <p>
            En förnyad aktualitet har frågan fått genom den under förlidet
            år verk- ställda utredningen angående tätare tingssammanträden.
            I ett stort antal avgivna utlåtanden hava såväl häradsrätter som
            tingshusbyggnadsskyldiga framhållit skäligheten av ersättning
            för nämndemans resekostnader, och i några fall hava yrkanden om
            dylik ersättning vunnit understöd av läns- styrelserna. Slutligen
            har processkommissionen i sitt den 15 december 1926 avgivna be-
            tänkande angående rättegångsväsendets ombildning gjort följande
            uttalande i frågan om ersättning till nämndemän: »I vårt nuvarande
            domstolsväsende är nämndemansbefattningen principi- ellt ett oavlönat
            förtroendeuppdrag. I icke ringa utsträckning hava emeller-
          </p>
          <p>
            tid jämkningar gjorts i denna principiella ståndpunkt. Detta
            har vanligen skett i sammanhang därmed, att nya förrättningar
            ålagts nämndemännen
          </p>
          <pb facs="riksdagen-motions-pdf/data/1927/mot_1927__fk__124/mot_1927__fk__124-002.pdf"/>
          <p>
            10 Motioner i Första kammaren, Nr 124.
          </p>
          <p>
            och dessa ansetts tillskynda dem extra kostnader, som rimligtvis
            bort ersät- tas. Det senaste viktiga undantaget gjordes vid införandet
            år 1918 av tingssammanträden med tremansnämnd. För inställelse
            vid sådant samman- träde äger nämndeman åtnjuta ersättning enligt
            gällande resereglemente, dock att ersättning ej må utgå till flera
            än fyra nämndemän för varje sammanträde och att dagtraktamente
            ej må beräknas. Anledningen till denna bestämmelse var naturligtvis,
            att dessa sammanträden voro nya för- rättningar, vilkas fullgörande
            krävde nya kostnader för nämndemännen. Samtidigt med beslutet
            om nyssnämnda bestämmelser hemställde riksdagen att Kungl. Maj:t
            täcktes taga i övervägande, huruvida och i vilken omfatt- ning
            ersättning må tillerkännas nämndemän för de kostnader, som äro
            före- nade med nämndemansuppdragets utförande, utöver vad för
            närvarande i dylikt avseende är stadgat, samt för riksdagen framlägga
            det förslag, som av detta övervägande kan föranledas. Utredningen
            i detta hänseende torde ännu icke vara avslutad. De skäl för allmänna
            bestämmelser om ersättning till nämndemän, som ligga bakom denna
            riksdagens skrivelse, komma att med icke mindre styrka göra sig
            gällande i den nya domstolsorganisationen, som med få undantag
            förutsätter täta domstolssammanträden över hela riket och som
            riktar sina krav på deltagande i rättsskipningen till en betydligt
            vidare lekmannakrets än det nuvarande domstolsväsendet. Att någon
            ersättning utgår till lekmän, vilka brukas som domare, det må
            vara i jury eller som meddomare, är också vanligt i främmande
            länder. I England erhåller jurymannen i brottmål dock ingen gottgörelse.
            De betänkligheter, som bruka anföras mot att ersätta offentliga
            uppdrag av denna natur, grunda sig därpå, att de då kunna användas
            i syfte att bereda innehavaren den ekonomiska fördel, som är förenad
            med uppdraget, i stället för att lämnas åt den, som är den för
            uppdragets fullgörande lämp- ligaste. Faran härför bör givetvis
            icke underskattas. Men dess betydelse beror främst på ersättningens
            storlek. Sättes denna jämförelsevis lågt, bort- faller frestelsen
            att bruka uppdraget för ersättningens skull. Så torde ex- empelvis
            den ersättning, som utgår till landstingsmän, säkerligen aldrig
            giva anledning till missbruk i nu nämnd riktning. Beträffande
            ersättningens omfattning intaga främmande rättssystem två principiellt
            olika ståndpunkter. De flesta medgiva icke blott gottgörelse för
            resekostnader i de fall, där resa varit nödig, utan ock dagtraktamente,
            ovasett om lekmannen bor eller icke bor där domstolen sammanträder.
            Den norska rätten intar däremot den principiella ståndpunkten,
            att endast den, som är bosatt å visst avstånd från nämnda ort,
            är berättigad till ersättning, vilken då utgår i form av gottgörelse
            för resekostnaderna och för kosten för varje dag. Den, som bor
            å eller i omedelbar närhet av denna ort, får däremot ingen ersättning.
            Överallt utgå ersättningarna städse med små be- lopp. I Danmark
            utgör dagtraktamentet sålunda fyra kronor för dag, och med samma
            belopp beräknas i Norge kostersättningen för dag.
          </p>
          <p>
            Då det föreliggande förslaget till domstolsväsen räknar med ett
            mera stadigvarande deltagande i rättsskipningen från varje nämndemans
            sida och den uppoffring av arbetstid, som kommer att krävas av
            denne, sålunda icke blir alldeles betydelselös, torde billigheten
            fordra, att hos oss ersättning ut- går även till den nämndeman,
            som bor, där domstolen sammanträder. Dag- traktamentet bör dock
            till sådan nämndeman utgå med lägre belopp än till nämndeman,
            som nödgas från sin hemort resa till domstolsorten och där
          </p>
          <pb facs="riksdagen-motions-pdf/data/1927/mot_1927__fk__124/mot_1927__fk__124-003.pdf"/>
          <p>
            Motioner i Första kammaren, Nr 124. 11
          </p>
          <p>
            uppehålla sig. Processkommissionen har icke ansett sig böra närmare
            ingå på grunderna för ifrågavarande ersättnings beräknande, då
            kommissionen utgått från att vid genomförandet av den nya rättegångsordningen
            den ovan- nämnda utredningen i ämnet avslutats och jämväl lett
            till allmänna stad- ganden om ersättning till nämndemän.» I bil.
            2, Om rättegångsreformens ekonomiska verkningar (del III, s. 227),
            yttrar processkommissionen vidare i samma fråga: »Processkommissionen
            har uttalat den meningen, att ersättning bör till- komma nämndens
            ledamöter för deras inställelse jämväl vid lagtima tings- sammanträden
            (1 delen, 5 kap., 16 punkten). Härigenom uppkommer en betydande
            ny utgift för det allmänna. Frågan om ersättning till nämnden
            har emellertid, oberoende av processreformen, stått på dagordningen,
            och det är därför icke en utgift, som står i omedelbart samband
            med processrefor- men. Frågan har senast bragts å bane genom en
            skrivelse till Kungl. Maj:t av 1918 års lagtima riksdag. I anledning
            därav föranstaltades en utredning. Enligt därvid verkställd beräkning
            skulle årliga kostnaden belöpa sig till 1,050,000—1,350,000 kr.
            Huruvida denna beräkning kan läggas till grund för kostnaderna
            efter pro- cessreformens genomförande, är vanskligt att avgöra.
            Till minskning av de beräknade kostnaderna verkar, dels att domfört
            antal nämndemän skulle nedsättas från nuvarande 7—12 till 53 och
            dels att nämndens deltagande endast skulle äga rum vid huvudförhandlingen
            och icke såsom nu vid alla rättegångstillfällen. Å den andra sidan
            förorsakas en ökning av dels många städers införlivande med kringliggande
            landsbygd och därav följande ökning av antalet mål med nämnd,
            dels nämndens deltagande i grövre brottmål i de övriga städerna,
            dels tätare tingssammanträden än nu brukas och dels nämnds deltagande
            i grövre brottmål i hovrätterna. Sannolikt är väl, att den nya
            organisationen på det hela kommer att medföra någon höjning av
            de med avseende å nuvarande förhållanden beräknade kostnaderna.»
          </p>
          <p>
            När processkommissionen sålunda uttalat, att frågan om ersättning
            till nämndemännen oberoende av processreformen och före dennas
            genomförande torde komma att vinna sin lösning, lärer dess uppfattning
            delas av riksdagen. Det är därför att beklaga att den av 1918
            års riksdagsskrivelse föranledda utredningen aldrig bragtes till
            sin fulla avslutning. I 1922 års korrektur- tryck lämnas emellertid
            en värdefull historik, vilken vid frågans förnyade upptagande
            lärer utan vidare kunna tillgodogöras. Ur en av de sakkunnigas
            ordförande, hovrättsrådet Viktor Petrén, gjord sammanfattning
            av utred- ningsresultatet, som denne benäget ställt till min disposition,
            äro följande uppgifter hämtade: Ersättning till nämndemän utgår
            för närvarande i de hänseenden följande förteckning utvisar. 1.
            Tingsgästningspenningar till häradsnämnderna i rikets domsagor
            enligt kungörelse den 11 mars 1841 och k. brev den 17 febr. 1845.
            Det årligen ut- gående beloppet, för tingslag räknat, växlar mellan
            1 kr. och 228 kr. och torde i allmänhet fördelas lika efter huvudtalet
            bland de under året tjänst- görande nämndemännen. För hela riket
            utgör det årliga anslaget 18,211 kr. 67 öre.
          </p>
          <pb facs="riksdagen-motions-pdf/data/1927/mot_1927__fk__124/mot_1927__fk__124-004.pdf"/>
          <p>
            12 Motioner i Första kammaren, Nr 124.
          </p>
          <p>
            2. För inställelse vid brottmålsrannsakning å urtima ting eller
            extra rätte- gångsdag under lagtima ting utgår enligt resereglementet
            gottgörelse av all- männa medel för resan till och från tingsstaden
            a) i de fall, då flera härad hava gemensam tingsstad i brottmål
            och då gärningen, varom rannsakas, blivit begången inom annat
            härad eller tings- lag än det, till vilket nämndemannen hör, i
            vilka fall enligt kungörelsen den 17 sept. 1851 och k. brev den
            23 mars 1877 (sv. förf.-saml. bih. nr 17, s. 2) utgår såväl resekostnadsersättning
            som dagtraktamente; b) i de fall, då gärningen, varom, rannsakas,
            förövats inom det härad eller tingslag, för vilket nämndemannen
            blivit vald, i vilka fall enligt kun- görelsen den 3 juni 1892
            resekostnadsersättning utgår, men icke dagtrakta- mente. 3. För
            inställelse vid tingssammanträden med tremansnämnd utgår jäm-
            likt lagen den 7 maj 1918 resekostnadsersättning enligt resereglementet,
            men ej dagtraktamente, till fyra nämndemän. 4. Då på grund av
            jäv mot häradsnämnds ledamöter uthärads nämnd måste tillkallas,
            skall därav uppkommande kostnad enligt kungörelse den 14 juni
            1901 utgå av allmänna medel. Detta fall förekommer emellertid
            så gott som aldrig och är därför utan betydelse. 5. För biträde
            vid syner och besiktningar å kronan tillhöriga fastigheter och
            vid andra liknande extra förrättningar, som omförmälas i 1 $ i
            kun- görelsen den 30 dec. 1863, utgår enligt 5 $ i samma kungörelse
            såväl rese- kostnadsersättning som dagtraktamente enligt resereglementet.
            6. För biträde vid vägsyner och formliga efterbesiktningar enligt
            väglagen den 23 okt. 1891 utgår jämlikt lagen den 17 juni 1908
            om ändrad lydelse av 35 $ väglagen (avfattningen av 35 $ är sedermera
            ändrad genom lagar den 13 juni 1919 och den 2 juni 1922) resekostnadsersättning
            enligt resereglemen- tet, men ej dagtraktamente. Denna ersättning
            bestrides endast till hälften av statsmedel och till andra hälften
            ur vägkassan. 7. För all tjänstgöring utom bostadsorten äger vattenrättsnämndeman
            enligt 34 3 i k. stadgan den 6 dec. 1918 ang. tjänstgöringen vid
            vattendom- stolarna åtnjuta resekostnads- och traktamentsersättning
            enligt reseregle- mentet, vilken ersättning utgår av statsmedel;
            såvitt densamma ej enligt föreskrifterna i 11 kap. vattenlagen
            skall förskjutas av part. I den mån icke annat blivit särskilt
            angivet utgår ersättningen av stats- medel. Det är dock att märka,
            att i fråga om syner, besiktningar, värde- ringar och andra extra
            förrättningar enligt 1863 års kungörelse ersättningen i vissa
            fall, vilka där närmare angivas, icke gäldas av statsverket utan
            av den, som påkallat förrättningen, eller annan, t. ex. i fråga
            om ecklesiastika boställen av kyrkornas eller församlingarnas
            medel, i fråga om kronans bort- arrenderade egendomar av boställsinnehavare
            eller arrendator, vid skatt- läggningar av vederbörande enskilde
            etc. En del av de extra förrättningar, som omförmälas i 1863 års
            kungörelse, förekomma för övrigt icke mera, och i
          </p>
          <pb facs="riksdagen-motions-pdf/data/1927/mot_1927__fk__124/mot_1927__fk__124-005.pdf"/>
          <p>
            Motioner i Första kammaren, Nr 124. 13
          </p>
          <p>
            fråga om andra anlitas icke mera nämndemansbiträde därvid, varför
            en del bestämmelser i denna kungörelse såsom föråldrade numera
            sakna tillämp- lighet. De närmare detaljerna därvidlag torde dock
            vara utan intresse i detta sammanhang. Däremot förtjänar nämnas,
            att uttryckliga bestäm- melser saknas rörande ersättning till
            nämndemän för tjänstgöring vid urtima ting i civila mål och ärenden.
            I 4 kap. 2 och 3 $$ rättegångsbalken stadgas att, där käranden
            i tvistemål — och det gäller även kronan — äskar sär- skilt ting,
            'skall han »hålla kostnaden» därför. Enligt flera författningar
            kan urtima ting hållas i civila mål eller ärenden, såsom enligt
            15 kap. 18 $ giftermålsbalken, 7 $ i lagen den 1 juli 1898 om
            boskillnad, 14 och 108 $$ konkurslagen, 11 $ i preskriptionsförordningen
            och 20 $ inteckningsförord- ningen. I dessa fall är nämndeman
            i brist på annat stadgande berättigad till resekostnads- och traktamentsersättning
            enligt resereglementet att gäldas av vederbörande kärande eller
            sökande. Dessa fall äro emellertid så ytterligt sällsynta, att
            de praktiskt sett sakna all betydelse i det hänseende, varom här
            är fråga. Av ovanstående framgår att, frånsett de sällsynta fall,
            då uthärads nämnd tillkallas eller urtima ting äskas i civila
            mål eller ärenden, full ersättning enligt resereglementet, d.
            v. s. såväl resekostnads- som traktamentsersättning utgår allenast
            vid syner, besiktningar, värderingar och andra extra för- rättningar
            enligt 1863 års kungörelse samt vid rannsakningar om brott, be-
            gånget i annat härad eller tingslag, ävensom till vattenrättsnämndemän.
            I flertalet fall, nämligen vid rannsakningar om brott, begånget
            inom det härad eller tingslag, för vilket nämndemannen blivit
            vald, vid tingssammanträden med tremansnämnd samt vid vägsyner
            och efterbesiktningar enligt väglagen utgår endast resekostnadsersättning,
            icke dagtraktamente. För den ordinarie tjänstgöringen vid lagtima
            ting jämte slutsammanträdena åtnjutes ingen som helst ersättning
            av statsmedel, varom uttryckligt stadgande finnes i 2 $ i 1863
            års kungörelse. Sistberörda förhållande har emellertid befunnits
            så otillfredsställande, att kommunerna på många håll funnit sig
            nödsakade, för att möjliggöra nämnde- mansbefattningarnas besättande,
            att anslå visst arvode eller expensbidrag till sina nämndemän.
            Detta har ägt rum i stor utsträckning, såsom framgår av en utav
            de sakkunniga år 1918 införskaffad utredning, enligt vilken dylik
            kommunal ersättning utgår till nämndemännen i mer än en tredjedel
            av rikets för närvarande 122 domsagor, nämligen i 34 domsagor
            under Svea hovrätt och i 11 under Göta hovrätt (däremot icke i
            någon domsaga under skånska hovrätten). Uti ifrågavarande 45 domsagor
            utgick ersättningen år 1918 med synnerligen växlande belopp. Maximum
            var då 250 kr. per år åt varje nämndeman, vilket belopp anslagits
            i Ludvika köping och i en kom- mun i Södra Roslags domsaga. De
            högsta ersättningsbeloppen utginge över huvud i de omkring Stockholm
            belägna domsagorna. Där icke visst årligt belopp var bestämt,
            utgick visst belopp, från 20 till 2 kr., per tjänstgöringsdag
          </p>
          <pb facs="riksdagen-motions-pdf/data/1927/mot_1927__fk__124/mot_1927__fk__124-006.pdf"/>
          <p>
            14 Motioner i Första kammaren; Nr 124.
          </p>
          <p>
            med eller utan särskild reseersättning. Somliga kommuner hade
            anslagit visst belopp, växlande från 10 till 3 kr., för varje
            ordinarie tingssamman- träde, andra åter — men allenast ett fåtal
            — endast resekostnadsersättning antingen med visst belopp per
            inställelse eller ersättning för II eller III klass järnvägsbiljett
            eller skjutsersättning. Såsom av de sakkunnigas för- teckning
            över ifrågavarande ersättningsbelopp framgår, erbjuder densamma
            en fullständig provkarta på olika sätt att reglera ersättningen
            från kommu- nernas sida. Vid under hand företagen undersökning
            har det visat sig, att åtminstone i Stockholmsdomsagorna: väsentlig
            höjning av ersättningsbe- loppen sedan år 1918 ägt rum. Sålunda
            utgår numera i grannkommuner till Stockholm 450 resp. 500 kr.
            till varje nämndeman per år, i en annan kommun 15 kr. per tjänstgöringsdag.
            Man finner således, att denna av kommuner anslagna ersättning
            på sina håll — och ej blott i närheten av Stockholm utan även
            i andra landsändar, såsom i Dalarna och Jämtland — uppgår till
            ej oväsentliga belopp. Det torde ej vara ur vägen att här fram-
            hålla, att ifrågakomna kommunala anslag sakna stöd i uttrycklig
            lagbestäm- melse och, vad mera är, måhända få anses direkt lagstridiga.
            Se härom regeringsrättens utslag 30 april 1912: enär nämndemansuppdraget
            skulle fullgöras utan särskild ersättning av kommunen samt kommunalstämman
            vid sådant förhållande icke lagligen ägt att för utövande av uppdraget
            be- vilja gottgörelse, upphävdes det överklagade kommunalstämmobeslutet
            (Reg. R:ns årsb. 1912, s. 112). Den nya författningen av den 20
            juni 1924 (jfr. riksd. skriv. s. å. nr 33) ang. rätt för kommun
            att av kommunens medel bevilja vissa kommunala befattningshavare
            ersättning i form av reseersätt- ning, dagtraktamente och arvode
            har icke avseende å nämndemän. En härifrån skild fråga är den
            om de tingshusbyggnadsskyldiges plikt att tillhandahålla nattlogi
            i tingshuset eller eventuellt ersättning härför. Be- stämmelserna
            i 26 kap. 4 $ byggningabalken om »tingsbyggning å vanlig tings-
            stad» och i lagen den 5 juni 1909 ang. skyldighet att deltaga
            i kostnaden för byggnad och underhåll av tingshus innehålla intet
            rörande skyldighet för tingslagsborna att å tingsstället bereda
            kostnad för nämndemännen vid tingssammanträdena, men K. M:t har
            i särskilt mål ålagt härads (Ölands norra) tingshusbyggnadsskyldiga
            innevånare att å tingsplatsen åt nämn- den hålla bostad jämte
            sängkläder (K. M:ts utslag den 29 apr. 1862, Nau- manns Tidskr.
            1864, s. 193) samt i annat mål beträffande länsmän, som där- vidlag
            ansetts äga samma förmån som nämnden, förpliktat tingshusbyggnads-
            skyldige (i Malungs tingslag) att till länsmän utgiva viss skälig
            ersättning i penningar intill dess lämplig bostad under tingen
            bleve åt dem upplåten (K. M:ts utslag den 17 dec. 1912, Reg. R:ns
            årsbok, s. 342). Enligt de sak- kunniga utgår på liknande sätt
            i Tjusts domsaga av de tingshusbyggnads- skyldiga 100 kr. årligen
            till varje nämndeman såsom ersättning för att bostad å tingsstället
            ej beredes nämndemännen. TI en annan domsaga (Gudhems härad) utgår
            20 kr. för år av tingshuskassan till nämndemännen, sannolikt
          </p>
          <pb facs="riksdagen-motions-pdf/data/1927/mot_1927__fk__124/mot_1927__fk__124-007.pdf"/>
          <p>
            Motioner i Första kammaren, Nr 124: 15
          </p>
          <p>
            av samma anledning. Och enligt ett under de senare åren tillkommet
            beslut ersätta de tingshusbyggnadsskyldige i Askimsdomsagan nämndeman
            skäligt belopp för nattlogi, när tinget varat så länge på kvällen,
            att han måst stanna över natten i Göteborg.
          </p>
          <p>
            Frågan om reseersättning till nämndemännen för inställelse vid
            de all- männa tingssammanträdena låter sig icke längre undanskjutas.
            Hovrätts- rådet Petrén yttrar härom i sin sammanfattning: Den
            omständigheten, att kommunerna i olika delar av landet i så stor
            utsträckning, som ovan angivits, funnit sig nödsakade att bevilja
            ersätt- ning åt nämndemän för täckande av ofrånkomliga utgifter,
            som följa av uppdragets fullgörande, talar sitt tydliga språk.
            Det är givet, att kom- munerna icke gjort detta utan trängande
            orsak eller därför att de eljest icke skulle kunna få befattningarna
            besatta med lämpliga personer. Det kan icke gärna tänkas, att
            kommunerna onödigtvis eller utan tvingande skäl skulle tillgripit
            denna utväg. Väl är det sant, att uppdraget att vara ledamot av
            häradsrätt med hänsyn till bestämmelserna i 1 kap. 2 $ R. B. är
            en medborgerlig plikt, men det synes likväl icke vara med rättvisa
            och bil- lighet förenligt, att nämndeman skulle vara pliktig att
            med försummande av egna göromål i sitt yrke eller sin näring för
            detta uppdrags fullgörande tillsätta ofta flera dagar i följd
            utan minsta ersättning. Ofta fordras för inställelse vid tingen
            långväga resor, särskilt i Norrland med dess oerhörda avstånd,
            mångenstädes pågå tingssammanträdena två eller flera dagar, så
            att övernattande en eller flera nätter blir nödvändigt. Då nämndemännen
            numera i stor utsträckning utses bland andra än besuttna jordbrukare,
            som själva ha skjuts att tillgå, och de följaktligen ofta måste
            vidkännas direkta utgifter för tingsresorna fram och åter, vilket
            alltid bliver fallet, då järn- väg, fartyg eller omnibus anlitas
            för resan, samt härtill kommer nödvändiga kostnader för uppehället
            under tingsdagarna, så inses lätt, att de penning- utgifter en
            nämndeman har för sin inställelse vid tingen under loppet av ett
            år kunna springa upp till avsevärt och kännbart belopp. För personer
            i god ekonomisk ställning behöva dessa utgifter för fullgörandet
            av ett hedrande uppdrag icke spela någon roll, men det torde vara
            mindre lyckligt att vid val av nämndeman vara hänvisad allenast
            till förmögna eller välsituerade personer: i så fall verkar detta,
            på sätt 1918 års lagutskott mycket riktigt anmärkt, såsom ett
            penningstreck, vilket hindrar valet av de personer, åt vilka flertalet
            väljare helst skulle anförtro uppdraget. Om olämpligheten av ett
            dylikt penningstreck borde alla vara ense. Det är icke penninginkom-
            sten utan den personliga redbarheten, erfarenheten och skickligheten,
            som bör vara avgörande. Denna alldeles oomtvistliga grundsats
            vid val av nämn- demän kan med nu rådande ordning icke fullt komma
            till sin rätt, ty för en mindre bemedlad, som valmännen vilja
            hedra med detta uppdrag, kan det av ekonomiska skäl vara omöjligt
            att mottaga uppdraget, så länge icke någon
          </p>
          <pb facs="riksdagen-motions-pdf/data/1927/mot_1927__fk__124/mot_1927__fk__124-008.pdf"/>
          <p>
            16 Motioner i Första kammaren, Nr 124.
          </p>
          <p>
            ersättning för de med tjänstgöringen vid ordinarie ting förenade
            kostnader utgår. Redan av detta principiella skäl är det önskvärt,
            såsom motionärerna vid 1918 års riksdag framhållit och som det
            i denna del alldeles enhälliga lagutskottet vid samma riksdag
            också understrukit, att en ändring i angivna hänseende kommer
            till stånd. Särskilt i de tingslag, där det endast finnes 12 nämndemän,
            kan uppdraget vara oskäligt ekonomiskt betungande. I de domsagor
            åter, där sammanslagning av tingslag ägt rum och där det på den
            grund kan finnas 24 eller 36 nämndemän, blir bördan fördelad mellan
            flera och bör därför vara lättare att bära. Det förra fallet torde
            emellertid vara det mera vanliga, och i varje fall verkar det
            nuvarande systemet i detta avseende synnerligen ojämnt i olika
            domsagor, varför det skulle inne- bära en stor orättvisa att reglera
            hithörande förhållanden enbart med tanke på de tingslag, där det
            finnes t. ex. 36 nämndemän att fördela tjänstgöringen emellan.
          </p>
          <p>
            Så långt de sakkunnigas ordförande. Går man till de sakkunnigas
            i justitie- departementet kvarliggande handlingar, finner man
            där följande på mycket detaljerade beräkningar grundade slutsiffror:
          </p>
          <p>
            Resekostnads och dagtraktamente
          </p>
          <p>
            om varje sammanträde varar 1 däag sommmossossessrsrrrerroa 394,469
            kr. &gt; oo» » 5 2 ÄTA sccssmsmsnsssamsame 5340,749 &gt; &gt; &gt;» » 2: 687,029
            &gt;» Kostnad för extra rannsakningar sssmmssossssssssssrrrsrrrrra
            490,422 &gt; &gt; &gt;» tingssammanträden med tremansnämnd =: 20,136 »
            &gt; &gt; slutsammanträden ossmmssssssssrrrssrsersrrrrrsa 141,200 &gt;
          </p>
          <p>
            I korrekturtrycket hava dessa siffror summerats till runda tal
            enligt de
          </p>
          <p>
            tre olika alternativen — en, två eller tre rättegångsdagar under
            varje all- mänt tingssammanträde — och kommo de sakkunniga därigenom
            till de
          </p>
          <p>
            tre olika slutsummorna 1,050,000 kr., 1,200,000 kr. och 1,350,000
            kr. Av vart och ett av dessa belopp angives omkring 675,000 kr.
            utgöra reseersättning och resten dagtraktamente, en beräkning
            som tydligen vilar på förutsätt- ningen att, när ting pågå två
            eller tre dagar, samma nämndemän sitta samtliga dagar. Av nämnda
            reseersättning kommer enligt de i akten gjorda beräkningarna 248,189
            kr. på de allmänna sammanträdena, och har detta belopp erhållits
            genom att med 120 YZ öka de i enquetesvaren från dom- sagorna
            lämnade uppgifterna angående den verkliga kostnaden enligt de
            äldre bestämmelserna. Hela det nu nämnda kostnadsbeloppet — omkring
            1,200,600 kr. — innebär emellertid icke en ökning i förhållande
            till de nuvarande kostnaderna, utan omfattar nämnda belopp även
            den redan för närvarande utgående er- sättningen till nämndemän.
            Hur stor denna är kan icke ur tillgängliga källor exakt uppgivas.
            Det nuvarande kostnadsbeloppet ingår i andra huvud-
          </p>
          <pb facs="riksdagen-motions-pdf/data/1927/mot_1927__fk__124/mot_1927__fk__124-009.pdf"/>
          <p>
            Motioner i Första kammaren, Nr 124. 17
          </p>
          <p>
            titelns ordinarie förslagsanslag till ersättning åt domare, vittnen
            och parter. 1926 års statsverksproposition lämnar en viss ledning
            för bedömande av dess storlek.
          </p>
          <p>
            Sedan de sakkunnigas beräkningar gjordes, hava åtskilliga omständigheter
            tillkommit, ägnade att rubba deras giltighet. Säkerligen kan någon
            reduk- tion göras i kostnadsberäkningen för själva resorna. Vidare
            skiljer det nya resereglementet mellan dagtraktamente och nattraktamente.
            Det senare be- höver i detta sammanhang ej tagas i beräkning,
            då de tingshusbyggnadsskyl- dige hava att sörja för nattlogi under
            tingen. Antalet tingssammanträden med tremansnämnd och även antalet
            allmänna tingssammanträden har ökats 0.8. v. Allt detta nödvändiggör
            nya beräkningar, innan statsmakterna kunna taga ståndpunkt till
            frågan.
          </p>
          <p>
            En viss punkt tarvar dessutom särskilt övervägande. Är det självfallet,
            att staten skall gälda såväl reseersättning som dagtraktamente,
            eller låter det icke tänka sig att staten liksom beträffande tingssammanträdena
            med tremansnämnd anslår medel till reseersättning, men i fråga
            om dagtrakta- mente inskränker sig till att giva kommunerna befogenhet
            att, när de så önska, besluta om sådan ersättning? Att ersättningen
            för resekostnaderna stannar på statsverket är rimligt bl. a. med
            hänsyn till att en dylik ersätt- ningspost skulle mycket hårt
            belasta stora folkfattiga kommuner, medan skiftningarna i dagtraktamentenas
            belopp olika kommuner emellan icke skulle bliva så väsentliga.
            Och att en viss del av ersättningen utgår av kommunala medel är
            icke principiellt oriktigt, då fråga ju är om av kom- munerna
            valda förtroendemän. Icke heller stöter en sådan anordning mot
            allmän uppfattning, vilket nogsamt framgår av de redan föreliggande,
            tal- rika kommunala besluten i angiven riktning. Genom att överlåta
            åt kom- munerna att bestämma härom öppnas dessutom för den kommunala
            själv- styrelsen tillfälle att efter lokala förhållanden överväga
            behovet och lämp- ligheten av ett tillskott i ersättningen utöver
            den rena resekostnaden. Sist men icke minst möjliggöres genom
            en uppdelning av kostnaderna i antydd riktning mellan stat och
            kommun en lösning av frågan inom överskådlig tid, vartill annars
            med hänsyn till de statsekonomiska förhållandena ringa för- hoppning
            lärer föreligga.
          </p>
          <p>
            Det skäl att låta anstå med ett ställningstagande till frågan
            om ersätt- ning åt nämndemän, som möjligen kan hava legat i ovissheten
            om process- kommissionens väntade förslag rörande lekmannaelementets
            användning i rättsskipningen, har numera förfallit. Å andra sidan
            lärer skäl icke före- ligga att sammankoppla denna fråga med den
            stora rättegångsreformen. Under åberopande av vad ovan anförts
            samt vad utskottet må finna anledning ytter- ligare inhämta ur
            den inom justitiedepartementet redan föreliggande och sedan flera
            år formellt avslutade utredningen i ämnet, får jag därför hem-
            ställa,
          </p>
          <p>
            Bihang till riksdagens protokoll 1927. 3 samu. 30 häft. (Nr 121—4124.)
          </p>
          <p>
            no
          </p>
          <pb facs="riksdagen-motions-pdf/data/1927/mot_1927__fk__124/mot_1927__fk__124-010.pdf"/>
          <p>
            18
          </p>
          <p>
            Motioner i Första kammaren, Nr 124.
          </p>
          <p>
            att riksdagen ville i skrivelse till Konungen anhålla om förnyad
            utredning av frågan om ersättning åt nämndemän för nämndemansuppdragets
            fullgörande samt om utrednin- gens framläggande för nästkommande
            års riksdag jämte det förslag, vartill densamma må föranleda.
          </p>
          <p>
            K. Schlyter. I motionens syfte instämma:
          </p>
          <p>
            Edao. Larson. A. J. Bärg.
          </p>
          <p>
            Sven Linders. Ulrik Leander.
          </p>
          <p>
            Stockholms Bokindustri A.-B., 1927
          </p>
        </div>
      </div>
    </body>
  </text>
</TEI>
