<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--ak--00280">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__280/mot_1935__ak__280-001.pdf"/>
      <fw xml:id="i-BvJMarJitTWwjS12dvbPwJ">
        Motioner 1 Andra kammaren, Nr 280. 5
      </fw>
      <div xml:id="i-2q8XRyi5RrKQHmxUxtDUPb" type="motHeader">
        <div xml:id="i-T2NZtBnMk2dQXpU8M1y3AB" type="motTitle"/>
        <div xml:id="i-297AjBqPR86xnT7ihgELeb" type="motSubmissionInfo"/>
      </div>
      <div xml:id="i-CXRTdaeP1HWXjDTfke1P45" type="motBody">
        <div xml:id="i-ARXNgNiqoHfbL7er3Zrzny">
          <p xml:id="i-QcjwGQNy3mhzq1wFixygXB">
            Nr 280.
          </p>
          <p xml:id="i-TWK5vvYkAWoivma9eFKQuo">
            Av herr Lind, om höjning av hyresbidraget till underbefälssamman-
            slutningarna vid flottan.
          </p>
          <p xml:id="i-3g8LUkmrHpjV19eCPz7SrX">
            I årets statsverksproposition, fjärde huvudtiteln, föreslår Kungl.
            Maj:t för sjöförsvarets vidkommande att under reservationsanslaget
            till »Understöd åt föreningar&gt; ett belopp av 9,600 kronor måtte
            anvisas. Från de under ifrågavarande anslag anvisade medlen har
            under ett flertal budgetår utgått hyresbidrag till sammanslutningar
            av underbefäl vid flottan enligt av Kungl. Maj:t verkställd fördelning.
            Från och med budgetåret 1929/1930 har så- lunda utgått hyresbidrag
            till flaggkorpralssällskapet, flottans korpralers för- ening och
            yrkeskorpralsföreningen, samtliga i Karlskrona, samt från och
            med följande budgetår till flaggkorpralssällskapet och flottans
            underbefäls- förening 1 Stockholm. Till de förstnämnda föreningarna
            utgick dessutom under budgetåret 1928/1929 hyresbidrag från sjöförsvarets
            anslag till extra utgifter. Beträffande hyresbidragens belopp
            har gällt, att de ursprungligen utgått med 500 kronor till vardera
            av flaggkorpralssällskapet och yrkeskorprals- föreningen i Karlskrona
            och med 600 kronor till vardera av de övriga tre föreningarna.
            För budgetåret 1932/1933 sänktes dock hyresbidragen till respektive
            375 och 450 kronor och påföljande budgetår företogs en ytter-
            ligare reducering därhän, att samtliga bidrag utgingo med ett
            belopp av 180 kronor. För innevarande budgetår ha de till föreningarna
            i Stockholm utgående hyresbidragen höjts till 200 kronor. Anledningen
            till de företagna reduceringarna torde vara den av det stats-
            finansiella läget betingade allmänna strävan att begränsa statens
            utgifter i möjligaste mån. Statens organisationsnämnd hade också
            uppmärksammat den möjlighet till åstadkommande av besparingar,
            som syntes föreligga under ifrågavarande anslag, och bland annat
            uttalat, att åtskilliga av de sammanslutningar, till vilka understöd
            och hyresbidrag utginge, vore av den enskilda natur, att statsbidrag
            till desamma ej syntes böra ifrågakomma. Ifråga åter om andra
            av de ifrågavarande sammanslutningarna synes det nämnden, ej minst
            med hänsyn till dåvarande statsfinansiella läge, att en nedsättning
            skulle kunna ske av till dem utgående statsbidrag. De här omhandlade
            föreningarna hava synbarligen, och med all rätt, icke räknats
            till den kategori sammanslutningar, för vilka statsbidrag över
            huvud taget icke ansetts böra skäligen ifrågakomma, och de hava
            också fått behålla
          </p>
          <pb facs="riksdagen-motions-pdf/data/1935/mot_1935__ak__280/mot_1935__ak__280-002.pdf"/>
          <fw xml:id="i-729MFuYwXEHGymJ9DDm3yC">
            6 Motioner i Andra kammaren, Nr 280.
          </fw>
          <p xml:id="i-jL4LF3vfaX6sw5daF2reH">
            hyresbidragen, ehuru med starkt reducerade belopp. Vid en närmare
            gransk- ning av dessa sammanslutningars karaktär och verksamhet
            och av den dem tillhörande personalens förhållanden vill det dock
            framstå såsom önskvärt, att de erhålla ett kraftigare stöd av
            statsmakterna än vad som för närva- rande är fallet. Vad som främst
            tilldrager sig uppmärksamheten är det förhållandet, att den omhandlade
            personalen vid flottan, i motsats till vad som gäller vid andra
            grenar av krigsmakten, icke genom kronans försorg tillhandahålles
            några mäss- eller samlingslokaler. Flottans underbefäl äro avsevärt
            sämre ställda beträffande trevnaden inom förläggningarna — icke
            endast beträffande bristen på samlingslokaler — än övrigt underbefäl
            vid försvarsväsendet. Detta förhållande framstår som så mycket
            mera beklag- ligt med hänsyn därtill, att just denna personal,
            som under ofta långvariga sjökommenderingar måst åtnöja sig med
            ett minimum av trevnad och be- kvämlighet ifråga om förläggning,
            vore främst i behov av att bliva till- godosedd i sådant avseende
            under landkommendering. Principiellt vore det också önskvärt,
            att den vid olika avdelningar av försvaret anställda per- sonalen
            kunde erbjudas likformiga förmåner i de här omhandlade avseendena.
            Bristen på mäss- och samlingslokaler har också varit kännbar för
            flottans underbefäl, och som en följd härav ha de olika sammanslutningarna
            bland detta underbefäl ägnat stor uppmärksamhet åt lösandet av
            sina »lokalfrå- gor», och de ha även genom icke föraktliga uppoffringar
            och planmässigt arbete lyckats ordna samlingslokaler för sina
            medlemmar på ett utmärkt sätt. De ha härigenom faktiskt bidragit
            till att eliminera de skadliga verk- ningarna av en brist, som
            det bort åligga statsmakterna att fylla och som de ansvariga militära
            myndigheterna i flera sammanhang påtalat. Genom att stödja föreningarnas
            ovannämnda strävan i form av statsbidrag till hyres- kostnadernas
            täckande ha statsmakterna i åtminstone någon utsträckning vidgått
            det berättigade i kravet på att staten skall tillgodose även denna
            del av underbefälspersonalen ifråga om mäss- och samlingslokaler.
            Genom de företagna reduceringarna av hyresbidragens belopp har
            emel- lertid detta stöd blivit alltför otillräckligt, och föreningarna
            lära ha haft vissa svårigheter att få sin budget balanserad, vilket
            varit möjligt endast genom den största försiktighet och genom
            uppoffringar från medlemmarnas sida. Svårigheterna äro fullt förklarliga,
            då föreningarna enligt vad som blivit upplyst i sina ekonomiska
            kalkyler för respektive föreningslokaler trott sig kunna räkna
            med att för framtiden få behålla de hyresbidrag, som ursprungligen
            utgingo, och också inrättat sig därefter. Detta gäller framför
            allt två av föreningarna i Karlskrona, som löst sin lokalfråga
            genom inköp av egna fastigheter, vilket kunnat ordnas genom bildande
            av fastighetsför- eningar, i vilka medlemmarna tecknat andelar.
            En stor del andelar måste varje år omplaceras vid avgångar bland
            medlemmarna och andelskapitalet har givetvis icke kunnat täcka
            köpesummorna, utan upplåning har måst äga rum. Utgifterna för
            underhåll, räntor och amorteringar täckas genom
          </p>
          <pb facs="riksdagen-motions-pdf/data/1935/mot_1935__ak__280/mot_1935__ak__280-003.pdf"/>
          <fw xml:id="i-6ddgpWj5BLwnrmV5Wn34AR">
            Motioner i Andra kammaren, Nr 280. 7 att föreningarna erlägga
            hyra till respektive fastighetsförening och genom andra inkomster,
            däribland det statliga hyresbidraget. De ifrågavarande föreningarnas
            strävan är att genom övertagande av andelar i fastighetsför- eningarna
            så småningom söka komma därhän, att fastigheten blir föreningens
            egendom, varigenom utgifterna för efterkommande medlemmar för
            lokalerna minskas. Detta syfte har dock under senare år till följd
            av de minskade intäkterna endast i mycket ringa utsträckning kunnat
            tillgodoses, vilket är beklagligt, då den omhandlade strävan måste
            anses vara uppmuntransvärd. Genom att underbefälssammanslutningarna
            vid flottan nedlagt ett bety- dande arbete och avsevärda kostnader
            för lösande av lokalfrågorna, har av- saknaden av samlings- och
            mässlokaler icke blivit så kännbar för de en- skilda medlemmarna,
            som eljest skulle ha varit fallet. Då föreningarna härigenom sörjt
            för tillgodoseendet av ett behov, vilket såsom ovan fram- hållits
            strängt taget bort ankomma på statsmakterna att tillgodose, äro
            de väl värda det stöd, som det över huvud taget är möjligt att
            lämna dem. Bortsett härifrån tala åtskilliga andra skäl för att
            detta stöd icke utan tvingande skäl bör inskränkas. Envar, som
            någorlunda är införsatt i för- eningarnas verksamhet, torde kunna
            vittna om, att denna haft ett utomor- dentligt gott inflytande
            på personalen och andan bland densamma. Inom föreningarna bedrives
            ett energiskt arbete för att öka underbefälspersonalens värde
            både som yrkesmän och som medborgare i allmänhet. Studiearbetet,
            som i viss ehuru ganska begränsad omfattning bedrives med stöd
            av stats- anslag, är en viktig punkt på arbetsprogrammet. Genom
            särskilda anord- ningar söker man medverka till att medlemmarna
            få en 1 möjligaste mån ordnad ekonomi. Som ett exempel härpå må
            anföras, att sedan förening- arna för åtskilliga år sedan började
            intressera sig för medlemmarnas skatte- betalning, så torde det
            knappast någonsin förekomma, att ett underbefäl vid flottan blir
            uppfört på restlängd. Detta har delvis kunnat ordnas i samarbete
            med det s. k. skattepostgirot, vilket var en föregångare till
            det nu inrättade intressekontoret för statstjänare. Från båda
            dessa institutioner torde de amplaste vitsord kunna erhållas om
            underbefälssammanslutning- arnas exemplariska skötsel av denna
            arbetsuppgift och deras framgångsrika insats på detta område.
            Framför allt beträffande sammanslutningarna bland korpralerna
            ligger det icke minst värdefulla i föreningsverksamheten däri,
            att den skapar möjlig- heter till en verkligt framgångsrik kamratuppfostran.
            Inom dessa föreningar finnes ett betydande antal unga män, som
            på förläggningsorten icke har tillgång till ett hem i egentlig
            mening och sålunda icke heller de värden, som en dylik tillgång
            innebär. Till följd av de personalorganisatoriska för- hållandena
            finnes å andra sidan äldre korpraler samt dessutom högbåtsmän-
            nen, vilka båda kategorier ha ingående erfarenhet om förhållandena
            för ett underbefäl såväl i som utom tjänsten. Inom föreningarna
            och då främst genom förekomsten av välordnade lokalförhållanden
            ha skapats möjlighe-
          </fw>
          <pb facs="riksdagen-motions-pdf/data/1935/mot_1935__ak__280/mot_1935__ak__280-004.pdf"/>
          <fw xml:id="i-8Ro9ZKy1HnYSRhCjxZRSSz">
            8 Motioner i Andra kammaren, Nr 280.
          </fw>
          <p xml:id="i-D17DkVoBgfpuuaaRyuBqLD">
            ter för ett kamratligt umgänge utom tjänsten mellan dessa båda
            grupper, vilket säkerligen har ett välgörande inflytande på de
            yngre kamraterna i mer än ett avseende. Det torde också vara en
            allmän uppfattning bland befälet, att de ifrågavarande sammanslutningarna
            haft en utomordentligt stor betydelse för underbefälskårens vid
            flottan alltjämt förbättrade standard. Sett mot bakgrunden av
            de ovan berörda förhållandena, är det beklag- ligt, att det redan
            förut relativt ringa statsbidraget till dessa sammanslut- ningars
            vällovliga verksamhet har måst beskäras. Ett återinförande av
            hyresbidragen till föreningarna med de belopp, som ursprungligen
            utgått, skulle icke innebära en utgiftsökning för staten av någon
            större betydenhet. Med åberopande av vad jag ovan anfört tillåter
            jag mig hemställa, att riksdagen måtte, i syfte att möjliggöra
            en höjning av till underbefälssammanslutningarna vid flottan nu
            utgående hyresbidrag till de belopp, som utgingo under budgetåret
            1931/1932, besluta, att reservationsanslaget till understöd åt
            föreningar för sjöförsvarets vidkommande skall höjas med 1,860
            kronor och sålunda i riksstaten för budgetåret 1935/ 1936 uppföras
            med ett belopp av 11,460 kronor.
          </p>
          <p xml:id="i-FE7sZxMiV6rVZaZNRjZvhP" type="date">
            Stockholm den 23 januari 1935.
          </p>
          <div xml:id="i-UKpzxicBp7eSKkgteY2H9e" type="signatureBlock">
            <list xml:id="i-AhErQ8k5DXu7GfKCVQsar4">
              <item xml:id="i-LKwZYMuSc2z5PzTg9tanyh" who="unknown" type="signature">
                Enar ITand
              </item>
            </list>
          </div>
        </div>
      </div>
    </body>
  </text>
</TEI>
