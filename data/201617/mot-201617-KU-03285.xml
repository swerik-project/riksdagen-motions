<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KU-03285">
  <teiHeader>
    <fileDesc>
      <titleStmt>
        <title>Utgiftsområde 1 Rikets styrelse</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3285 av Andreas Norlén m.fl. (M)</title>
          <idno type="rdwebb">H4023285</idno>
          <rs type="number">3285</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H4023285/text</ref>
          <ref type="dokument_url_html">http://data.riksdagen.se/dokument/H4023285</ref>
          <ref type="dokumentstatus_url_xml">http://data.riksdagen.se/dokumentstatus/H4023285</ref>
          <ref type="docx">http://data.riksdagen.se/fil/995C4969-8A87-4C2A-9EF5-1B61B82EFAB9</ref>
          <ref type="pdf">http://data.riksdagen.se/fil/CD9CA741-90C7-4EF5-A36F-88F323851499</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BrKX6vUWqciKjmxtTB9GBV</idno>
            <name>Lisbeth Sundén Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-29sSodYVXoni9iia1vszCy</idno>
            <name>Göran Pettersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RgiFneJos5UFYxcw7xkPxz</idno>
            <name>Erik Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7T2UZbUNBFwtNguJvEirCc" type="signed"/>
        <correspContext corresp="i-7T2UZbUNBFwtNguJvEirCc">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-Cd1KL55s1P4VpgkZMge4ns"/>
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-BrKX6vUWqciKjmxtTB9GBV"/>
          <note type="signatory" corresp="i-9YKB8rsGppqRutMkVzzGbk"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-29sSodYVXoni9iia1vszCy"/>
          <note type="signatory" corresp="i-RgiFneJos5UFYxcw7xkPxz"/>
        </correspContext>
        <correspAction xml:id="i-GSvJHoyos5N9361aBTejTB" type="submitted">
          <date when="2016-10-05"/>
          <time when="15:52:18"/>
        </correspAction>
        <correspAction xml:id="i-RL1hJrm2iLJBhxaK8aTHo5" type="reviewed">
          <date when="2016-10-07"/>
          <time when="17:04:49"/>
        </correspAction>
        <correspAction xml:id="i-9HkuoEk43nCYUXoTrh7b6b" type="referred">
          <date when="2016-10-14"/>
        </correspAction>
        <correspAction xml:id="i-ApRmuc8DTwFEwdtb7UuPzU" type="assigned">
          <date when="2016-12-06"/>
          <time when="12:01:54"/>
        </correspAction>
        <correspContext corresp="i-ApRmuc8DTwFEwdtb7UuPzU">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-EVhh5rLJVTTpozbtU2mvk2" type="behandlas_i"/>
        <correspContext corresp="i-EVhh5rLJVTTpozbtU2mvk2">
          <ref type="uppgift">2016/17:KU1</ref>
          <ref type="ref_dok_id">H401KU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3285 av Andreas Norlén m.fl. (M)
          Utgiftsområde 1 Rikets styrelse
        </div>
      </div>
      <div type="motBody">
        <div type="motSummary">
          <head xml:id="i-GNyGv7jHRH3sVM6xHhCV3u">
            Sammanfattning
          </head>
          <p xml:id="i-TRcbsZJQFpTLbgJvKnEo7P">
            Under utgiftsområde 1 Rikets styrelse finansieras den centrala
            statsledningen samt flera viktiga myndigheter, statsbidrag och
            uppdrag. I Moderaternas plan för ett starkare Sverige ingår arbetet
            med att skapa ett tryggare samhälle som en viktig del. Moderaterna
            föreslår därför utöver regeringens satsningar ytterligare resurser
            för ett utökat arbete mot våldsbejakande extremism. I vår plan
            för ett starkare Sverige ingår också att, som en del av politiken
            för att främja mänskliga rättigheter, lyfta fram och öka stödet
            för de demokratiska värderingar och värderingar om mänskliga rättigheter,
            som också är svenska värderingar, genom att bland annat motarbeta
            hedersrelaterat våld och förtryck.
          </p>
          <p xml:id="i-LViiBqsn6GsfmwyPUukDmG">
            Moderaterna föreslår vidare att Datainspektionens arbete med
            tillsyn, informationsspridning och utbildning för att förebygga
            och motverka integritetskränkningar och näthat ska förstärkas.
            Fler kommuner bör tillåtas bli del av förvaltningsområdena för
            meänkieli, samiska och finska. Ökade resurser föreslås till Justitiekanslern
            för att uppfylla uppdraget som statens företrädare i rättsliga
            tvister, och riksdagens utredningstjänst bör förstärkas.
          </p>
        </div>
        <div type="motProposal" subtype="förslag">
          <head xml:id="i-VFTa52aezWKDUWsSjviqft">
            Förslag till riksdagsbeslut
          </head>
          <list style="ol">
            <item xml:id="i-Xi9RXxrB24tk5Lu9WqBewb">
              Riksdagen anvisar anslagen för 2017 inom utgiftsområde 1 Rikets
              styrelse enligt förslaget i tabellen i motionen.
            </item>
            <item xml:id="i-QApLoSNxCxiCwfDRgnqMQE">
              Riksdagen ställer sig bakom det som anförs i motionen om en förstärkning
              av riksdagens utredningstjänst och tillkännager detta för regeringen.
            </item>
            <item xml:id="i-E6ZjvCpnzkxSzSs2y9pXg6">
              Riksdagen ställer sig bakom det som anförs i motionen om att
              låta Världsbanken genomföra en fortsatt studie över företagsklimatet
              i Sverige och tillkännager detta för regeringen.
            </item>
            <item xml:id="i-GhXfAGn5UW3VuReEwthGCA">
              Riksdagen ställer sig bakom det som anförs i motionen om ytterligare
              åtgärder i arbetet för att värna demokratin mot radikalisering
              och våldsbejakande extremism och tillkännager detta för regeringen.
            </item>
            <item xml:id="i-AZ2xzq6r2sBJ7PwmLfYtXD">
              Riksdagen ställer sig bakom det som anförs i motionen om en nationell
              kommunikationsstrategi mot våldsbejakande extremism och för demokratiska
              värderingar och tillkännager detta för regeringen.
            </item>
            <item xml:id="i-TPKhY7heszCy21KKHHyHni">
              Riksdagen ställer sig bakom det som anförs i motionen om forskning
              om politisk extremism och tillkännager detta för regeringen.
            </item>
            <item xml:id="i-4TYJDbhHqd93ysbWBuAA8A">
              Riksdagen ställer sig bakom det som anförs i motionen om att
              inom ramen för politiken om mänskliga rättigheter motverka hedersrelaterat
              våld och förtryck samt verka för ökat stöd för demokratiska värderingar
              och värderingar om mänskliga rättigheter i alla delar av Sverige,
              och detta tillkännager riksdagen för regeringen.
            </item>
            <item xml:id="i-6An1AbACkTT6LNa7N1SWH1">
              Riksdagen ställer sig bakom det som anförs i motionen om att
              stärka Datainspektionens arbete med tillsyn, informationsspridning
              och utbildning för att förebygga och motverka integritetskränkningar,
              inklusive näthat, och tillkännager detta för regeringen.
            </item>
            <item xml:id="i-EPohADkV1R67CaDJ6PYiGY">
              Riksdagen ställer sig bakom det som anförs i motionen om att
              fortsätta arbetet med att säkerställa de nationella minoriteternas
              rättigheter genom att ansluta fler kommuner till förvaltningsområdena
              för meänkieli, samiska och finska, och detta tillkännager riksdagen
              för regeringen.
            </item>
            <item xml:id="i-DLEocHfDtTPJhePYcodigL">
              Riksdagen ställer sig bakom det som anförs i motionen om att
              inleda arbetet med att inrätta ett romskt språkcentrum och tillkännager
              detta för regeringen.
            </item>
            <item xml:id="i-2stQLrwCTYzpX5o595Nvey">
              Riksdagen ställer sig bakom det som anförs i motionen om bättre
              möjligheter för Justitiekanslern att företräda staten i rättsliga
              tvister, och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-E7Ah6d6GPTsebgEQvVr3GK" type="h2">
            Anslagsanvisning
          </head>
          <table>
            <row xml:id="i-9nYgJXi8y2frq19GWKV3EM">
              <cell>
                Anslagsförslag 2017 för utgiftsområde 1 Rikets styrelse
              </cell>
            </row>
            <row xml:id="i-HjGR2YyCubbTPvF1JfCCxh">
              <cell>
                Tusental kronor
              </cell>
            </row>
            <row xml:id="i-5nRU29KXuN9ZCALSnXn8Zn">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (M)
              </cell>
            </row>
            <row xml:id="i-Y9S9VbfSkm6qWLjaNRqurm">
              <cell>
                1:1
              </cell>
              <cell>
                Kungliga hov- och slottsstaten
              </cell>
              <cell>
                136 996
              </cell>
              <cell>
                −493
              </cell>
            </row>
            <row xml:id="i-BAmK4nCzepAkRAqyb9kUCP">
              <cell>
                2:1
              </cell>
              <cell>
                Riksdagens ledamöter och partier m.m.
              </cell>
              <cell>
                880 313
              </cell>
              <cell>
                −2 321
              </cell>
            </row>
            <row xml:id="i-YGZ1F8ticbT6UAGSk8ixBr">
              <cell>
                2:2
              </cell>
              <cell>
                Riksdagens förvaltningsanslag
              </cell>
              <cell>
                767 892
              </cell>
              <cell>
                +2 485
              </cell>
            </row>
            <row xml:id="i-z9RKEGVEXjwP2D6utttut">
              <cell>
                2:3
              </cell>
              <cell>
                Riksdagens fastighetsanslag
              </cell>
              <cell>
                113 000
              </cell>
            </row>
            <row xml:id="i-JWTj5fd8J4VRo5WBKibEGT">
              <cell>
                2:4
              </cell>
              <cell>
                Riksdagens ombudsmän (JO)
              </cell>
              <cell>
                90 241
              </cell>
              <cell>
                −360
              </cell>
            </row>
            <row xml:id="i-4ode8V9MPT43wbmxfqSuVY">
              <cell>
                3:1
              </cell>
              <cell>
                Sametinget
              </cell>
              <cell>
                45 243
              </cell>
              <cell>
                −227
              </cell>
            </row>
            <row xml:id="i-Ct9vLBR7mUTMuLmzrcffMX">
              <cell>
                4:1
              </cell>
              <cell>
                Regeringskansliet m.m.
              </cell>
              <cell>
                7 379 026
              </cell>
              <cell>
                −138 708
              </cell>
            </row>
            <row xml:id="i-2FF9wTh12HVfrwtBk4XGAf">
              <cell>
                5:1
              </cell>
              <cell>
                Länsstyrelserna m.m.
              </cell>
              <cell>
                2 736 126
              </cell>
              <cell>
                −92 044
              </cell>
            </row>
            <row xml:id="i-3FK1kmKcyYaWWYbmpcypRg">
              <cell>
                6:1
              </cell>
              <cell>
                Allmänna val och demokrati
              </cell>
              <cell>
                87 340
              </cell>
              <cell>
                +30 000
              </cell>
            </row>
            <row xml:id="i-N9RNkit1zocSup4ps3vSGj">
              <cell>
                6:2
              </cell>
              <cell>
                Justitiekanslern
              </cell>
              <cell>
                48 734
              </cell>
              <cell>
                +630
              </cell>
            </row>
            <row xml:id="i-CGM5UPmfmygmejLco3J5L2">
              <cell>
                6:3
              </cell>
              <cell>
                Datainspektionen
              </cell>
              <cell>
                54 354
              </cell>
              <cell>
                +1 798
              </cell>
            </row>
            <row xml:id="i-9qQxMqCYrSrf9iGzwu4r6k">
              <cell>
                6:4
              </cell>
              <cell>
                Svensk författningssamling
              </cell>
              <cell>
                1 300
              </cell>
            </row>
            <row xml:id="i-LFWFqcJrFDK7NG5KVcmccX">
              <cell>
                6:5
              </cell>
              <cell>
                Valmyndigheten
              </cell>
              <cell>
                19 588
              </cell>
              <cell>
                −208
              </cell>
            </row>
            <row xml:id="i-PR15UYcqfhMaWuZLjvcJ88">
              <cell>
                6:6
              </cell>
              <cell>
                Stöd till politiska partier
              </cell>
              <cell>
                172 200
              </cell>
            </row>
            <row xml:id="i-Pk5WruJgbqZ8gmrrZSuUWH">
              <cell>
                7:1
              </cell>
              <cell>
                Åtgärder för nationella minoriteter
              </cell>
              <cell>
                102 917
              </cell>
              <cell>
                +2 000
              </cell>
            </row>
            <row xml:id="i-4fNxFaddV5GTy4t223RgAo">
              <cell>
                7:2
              </cell>
              <cell>
                Åtgärder för den nationella minoriteten romer
              </cell>
              <cell>
                14 500
              </cell>
            </row>
            <row xml:id="i-3G2jvp6qzz7Dwsd7x13ZUX">
              <cell>
                8:1
              </cell>
              <cell>
                Presstöd
              </cell>
              <cell>
                567 119
              </cell>
            </row>
            <row xml:id="i-5y9fPEJRo7skGuwmCVAddG">
              <cell>
                8:2
              </cell>
              <cell>
                Myndigheten för press, radio och tv
              </cell>
              <cell>
                33 648
              </cell>
              <cell>
                −112
              </cell>
            </row>
            <row xml:id="i-CqB3r5yEcBimTp9sUVpvPP">
              <cell>
                9:1
              </cell>
              <cell>
                Svenska institutet för europapolitiska studier samt EU-information
              </cell>
              <cell>
                17 939
              </cell>
              <cell>
                −115
              </cell>
            </row>
            <row xml:id="i-H2qj1eWbR1mko1qtmu1wFt">
              <cell>
                Summa
              </cell>
              <cell>
                13 268 476
              </cell>
              <cell>
                −197 676
              </cell>
            </row>
            <row xml:id="i-DTLraVaG6v9hQpKCtwUc7"/>
          </table>
          <head xml:id="i-4K6sqmXUDLRscGC2cAHSmi" type="h1">
            Politikens inriktning
          </head>
          <head xml:id="i-LaHcQ59tuX2kGhJqdVSvTy" type="h1">
            Inledning
          </head>
          <p xml:id="i-MUdCWUW4PnsEH3iPsj6zcG">
            I Moderaternas plan för ett starkare Sverige ingår arbetet med
            att skapa ett tryggare samhälle som en viktig del. Det behövs
            en nationell kommunikationsstrategi mot våldsbejakande extremism
            och för demokratiska värderingar, avhopparverksamhet för dem som
            vill lämna extremistiska grupper och att avhoppares erfarenheter
            och kunskaper sprids. Vidare föreslås ytterligare resurser till
            forskning om våldsbejakande extremism, särskilt våldsbejakande
            islamism.
          </p>
          <p xml:id="i-E1fSZj3JgLoAfE7Bi9ULb1">
            Vi vill lyfta fram och öka stödet för de demokratiska värderingar
            och värderingar om mänskliga rättigheter, som också är svenska
            värderingar. Om stödet för dessa värderingar sviktar i vissa förorter
            och stadsdelar hotas tryggheten för dem som bor där. Inom anslaget
            Allmänna val och demokrati finansieras åtgärder som syftar till
            att stärka respekten för de mänskliga rättigheterna i Sverige,
            som en del i MR-politiken. Medel inom detta anslag bör användas
            till åtgärder för att motverka hedersrelaterat våld och förtryck
            och för att verka för ökat stöd för demokratiska värderingar och
            värderingar om mänskliga rättigheter i alla delar av Sverige.
          </p>
          <p xml:id="i-JKL6EGf72eibjF4SsRaW6W">
            Delar av satsningarna finansieras genom en neddragning av anslaget
            till Regeringskansliet m.m. med 20 miljoner kronor.
          </p>
          <head xml:id="i-NsqQcRSkhGCJgCrbTxk77" type="h2">
            2:2 Riksdagens förvaltningsanslag
          </head>
          <head xml:id="i-UoRsZ6EqE1QYnfE2BYc3rQ" type="h3">
            Förstärkning av riksdagens utredningsresurser
          </head>
          <p xml:id="i-M617tcdY7ezCGbWgkKsKH1">
            Alliansregeringen brukade i sina budgetpropositioner ha med siffror
            som visade effekten av politiken på antalet årsarbetskrafter,
            sysselsättning, arbetslöshet och BNP. Att regeringen Löfven i
            sina budgetpropositioner valt att ta bort denna redovisning är
            ett av flera tecken på steg som regeringen tagit för minskad öppenhet
            och transparens. När siffror tas bort från budgeten och förväntade
            effekter av förslag inte längre redovisas försvåras granskningen
            av regeringens politik.
          </p>
          <p xml:id="i-SAjav2Dm66a321oLyTtvZp">
            Det främsta redskap som riksdagen och dess ledamöter idag har,
            vid sidan av utskottskanslierna, för granskning av uppgifter och
            underlag från regeringen är riksdagens utredningstjänst. Under
            perioder råder redan idag ett mycket högt tryck på verksamheten.
            Så länge regeringen inte lever upp till rimliga krav på transparens
            är det angeläget att utredningstjänsten får ökade resurser, så
            att riksdagens partier får större möjligheter att granska och
            analysera regeringens förslag. Därför föreslås att RUT förstärks
            genom att riksdagens förvaltningsanslag ökas med 5 miljoner kronor
            från och med 2017. Detta finansieras genom en motsvarande neddragning
            av Regeringskansliets förvaltningsanslag. När riksdagens resurser
            för utredning och granskning behöver öka på grund av regeringens
            agerande är det rimligt att det sker genom att regeringens utredningsresurser
            minskas.
          </p>
          <head xml:id="i-FjyyxGzkEeEcczZ4AfJnsf" type="h2">
            4:1 Regeringskansliet m.m.
          </head>
          <p xml:id="i-KYp1ABSJcc3LPUadizgggY">
            Regeringen gav 2016 inte något uppdrag till Världsbanken om en
            fortsatt studie över företagsklimatet i Sverige och avser inte
            heller att göra det under 2017, i motsats till det beslut som
            fattades vid beredningen av 2015 års budgetproposition. Detta
            motiveras med att en utvärdering av Sveriges företagsklimat enligt
            regeringen kommer att vara mer angelägen vid en senare tidpunkt.
            Att regeringen helst skulle undslippa granskning i detta avseende
            kan i och för sig te sig förklarligt, och det ligger i linje med
            den minskade transparens om den ekonomiska politikens effekter
            som blivit ett signum för regeringen. Några positiva röster om
            regeringens näringspolitik har inte heller hörts. Granskningar
            och studier av detta slag bidrar dock på ett positivt sätt till
            förutsättningarna att utveckla och förbättra politiken. Studien
            bör därför genomföras och finansieras inom de till Regeringskansliet
            anvisade ramarna.
          </p>
          <p xml:id="i-AB9ncFgbV2cDEnX3jBbTrg">
            Anslaget till Regeringskansliet m.m. föreslås minskas med 20
            miljoner kronor för att finansiera övriga förslag inom utgiftsområdet.
            Därutöver motsätter vi oss regeringens föreslagna ökning till
            anslaget om 82 miljoner kronor.
          </p>
          <head xml:id="i-DJreauYP3HYfCfr2vA7pEf" type="h2">
            Anslag 6:1 Allmänna val och demokrati
          </head>
          <head xml:id="i-81XaQKghEMQtYJVi5Gzrao" type="h3">
            Åtgärder för att värna demokratin mot våldsbejakande extremism
          </head>
          <p xml:id="i-3uMB6crEnNY8MybmTr3shq">
            Sverige är ett fritt, öppet och demokratiskt samhälle, som är
            byggt på grundläggande värden som demokrati, rättsstat, individens
            frihet och ömsesidig respekt och tolerans gentemot personer med
            andra uppfattningar och övertygelser. Men det finns våldsbejakande
            och extremistiska krafter som utmanar öppenheten och trotsar demokratins
            spelregler. Politiken för att genom förebyggande arbete värna
            demokratin mot våldsbejakande extremism är viktig och bör få ökade
            resurser. Det är en del av Moderaternas plan för ett starkare
            Sverige. Tryggheten måste säkras i hela vårt land. Moderaterna
            föreslår avhopparverksamhet för dem som vill lämna extremistiska
            grupper och att avhoppares erfarenheter och kunskaper sprids.
            För att fånga upp människor som vill lämna våldsbejakande, extremistiska
            grupper krävs avhopparverksamheter som inkluderar avprogrammering,
            dit de som vill hoppa av kan vända sig. Det är viktigt att använda
            avhoppares erfarenheter i det förebyggande arbetet. Deras kunskap
            om livet i extremistiska kretsar och de skäl som till slut fick
            dem att bryta med det livet kan avskräcka andra från att ansluta
            sig eller uppmuntra andra att själva lämna en destruktiv miljö.
            Det finns en risk att återvändare från kriget i Syrien, som fortfarande
            sympatiserar med Isil/Daishs ideologi, blir ett slags förebilder
            för en del ungdomar. Det är därför särskilt angeläget att sprida
            berättelser från personer som hoppat av från Isil/Daish till följd
            av att de tagit avstånd från våldsbejakande islamism och allt
            det i verkligheten innebär av brutala övergrepp.
          </p>
          <p xml:id="i-L6wwgjUHG2NvX9y4CDyaAv">
            Utöver det behövs en nationell kommunikationsstrategi mot våldsbejakande
            extremism och för demokratiska värderingar och ytterligare resurser
            till forskning om våldsbejakande extremism, särskilt våldsbejakande
            islamism (se nedan).
          </p>
          <p xml:id="i-Tg77ZJVZZdF7KuKHwYCZAR">
            Det behövs även ett värderingsbaserat arbete mot bristande jämställdhet,
            homofobi och hedersförtryck. Inom anslaget 6:1 Allmänna val och
            demokrati anslagspost 14 och 16 finansieras åtgärder som syftar
            till att stärka respekten för de mänskliga rättigheterna i Sverige,
            som en del i MR-politiken. Medel inom detta anslag bör användas
            till åtgärder för att motverka hedersrelaterat våld och förtryck
            och för att verka för ökat stöd för demokratiska värderingar i
            alla delar av Sverige. Även åtgärder mot rasism ryms inom MR-politiken.
            Det är angeläget att motarbeta alla former av rasism inklusive
            antisemitism, islamofobi, afrofobi och antiziganism. Vi anser
            också att staten, inom ramen för arbetet mot rasism och utöver
            de generella åtgärder som riktas till hela befolkningen, bör initiera
            riktade åtgärder för att motverka rasism i olika minoritetsgrupper.
          </p>
          <head xml:id="i-Kj6c91Wp8YpWABCfKDqCCD" type="h3">
            Tillkännagivanden om våldsbejakande extremism
          </head>
          <p xml:id="i-FN4U2C2hT1dEvhW2u7USAa">
            I en följdmotion till regeringens skrivelse 2014/15:144 Åtgärder
            för att göra samhället mer motståndskraftigt mot våldsbejakande
            extremism föreslog Alliansen totalt 15 tillkännagivanden för att
            ytterligare skärpa arbetet på detta angelägna område. Efter förhandlingar
            mellan Alliansen och regeringspartierna slöts en bred uppgörelse
            om sju tillkännagivanden. Regeringen har i budgetpropositionen
            för år 2017 angett att man anser att samtliga sju tillkännagivanden
            är tillgodosedda och därmed ska ses som slutbehandlade. Vi delar
            inte denna bedömning avseende sex tillkännagivanden.
          </p>
          <p xml:id="i-EuaymjdvmiYtFc8Gh6dPQv">
            Riksdagen tillkännagav för regeringen att det finns behov av
            att sprida kunskap om våldsbejakande islamistiska organisationers
            övergrepp och ideologi samt att uppgiften att genomföra detta
            förslagsvis kan tillföras Forum för levande historia (rskr. 2015/16:137,
            mom. 3). I budgetpropositionen formulerar regeringen att den nationella
            samordnaren har ett huvudansvar för att genomföra sådana utbildningsinsatser
            och är bäst lämpad för uppdraget. Vi menar att detta uppdrag förtjänar
            en mer grundlig och vetenskaplig ansats varför vi även i fortsättningen
            ser Forum för levande historia som mest lämpat, särskilt mot bakgrund
            av att Forum för levande historia redan arbetar med kunskapsuppbyggnad
            och kunskapsspridning om de två andra våldsbejakande, extremistiska
            ideologier som finns i Sverige: högerextremism och vänsterextremism.
          </p>
          <p xml:id="i-XAR6LS7L7oGGgpwVVibW68">
            Riksdagen har tillkännagivit för regeringen att det finns anledning
            att se över behovet av ett förtydligat ansvar för skolhuvudmän
            och andra som arbetar med barn och unga för att motverka radikalisering,
            liksom formerna för ett sådant ansvar (rskr. 2015/16:137, mom.
            4). Regeringen anser enligt budgetpropositionen att tillkännagivandet
            är slutbehandlat. Vi delar inte denna uppfattning, eftersom regeringen
            inte vidtagit några åtgärder med anledning av tillkännagivandet.
          </p>
          <p xml:id="i-T3LeFrFGHCextAYWXvALMA">
            Vidare har riksdagen tillkännagivit att det bör utvecklas metoder
            och redskap för att identifiera organisationer och samfund som
            vill motverka radikalisering och att dessa organisationer och
            samfund bör stärkas och stödjas (rskr. 2015/16:137, mom. 6). Regeringen
            hänvisar i denna del till uppdrag till myndigheter, men enbart
            för att regeringen har givit ett uppdrag innebär inte det att
            någon konkret åtgärd är genomförd. Tillkännagivandet kan inte
            anses slutbehandlat förrän regeringen redovisat för riksdagen
            att sådana metoder och redskap som omnämns i tillkännagivandet
            verkligen har utvecklats.
          </p>
          <p xml:id="i-UkCwHcBnoXNDvaMkhGMp9K">
            Riksdagen har även tillkännagivit att det bör utvecklas metoder
            och redskap för kommuner för att identifiera samfund och organisationer
            som inte bör få stöd från det allmänna eftersom de inte lever
            upp till grundläggande demokrativärderingar (rskr. 2015/16:137,
            mom. 5). Regeringen pekar i denna del på det arbete som bedrivs
            internt i Regeringskansliet med att se över olika förordningar
            samt utredningen av statens stöd till trossamfunden. Några åtgärder
            för att ge metoder och redskap till landets kommuner, vilket är
            vad tillkännagivandet gäller, har däremot inte vidtagits.
          </p>
          <p xml:id="i-ECgY3xBxTAoSJrwq4RCevq">
            I ett annat tillkännagivande har riksdagen framhållit vikten
            av att i digitala miljöer där det förekommer våldsförhärligande
            budskap som utgör verktyg i rekrytering till extremistiska organisationer
            sprida positiva motbudskap om demokrati och grundläggande värden
            (rskr. 2015/16:137, mom. 7). Regeringen anser tillkännagivandet
            slutbehandlat, men har inte vidtagit några åtgärder för att tillmötesgå
            tillkännagivandet.
          </p>
          <p xml:id="i-CkqVoWLmGBRmjBipoPupSr">
            Riksdagen har slutligen tillkännagivit för regeringen att det
            är viktigt att myndigheter och kommuner har beredskap för att
            hantera avhoppare som fortfarande förespråkar våldsbejakande ideologier
            eller som återvänder och misstänks ha begått grova brott utomlands
            (rskr. 2015/16:137, mom. 9). Regeringen anför att myndigheter
            och kommuner har fått verktyg och riktlinjer för att utveckla
            sin beredskap, men redovisar ingen uppföljning som konkret visar
            att vare sig statliga myndigheter eller landets kommuner har den
            i tillkännagivandet omnämnda beredskapen.
          </p>
          <head xml:id="i-abyMRbV3v77Bit4seJmem" type="h3">
            Nationell kommunikationsstrategi mot våldsbejakande extremism
            och för demokratiska värderingar.
          </head>
          <p xml:id="i-YEiRkBGrc5Gp6vmPLkmEro">
            Internet och sociala medier används ofta för att sprida våldsförhärligande
            budskap och utgör ett kraftfullt verktyg i rekryteringen till
            extremistiska grupperingar. Isil/Daish bedriver en omfattande
            propagandaverksamhet och har en stor och professionell organisation
            för detta ändamål.
          </p>
          <p xml:id="i-MGGXLhPVLCrBiZXrQYwewW">
            Det är viktigt med ett mer proaktivt förhållningssätt för att
            upptäcka och agera mot våldsbejakande propaganda och rekrytering
            till terroristorganisationer, vänsterextrema, högerextrema och
            islamistiska. En del av ett framgångsrikt, proaktivt arbete för
            att motverka våldsbejakande extremism och radikalisering i digitala
            miljöer är att bemöta de extremistiska uttrycken där de visar
            sig och ifrågasätta och motbevisa påståenden och mytbildning.
            Det behövs även att olika typer av kommunikatörer sprider positiva
            motbudskap om demokrati och våra grundläggande värden.
          </p>
          <p xml:id="i-7rUXWPirAzre2bR3NZmVqP">
            Staten är ofta inte en effektiv avsändare av vare sig argument
            mot extremism eller för frihet och demokrati. I de grupper där
            islamister värvar nya anhängare har svenska myndigheter generellt
            sett låg trovärdighet. I stället behöver det civila samhället
            mobiliseras. Utomlands finns goda exempel på kommunikationsarbete
            som drivs av enskilda individer och ideella organisationer, till
            exempel den brittiska kampanjen #notinmyname ("inte i mitt namn")
            som byggts upp av brittiska muslimer som tar avstånd från Isil/Daish.
            Också i Sverige finns enskilda goda exempel, men mycket mer behövs.
          </p>
          <p xml:id="i-BHscwgfzQaGxucqBBPdsQf">
            Vi menar därför att regeringen bör ta initiativ till en nationell
            kommunikationsstrategi mot våldsbejakande extremism och för demokratiska
            värderingar. I arbetet med denna strategi är det viktigt att involvera
            till exempel företag som arbetar med sociala medier, kommunikationsföretag
            och muslimska organisationer som tar tydligt avstånd från extremism
            och terrorism. Även enskilda aktivister, utan koppling till etablerade
            organisationer, kan spela en viktig roll. Syftet bör vara att
            identifiera kommunikationsmetoder och utarbeta budskap som kan
            förväntas vara effektiva för att påverka olika målgrupper, och
            därmed öka deras motståndskraft gentemot extremistiska budskap.
            Detta görs i andra länder. Ungdomar är förstås en nyckelgrupp,
            men sympatier för våldsbejakande islamism är i många fall inte
            något som man lämnar bakom sig med stigande ålder – i motsats
            till vad som ofta gäller högerextremism och vänsterextremism –
            utan islamistiska värderingar finns ofta kvar upp i vuxen ålder.
            Även vuxna behöver därför nås av budskap som utmanar extremism
            och förespråkar demokrati. Attitydpåverkan tar tid. Det är därför
            angeläget att arbetet bedrivs brett och uthålligt, inte enbart
            i form av tidsbegränsade projekt.
          </p>
          <p xml:id="i-G4aBFeYJbZcGD9KqaGRfeR">
            För att finansiera verksamhet inom ramen för kommunikationsstrategin
            vill vi förstärka anslaget till verksamhet för att förebygga våldsbejakande
            extremism.
          </p>
          <head xml:id="i-F9dN65LyxN2dswGAFomTgy" type="h3">
            Forskning
          </head>
          <p xml:id="i-ArpZvJfYU3ro3mxXCFEPdL">
            Det pågår forskning om politisk extremism på flera håll i Sverige,
            men det finns fortsatt stort behov av mer kunskap. Särskilt gäller
            det kunskap om våldsbejakande radikal islamism i Sverige, dels
            eftersom radikal islamism är en relativt ny företeelse i vårt
            land jämfört med vänster- och högerextremism som studerats och
            analyserats i årtionden, dels eftersom den våldsbejakande islamismen
            av Säkerhetspolisen bedöms utgöra det största terrorhotet mot
            Sverige, dels eftersom den islamistiska miljön sannolikt befinner
            sig i förändring mot bakgrund av exempelvis att hundratals personer
            på senare år har rest från vårt land för att strida för Isil/Daish
            och andra islamistiska grupper i Syrien och Irak och att en del
            har återvänt. Radikal islamism är en politisk ideologi som har
            utgångspunkten att religionen islam är överordnad demokratin och
            därmed den sekulära politiken. Det finns därmed en grundläggande
            skillnad mellan radikal islamism och islam som trossystem. Det
            är viktigt att bredda och fördjupa den samlade kunskapen om den
            radikala islamismen i Sverige, eftersom den, i likhet med andra
            antidemokratiska ideologier, utmanar grundläggande, demokratiska
            värderingar. Forskningen bör inriktas mot den våldsbejakande islamistiska
            ideologin och hur den uttrycks och utformas i Sverige, samt en
            kartläggning av våldsbejakande islamism i Sverige – nätverk, kopplingar
            till andra länder, ideologiska utgångspunkter.
          </p>
          <p xml:id="i-9P6oDvu8jS2KZTwTRCP3Xc">
            Hur och var forskningen ska bedrivas behöver analyseras ytterligare.
            För att finansiera mer forskning om våldsbejakande islamism vill
            vi förstärka anslaget till verksamhet för att förebygga våldsbejakande
            extremism.
          </p>
          <head xml:id="i-VoJDd29hF1gd3Hu1WHk1hu" type="h2">
            6:2 Justitiekanslern
          </head>
          <p xml:id="i-Xofm6qizZ7PCmc5Gqes7pA">
            Justitiekanslern, JK, företräder staten i rättsliga tvister.
            Dessa kan ibland handla om mycket stora belopp. Inte minst när
            staten står emot resursstarka, kommersiella aktörer är det angeläget
            att staten har tillräckligt omfattande resurser att ägna åt processen.
            I enlighet med JK:s önskemål vill vi därför förstärka den juridiska
            bemanningen hos JK genom att möjliggöra viss ytterligare rekrytering
            av jurister. Anslaget tillförs en miljon kronor.
          </p>
          <head xml:id="i-Cq6FNPdinNi7xcGJvpQYHm" type="h2">
            6:3 Datainspektionen
          </head>
          <head xml:id="i-RuJy2nEXSuocR3qAhvUDLp" type="h3">
            Förebyggande arbete mot integritetskränkningar
          </head>
          <p xml:id="i-RUMsK1KEfPYppa8gBC7jh9">
            Det är angeläget att medborgare, företag och organisationer har
            god information om rättigheter, skyldigheter och ansvar i den
            digitala miljön och att eventuella överträdelser av gällande regelverk
            följs upp genom noggrann tillsyn.
          </p>
          <p xml:id="i-iFECG1Af6yxqf8wEeu4zC">
            Den snabba utvecklingen av digitala produkter, tjänster och kommunikationsmedel
            innebär både möjligheter och utmaningar. Omfattande och detaljerade
            personuppgifter behandlas idag av både myndigheter och privata
            aktörer, och under förhållandevis kort tid har allt mer information
            som tidigare förutsatt manuell hantering digitaliserats. Riskerna
            för att människors personliga integritet kränks ökar när all denna
            information behandlas. Det är mot den bakgrunden relevant att
            tillse att arbetet mot integritetskränkningar i den digitala miljön
            har tillräckliga resurser.
          </p>
          <p xml:id="i-EZnEgLj2WThH2UtaYV5vpq">
            Det är också angeläget att utveckla arbetet för att förebygga
            och motverka olika former av så kallat näthat, som blivit ett
            allt större problem, inte minst för barn och ungdomar men även
            för till exempel offentliga personer. Polis och åklagare har en
            roll att spela när det gäller att beivra brott såsom förtal och
            olaga hot i den digitala miljön, men det är även betydelsefullt
            att Datainspektionen, inom ramen för sitt uppdrag att motverka
            integritetskränkningar – varav näthat är ett särskilt allvarligt
            exempel – kan arbeta för att motverka näthat och olika möjligheter
            att sprida näthat. Datainspektionens arbete med tillsyn, informationsspridning
            och utbildning för att förebygga och motverka integritetskränkningar,
            inklusive näthat, är prioriterat. Myndigheten tillförs därför
            2 miljoner kronor.
          </p>
          <head xml:id="i-HoH2tU9NihsxX3cx4aMdSu" type="h2">
            7:1 Åtgärder för nationella minoriteter
          </head>
          <p xml:id="i-3LViaRfBEpAd8U9aqHHLst">
            Den möjlighet som finns enligt lagen om nationella minoriteter
            och minoritetsspråk att utöka förvaltningsområdena för meänkieli,
            samiska och finska genom att ytterligare kommuner ansluts till
            dessa områden efter ansökan hos regeringen har bidragit till att
            stärka de nationella minoriteternas rättigheter och förutsättningar,
            i takt med att allt fler kommuner anslutits. Regeringen har enligt
            uttalanden i medierna för avsikt att inte bevilja nya ansökningar
            i väntan på en översyn av minoritetslagstiftningen.
          </p>
          <p xml:id="i-D6mVPp16VijiPFFphhvH3r">
            Vår uppfattning är att det är bra med en utvärdering och översyn
            av lagstiftningen, men det bör inte utgöra ett hinder för att
            ansluta fler kommuner till förvaltningsområdena. Medel bör därför
            anvisas så att även de nu föreliggande ansökningarna kan godkännas.
            Om de tillkommande kommunerna ska få ersättning på samma nivå
            som de hittillsvarande kan det bedömas handla om ungefär 6 miljoner
            kronor. Anslaget tillförs 2 miljoner kronor. Härutöver bör resurser
            frigöras inom befintliga ramar.
          </p>
          <head xml:id="i-UJ8dAdU9mw59zzAQKd72EP" type="h2">
            7:2 Åtgärder för den nationella minoriteten romer
          </head>
          <p xml:id="i-AqwQciaJ83oCztef7xqc9h">
            Romernas språk och kultur ingår i vårt gemensamma kulturarv.
            Arbetet med att stärka romernas och Sveriges andra nationella
            minoriteters egenmakt och inflytande och insatser för att deras
            språk och kultur ska hållas levande är prioriterat. Det samiska
            språkcentrum som etablerades 2010 fyller en viktig funktion för
            att bland annat revitalisera samiskan och främja utökad användning
            av samiska i samhället. Ett språkcentrum kan bidra till att bättre
            tillvarata befintliga språkkunskaper och att öka antalet aktiva
            talare. Det är rimligt att liknande språkcentrum byggs upp även
            för andra minoritetsspråk. Anslaget för åtgärder för den nationella
            minoriteten romer tillfördes genom budgetpropositionen för 2016
            13 miljoner kronor årligen 2016–2019 för att fortsätta arbetet
            med strategin för romsk inkludering. En del av dessa medel bör
            utnyttjas för att inleda ett arbete med att inrätta ett romskt
            språkcentrum.
          </p>
          <head xml:id="i-DVbYyCMbYS3GXLF48yrdiv" type="h3">
            Övrigt
          </head>
          <p xml:id="i-8omVxhHRNe8BnuotW7HL18">
            För att finansiera prioriterade satsningar görs en justering
            av de anslag som berörs av PLO-uppräkning. Effekten blir att uppräkningen
            av vissa anslag blir något lägre jämfört med regeringens förslag.
          </p>
          <p xml:id="i-LZGEF8haaGQrLYDgGds58v">
            Vi motsätter oss regeringens förslag till anslagsökningar till
            anslag 5:1 Länsstyrelserna m.m. om 80 miljoner kronor avseende
            bland annat handläggning och rådgivning kring PBL-ärenden men
            godtar de föreslagna anslagsökningarna för bland annat tidiga
            insatser för asylsökande.
          </p>
        </div>
        <div type="motSignatures">
          <list>
            <item xml:id="i-943z7zdpn4Bej1XoWuaJf5">
              Andreas Norlén (M)
            </item>
            <item xml:id="i-ESLdbBjgTNH9H5V8xpRRZi">
              Annicka Engblom (M)
            </item>
            <item xml:id="i-5Mqs7bXsvmaMYCAshagmvS">
              Maria Abrahamsson (M)
            </item>
            <item xml:id="i-DnjLYbi1dBkbpLioTkzENR">
              Patrick Reslow (M)
            </item>
            <item xml:id="i-CypS7naAovb8penpaaKXRJ">
              Lisbeth Sundén Andersson (M)
            </item>
            <item xml:id="i-5jrzNHNC5X5hWVxgCuwZJh">
              Marta Obminska (M)
            </item>
            <item xml:id="i-FrKW8BgGDDZMnTeG2bA7Eh">
              Ann-Charlotte Hammar Johnsson (M)
            </item>
            <item xml:id="i-T48oN6Y49jyoRB2QQ7cx1q">
              Göran Pettersson (M)
            </item>
            <item xml:id="i-TQpydEvPFr22NGC9RSbFFJ">
              Erik Andersson (M)
            </item>
          </list>
        </div>
      </div>
    </body>
  </text>
</TEI>
