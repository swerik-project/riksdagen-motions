<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00246">
  <teiHeader>
    <fileDesc>
      <titleStmt>
        <title>Nordiskt samarbete i går, i dag och i morgon</title>
        <author corresp="i-Dh86x4tP3poRsuGn2pQFUn i-jzGaaesAq8sGFLrFKnaY8">av Cristina Husmark Pehrsson och Olof Lavesson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nordiskt samarbete i går, i dag och i morgon</title>
          <idno type="rdwebb">GZ02U246</idno>
          <rs type="number">U246</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U246/text</ref>
          <ref type="dokument_url_html">http://data.riksdagen.se/dokument/GZ02U246</ref>
          <ref type="dokumentstatus_url_xml">http://data.riksdagen.se/dokumentstatus/GZ02U246</ref>
          <ref type="doc">http://data.riksdagen.se/fil/A23AD167-DB6B-4F7A-A23D-B042628A43FA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dh86x4tP3poRsuGn2pQFUn</idno>
            <name>Cristina Husmark Pehrsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-jzGaaesAq8sGFLrFKnaY8</idno>
            <name>Olof Lavesson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7izHFnnP2g3X21JAwvaBv6" type="signed"/>
        <correspContext corresp="i-7izHFnnP2g3X21JAwvaBv6">
          <note type="signatory" corresp="i-Dh86x4tP3poRsuGn2pQFUn"/>
          <note type="signatory" corresp="i-jzGaaesAq8sGFLrFKnaY8"/>
        </correspContext>
        <correspAction type="numbering" xml:id="i-96FJizG6Nx6gwh7U2p3Lr5">
          <date when="2011-10-05"/>
        </correspAction>
        <correspAction type="submission" xml:id="i-BH1X86LqmUExXa9d5Pw4Jt">
          <date when="2011-10-03"/>
        </correspAction>
        <correspAction type="transfer" xml:id="i-Xrm1HwoyzHdjPmxjZWr1G7">
          <date when="2011-10-03"/>
        </correspAction>
        <correspAction type="assigned" xml:id="i-2ywd68ZySuPKnEgp6HSJPj"/>
        <correspContext corresp="i-2ywd68ZySuPKnEgp6HSJPj">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SpKUWbQfHWcZH7S6Rz9ncL">
            Förslag till riksdagsbeslut
          </head>
          <p xml:id="i-3uwxjKxWy3JzRtLsSuqQGe">
            Riksdagen tillkännager för regeringen som sin mening vad som
            anförs i motionen om vikten av att stärka Norden som region för
            att därigenom bättre kunna möta globaliseringens utmaningar, öka
            möjligheterna och stärka tillväxten.
          </p>
        </div>
        <div type="motContent">
          <head type="h1" xml:id="i-Ws3m28bHLyMFt1qhnki2ub">
            Motivering
          </head>
          <p xml:id="i-LuMay74fRoStoQwCCJ1hxR">
            Från att länge varit slumrande och lite omodernt är det nordiska
            samarbetet åter i fokus. Åtminstone lyfts frågan allt oftare om
            inte de nodiska länderna borde samarbeta mer för att nå ökat inflytande
            i internationella sammanhang, inte minst på EU nivå I en allt
            mer globaliserad värld där aktörerna blir allt fler leder detta
            till att kampen om inflytande hårdnar.
          </p>
          <p xml:id="i-6tDGt8p38zoDtZzU5WJYmv">
            (Helsingborgs Dagblad 2011-09-18)
          </p>
          <p xml:id="i-3s4PL4sVjupp9VBCeDumbn">
            Det nordiska samarbetet har under de senaste åren gått in i en
            ny fas med förnyad kraft, med fokuserade ambitioner och med ett
            globalt perspektiv. Utanför Norden och utanför EU, i USA och Asien,
            växer intresset för Norden som en dynamisk region.
          </p>
          <p xml:id="i-2V5qw5gUg8nYtC33Lgjq9C">
            Norden har en unik chans att öka sitt inflytande såväl inom EU
            som internationellt. Länderna i Norden är vart och ett litet,
            men tillsammans är Norden en region att räkna med och vår gemensamma
            ekonomi räknas till den tionde största i världen. En nordisk vision
            och strategi, samordning av våra styrkor och en stark politisk
            viljeinriktning skulle avsevärt öka det nordiska inflytandet.
          </p>
          <p xml:id="i-Jm6xmbFNNH5JCW9Yga45Zs">
            Nordiska rådet bildades 1952 av parlamentariker från de fem nordiska
            länderna och de tre självstyrande områdena Grönland, Åland och
            Färöarna. Genom avtalet banade man väg för passfrihet och en gemensam
            arbetsmarknad med färre regler och hinder. Införandet av miljömärket
            svanen tillhör också ett av Nordiska rådets flaggskepp. Efterkrigstiden,
            vänortsutbyte och en aktiv Föreningen Norden band oss också samman.
          </p>
          <p xml:id="i-CWUaH8UXUgA3wyhceF2jp8">
            Dagens nordiska råd behandlar fortsatt frågor som har nordisk
            nytta. Fokus ligger idag på globaliseringen och att den ska mötas
            genom utbildning, forskning och energi. Men frågor om gränshinder
            och en öppen och självklar arbetsmarknad hanteras av Nordiska
            rådet. Arktis och Barentsregionen, och en utsatt havsmiljö, är
            andra stora och viktiga frågor för oss i Norden men också i samverkan
            med andra gränsande områden som Ryssland och Kanada. Ytterligare
            frågor handlar om att främja regionens inflytande i EU och internationellt
            samt att stärka integrationen och tillsammans möta dagens och
            i synnerhet morgondagens utmaningar.
          </p>
          <p xml:id="i-2UdzzokyZGXpemSpTjaG9R">
            Tider förändras, utmaningar och möjligheter likaså, och därför
            ska också en organisation eller ett samarbete utvecklas och förnyas
            för att rätt kunna möta nya krav och behov.
          </p>
          <head type="h2" xml:id="i-KiggguLJmrkD9CJPioJ2E9">
            Ett smalare och vassare nordiskt råd
          </head>
          <p xml:id="i-BNAeeiHKEJpkjVXFLYf2pT">
            Ibland förs också fram i debatten frågan om inte Sverige borde
            dra sig ur det nordiska samarbetet inom Nordiska rådet och i stället
            låta fackutskotten i riksdagen vara kraften i det nordiska samarbetet.
            Vår uppfattning är att det nordiska samarbetet är viktigt och
            därför ska också alla vägar användas för att säkerställa Norden
            som en stark region i norra Europa. Ett modernt nordiskt råd ska
            vara synligt, effektivt och mer fokuserat. Av detta skäl har också
            den konservativa gruppen i Nordiska rådet, på svenskt initiativ,
            fört fram värdet av en bredare översyn av verksamheten och parlamentarikernas
            roll för att säkerställa att Nordiska rådet har en viktig funktion
            att fylla också i framtiden.
          </p>
          <p xml:id="i-MQsY9UZ1xF6NSqPogUnZDS">
            Ett vassare och smalare nordiskt råd behöver intresserade och
            aktiva fackutskott i riksdagen. Tillsammans kan man på ett effektivt
            sätt föra frågorna framåt, både vad gäller nordisk nytta inom
            Norden och som en stark röst i EU. Ett aktivt utskottsarbete där
            nordiska frågor finns med på dagordningen kommer att än mer förstärka
            arbetet med att värna Norden som en tillväxtregion.
          </p>
          <head type="h2" xml:id="i-S6qmbuiW4FXfBHmJ8oGPA8">
            Gränsöverskridande parlamentariska organisationer i Europa
          </head>
          <p xml:id="i-YUHJyax479eJbTJVYhg7uW">
            Inom EU finns idag en mängd liknande samarbetsorgan för gränsöverskridande
            samarbete på parlamentarisk nivå liknande det som finns inom Nordiska
            rådet.
          </p>
          <p xml:id="i-R8C6Tozm4xQi69GDezorfg">
            Nedan redovisas ett antal av de samarbetsorgan som finns och
            som baserar sig på den lista över storskaliga europeiska gränsöverskridande
            samarbeten som Association of European Border Region (AEBR) har
            sammanställt. På deras hemsida återfinns en lista med mer än 200
            olika typer av gränsöverskridande samarbeten. Utöver 14 större
            samarbeten finns det 185 namngivna gränsöverskridande regioner
            på AEBR:s webbplats. Bland annat nämns Öresundsregionen.
          </p>
          <p xml:id="i-5WXDh2Q7zvW5UGzouXqRb3">
            * Baltic Council (BC)
          </p>
          <p xml:id="i-3t392o1NvY5ntkzBb5GYxX">
            BC är en organisation som syftar till att främja samarbete mellan
            Estlands, Lettlands och Litauens parlament. Syftet är att samordna
            de baltiska ländernas ställning i internationella, ekonomiska,
            politiska och kulturella frågor. Organisationen använder också
            sin röst för att stärka sin röst internationellt. BC består av
            en delegation från varje land och parlamentarikerna utses av respektive
            parlament. Beslut som fattas av BC är endast rådgivande.
          </p>
          <p xml:id="i-QosjDp1UYfdefCSU15iwYp">
            * Beneluxsamarbetet
          </p>
          <p xml:id="i-BdwPkpxZS5PbMjtxEuXtEQ">
            Det gemensamma parlamentet består av parlamentariker från Belgien,
            Nederländerna och Luxemburg. Syftet är att ge regeringarna råd
            i frågor som rör ekonomiskt och gränsöverskridande samarbete.
            De instrument parlamentet har till hands är rekommendationer och
            yttranden.
          </p>
          <p xml:id="i-13wrzEYrNAoZRMXgXn8qNG">
            * British-Irish Parliamentary Assembly (BIPA)
          </p>
          <p xml:id="i-MEDsj6Q1qeDoEHnESjGDsz">
            BIPA är ett interparlamentariskt organ som syftar till att utgöra
            en länk mellan ländernas parlament. BIPA möts två gånger om året
            i sessioner och arbetar dessutom i kommittéer. Resolutionerna
            sänds till regeringarna, vilka sedan levererar formella svar.
            Alla kommittéer interagerar med EU-parlamentet. Några frågor som
            tagits upp handlar om gränsöverskridande handel inom EU, jordbrukspolitik
            och transportlänkar.
          </p>
          <p xml:id="i-TYrG16FKhGYY9xjTHKESsQ">
            * The Parliamentary Assembly of the Mediterranean (PAM)
          </p>
          <p xml:id="i-H989RypN5e1c4mVQuw2E19">
            PAM är en organisation som syftar till att föra samman alla kustländer
            runt Medelhavet i ett eget forum och tar upp frågor som är av
            direkt intresse för medlemmar i regionen. PAM arbetar genom kommittéer
            med olika frågor och sänder rekommendationer till de nationella
            regeringarna.
          </p>
          <p xml:id="i-16fx9WARzAD4EqUYGLV2uS">
            * The Parliamentary Assembly of the Black Sea Economic Cooperation
            (PABSEC)
          </p>
          <p xml:id="i-Ftbpz87oVtGPhPf9t9ptLo">
            PABSEC består av 76 parlamentariker från tolv medlemsländer (bland
            annat Tyskland och Frankrike).
          </p>
          <p xml:id="i-RmLp2MfyEgmTiYVycHViQZ">
            Den parlamentariska församlingen behandlar frågor som rör demokrati,
            miljöskydd, brottslighet och terrorism. I framtiden siktar PABSEC
            på att etablera relationer med framför allt EU-parlamentet.
          </p>
          <p xml:id="i-6HShmMEQeLJdhbNbjaQbqT">
            * Central European Initiativ (CEI)
          </p>
          <p xml:id="i-CCqZ6TYuV7RiqsRAze4twz">
            Initiativet har idag 18 medlemmar/länder. Parlamentariker finns
            i kommittéer, samarbetet är fastlagt i en arbetsordning och deklarationer
            antas vid sessioner.
          </p>
          <head type="h2" xml:id="i-Q31qPEiwBGPxRCXPrDJYYc">
            Nordiska rådet och EU
          </head>
          <p xml:id="i-3Hcp1rRTf7U41uzNGXXLjT">
            Nordiska rådet antog på sessionen 2009 EU-strategin En nordisk
            stemme i EU för att mer systematiskt följa upp viktiga ämnen som
            ska behandlas i EU och som har en gemensam betydelse i förhållande
            till EU. Det kan till exempel handla om en early warning om det
            uppkommer nya förslag som har betydelse för Norden.
          </p>
          <p xml:id="i-WjhfCTbW84qWgxSh7HBjQy">
            Liksom övriga samverkande länder i Europa är det viktigt att
            Nordiska rådet kommer in tidigt i beslutsprocessen och det är
            därför väsentligt med täta kontakter med de nordiska parlamentens
            utskott och inte minst deras EU-nämnder. Viktigt är att NR inte
            går in i detaljer men förhåller sig till övergripande förslag
            som är av betydelse för hela Norden som till exempel att inte
            fler gränshinder uppstår och att underlätta för regioner/länder
            att samverka.
          </p>
          <head type="h2" xml:id="i-6jbJfDpqpFSLYVKDdT99Ku">
            Utmaningar och möjligheter
          </head>
          <p xml:id="i-SsgduE42gZjFpNo9D1nB34">
            De nordiska länderna står inför många gemensamma utmaningar,
            bland annat till följd av globaliseringen, en åldrande befolkning
            och klimatförändringar. Det nordiska samarbetet fick därför en
            ny modern strategi formulerad då de nordiska ländernas statsministrar
            möttes i Punkaharju 2007, och man skrev i pressmeddelandet att
            man skulle eftersträva att med alla medel undanröja svårigheter
            som medborgarna kan stöta på i det nordiska umgänget.
          </p>
          <p xml:id="i-GETY83WoP31nKZFYsXwDrm">
            De nordiska statsministrarna enades också om att förhålla sig
            positiva till de nya möjligheter och utmaningar för Norden som
            globaliseringen medför och man vill utnyttja dessa genom att vidareutveckla
            en nordisk modell där den framtida välfärden för medborgarna,
            företagens konkurrenskraft, sysselsättning och tillväxt, gemensam
            kultur och satsningar på hållbar utveckling är viktiga.
          </p>
          <head type="h2" xml:id="i-QabTP2CRiWwqxTuEgTi3Ad">
            Gränshinder
          </head>
          <p xml:id="i-CrCyYkv1ivopZA9UEiFjKA">
            De nordiska länderna är tätt integrerade ekonomiskt. Vi handlar,
            arbetar och pendlar mycket över våra gränser. Det stärker vårt
            välstånd. Också det nordiska näringslivet har blivit mer integrerat.
            Att det nordiska näringslivet ska kunna operera så obehindrat
            som möjligt över de nordiska gränserna ligger i samtliga länders
            intresse.
          </p>
          <p xml:id="i-6gnkRBvpQuns6LjSkRTdwi">
            Norden har länge haft en gemensam arbetsmarknad. De nordiska
            länderna ingick redan 1954 en överenskommelse om en fullt integrerad
            gemensam nordisk arbetsmarknad. De nordiska länderna ingick dessutom
            1989 en överenskommelse om samarbete på arbetsmiljöområdet. Genom
            utbyte av arbetskraft har de nordiska länderna alltsedan 50-talet
            kunnat utjämna obalanser mellan länder som har en hög arbetslöshet
            respektive som har haft ett stort behov av arbetskraft.
          </p>
          <p xml:id="i-ZKkoQMG7HGmJetC5pG6AN">
            Genom den gemensamma nordiska arbetsmarknaden har de nordiska
            länderna kunnat hantera konjunktursvängningarna bättre. Också
            idag är utväxlingen av arbetskraft stor inte minst i gränsområdena.
            Cirka 40 000 personer pendlar varje dag mellan två nordiska länder.
          </p>
          <p xml:id="i-Pn86DuQfvMsyfRhkhVMMYz">
            Genom att underlätta ökad pendling skapas en grund för en större
            arbetsmarknad, fler arbetstillfällen och ökad tillväxt. Det handlar
            om att främja näringslivsklimatet, att underlätta utbyte av kunskap
            och idéer och att vara attraktiv för utländska investeringar.
            Därmed skapar vi underlag för framtidens tillväxt och sysselsättning.
          </p>
          <p xml:id="i-WtvVmHvpXGFSA5t5nzwqix">
            Men det existerar fortfarande en hel del gränshinder som hämmar
            tillväxten och välståndet och gör vardagen besvärlig för många
            verksamheter och medborgare. Arbetet med att undanröja dessa gränshinder
            pågår varje dag och måste fortgå med oförminskad styrka och vara
            en gemensam ansträngning för samtliga nordiska länder.
          </p>
        </div>
        <div type="motSignatures">
          <list>
            <item xml:id="i-BzasDhuPqvhTfyYANCAne3" who="i-Dh86x4tP3poRsuGn2pQFUn">
              Cristina Husmark Pehrsson (M)
            </item>
            <item xml:id="i-Tgk2aty6syY9fVCHR3sRL8" who="i-jzGaaesAq8sGFLrFKnaY8">
              Olof Lavesson (M)
            </item>
          </list>
        </div>
      </div>
    </body>
  </text>
</TEI>
