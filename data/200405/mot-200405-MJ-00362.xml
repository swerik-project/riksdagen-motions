<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_362/mot_200405_MJ_362-0001.pdf"/>
      <pb facs="riksdagen-motions-pdf/data/200405/mot_200405_MJ_362/mot_200405_MJ_362-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ362 pnr: mp504
          </p>
          <p>
            Motion till riksdagen 2004/05:MJ362
          </p>
          <p>
            av Ingegerd Saarinen m.fl. (mp)
          </p>
          <p>
            Miljöklassning av drivmedel och bränslen
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att utveckla systemet med miljöklassning av drivmedel
            och bränslen för att driva fram mindre miljöskadliga produkter.
          </p>
          <p>
            Motivering
          </p>
          <p>
            Systemet med miljöklassning av bensin och diesel har varit framgångsrikt
            när det gällt att introducera blyfri bensin och ren diesel av
            miljöklass 1. På senare tid har regelverket för miljöklassningen
            dock inte drivit på utvecklingen utan snarare konserverat den
            och i viss mån till och med hindrat utvecklingen mot renare drivmedel.
            Både alkylatbensin och nya typer av dieseloljor har haft sådana
            problem. Redan våren 2001 begärde riksdagen att regeringen skulle
            låta se över miljöklassningen så att åtminstone renare alternativa
            drivmedel inte diskrimineras. Inga förslag har dock ännu presenterats.
            Miljöklassningen bör användas offensivt för att driva fram ännu
            renare kvaliteter av bensin och diesel, för att stimulera rena
            former av blandade drivmedel samt alternativa drivmedel. Nya miljöklasser
            kan tas fram med krav som är strängare än vad dagens producenter
            klarar av för att stimulera utvecklingen mot bättre miljöegenskaper.
            Producenterna kan sporras med lämpligt reducerade skattesatser
            som motsvarar de uppskattade miljöfördelarna med mindre miljöskadliga
            produkter. Oljeprodukter som bensin, diesel, eldningsolja och
            fotogen hör ju till de miljöfarliga produkter som vi använder
            i absolut störst volymer. Vi hanterar dem över hela landet och
            miljökonsekvenserna sprids diffust överallt. Systemet med miljöklassning
            bör också användas för att förbättra miljöegenskaperna hos eldningsoljor
            för uppvärmning och industri. Bränslen till fartyg och bränslen
            till flygplan skulle kunna förbättras på samma sätt. Dels kan
            vi nå ännu lägre svavelhalter, dels kan sammansättningen påverkas
            i
          </p>
          <pb facs="riksdagen-motions-pdf/data/200405/mot_200405_MJ_362/mot_200405_MJ_362-0002.pdf"/>
          <p>
            2004/05:MJ362
          </p>
          <p>
            riktning mot lägre halter av miljöfarliga ämnen. Eftersom bränslen
            till flyg och sjöfart än så länge är skattebefriade kan en miljöklassning
            inte utnyttjas för skattedifferentiering. Däremot kan miljöklassning
            användas för att bestämma t ex landnings-, hamn- och farledsavgifter.
            Detta sker i viss mån redan för sjöfarten då en del lokala avgifter
            differentieras beroende på svavelhalten hos fartygens bränsle.
            En offensiv miljöklassning kan också få genomslag även om den
            idag inte är tvingande eller innebär differentiering av skatter
            eller avgifter. Bara det faktum att väl underbyggda miljökrav
            finns formulerade kan innebära att kunder och intressenter frivilligt
            använder dem för att ställa strängare krav på producenter och
            leverantörer. De kan också fungera som föregångare till framtida
            internationell lagstiftning.
          </p>
          <p>
            Stockholm den 30 september 2004
          </p>
          <p>
            Ingegerd Saarinen (mp) Claes Roxbergh (mp) Åsa Domeij (mp) Mikael
            Johansson (mp) Helena Hillar Rosenqvist (mp) Ulf Holm (mp)
          </p>
        </div>
      </div>
    </body>
  </text>
</TEI>
