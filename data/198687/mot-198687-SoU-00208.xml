<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-SoU-00208">
  <teiHeader>
    <fileDesc>
      <titleStmt>
        <title>Äldres boende</title>
        <author corresp="i-MYV5TtBU5tQGwqDu4dq25s">Bengt Westerberg m. fl. (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Äldres boende</title>
          <idno type="rdwebb">GA02So208</idno>
          <rs type="number">So208</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GA02So208/text</ref>
          <ref type="dokument_url_html">http://data.riksdagen.se/dokument/GA02So208</ref>
          <ref type="dokumentstatus_url_xml">http://data.riksdagen.se/dokumentstatus/GA02So208</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A8ft8hMHUcZDSE5fKdjGpq</idno>
            <name>Kerstin Ekman</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-5FsdBgp7zC1W8jXSUkwwDq</idno>
            <name>Birgit Friggebo</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>Jan-Erik Wikström</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MYV5TtBU5tQGwqDu4dq25s</idno>
            <name>Bengt Westerberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-788GHtzSVWps3NNq8zFMiq</idno>
            <name>Ingemar Eliasson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-DDBp1Uv1xUyCgUST4Mk7Ub</idno>
            <name>Karin Ahrland</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-9J1gmLVJSnGBRMzrAVvtvR</idno>
            <name>Anne Wibble</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-B1jH6xuNdP1VDkcHJM5hF3</idno>
            <name>Daniel Tarschys</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2yWEFsJFobCCG7hcBwBXC7" type="signed"/>
        <correspContext corresp="i-2yWEFsJFobCCG7hcBwBXC7">
          <note type="signatory" corresp="i-A8ft8hMHUcZDSE5fKdjGpq"/>
          <note type="signatory" corresp="i-5FsdBgp7zC1W8jXSUkwwDq"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-MYV5TtBU5tQGwqDu4dq25s"/>
          <note type="signatory" corresp="i-788GHtzSVWps3NNq8zFMiq"/>
          <note type="signatory" corresp="i-DDBp1Uv1xUyCgUST4Mk7Ub"/>
          <note type="signatory" corresp="i-9J1gmLVJSnGBRMzrAVvtvR"/>
          <note type="signatory" corresp="i-B1jH6xuNdP1VDkcHJM5hF3"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_so_208/mot_198687_so_208-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen
          </p>
          <p>
            1986/87:S0208
          </p>
          <p>
            Bengt Westerberg m. fl. (fp) Äldres boende
          </p>
          <p>
            1. Inledning
          </p>
          <p>
            De allra flesta äldre bor i vanliga bostäder och klarar sig själva
            utan nämnvärd hjälp vare sig från anhöriga eller från samhället.
            Behovet av särskilda stödåtgärder uppstår först när ålder och
            sjukdom leder till funktionsnedsättningar som medför behov av
            hjälp. Det är också först då som brister i tillgänglighet och
            service blir ett allvarligt problem. Vi skall ges möjlighet att
            bo kvar i vår vanliga bostad och i vår invanda miljö så länge
            som möjligt, trots omfattande behov av service och vård. Även
            om man bor på institution måste den personliga integriteten och
            rätten att få fortsätta att bestämma över sitt eget liv respekteras.
            Erfarenheten säger oss att dessa mål inte är uppfyllda. De äldres
            verklighet kan uppvisa många avsteg från dessa principer. Varje
            sådant avsteg bör ses som en utmaning. Det kanske mest upprörande
            avsteget finns i de förhållanden som på många håll råder inom
            långvården och på liknande institutioner. I dag bor knappt 60
            000 människor i flerbäddsrum på institutioner. De flesta av dessa
            är äldre. De har i allmänhet inte valt detta eller fått möjlighet
            att välja rumskamrater. De tvingas varje minut av dygnet leva
            inför öppen ridå med sin glädje, sorg och smärta, gråt, förvirring
            och oro, måltider och hygien, ständigt tillsammans med andra.
            Detta är oacceptabelt. Vi måste minska institutionsboendet och
            garantera dem som ändå måste vistas på institution rätten till
            ett eget rum eller att dela rum med någon som man själv har valt.
            Det är bl. a. de äldre som bor på långvården som tillhör vad folkpartiet
            kallar för ”Det glömda Sverige”. De nuvarande förhållandena är
            inte bara inhumana utan också mycket kostnadskrävande. Huvuddelen
            av kostnaderna för äldreomsorgen går till institutionsvård och
            en mindre del till öppenvård. Ett minskat institutionsbo- ende
            kan på sikt framför allt leda till ett mänskligare samhälle men
            också innebära samhällsekonomiska besparingar. Det kan dock, på
            kort sikt, kosta pengar att bygga om t. ex. föråldrade sjukhem
            så att de ger en hygglig boendestandard. Under en övergångsperiod
            uppstår kostnader både för institutioner och för en utbyggd hemhjälp.
            Dessa kostnader får vi bära. Folkpartiet anser, även i dessa tider
            av omprövning och ekonomisk återhållsamhet, att reformarbetet
            för de glömda och eftersatta grupperna måste fortsätta och intensifieras.
            I denna motion behandlas i första hand boende och service för
            äldre. De vi
          </p>
          <pb facs="riksdagen-motions-pdf/data/198687/mot_198687_so_208/mot_198687_so_208-002.pdf"/>
          <p>
            i dagligt tal kallar äldre är människor med en åldersskillnad
            på 30 år eller mer. Att klumpa ihop människor med en stor åldersskillnad
            till en grupp med en benämning leder lätt till negativa förväntningar
            från såväl äldre som allmänhet. Det är lika stor spännvidd i hälsotillstånd,
            intressen, boende och familjesituation bland de äldre som bland
            människor i annan ålder. Trots denna insikt använder vi, i brist
            på bättre, benämningen ”äldre” i denna motion.
          </p>
          <p>
            2. Boende och service för äldre
          </p>
          <p>
            De äldres andel av befolkningen kommer att vara relativt oförändrad
            under resten av århundradet. Däremot kommer åldersfördelningen
            bland dem som är över 65 år att förändras. Antalet personer som
            är 85 år eller äldre beräknas öka från ca 122 000 till ca 200
            000 år 2000. Detta ställer högre krav på äldreomsorgen i framtiden.
            Om det skall vara möjligt att även i fortsättningen minska institutionsboendet
            för de äldre krävs större satsningar på service och vård i hemmet.
          </p>
          <p>
            Äldres boende
          </p>
          <p>
            Den höga bostadsstandarden i Sverige har medfört att de allra
            flesta äldre bor modernt. De äldre bor dock sämre än befolkningen
            i dess helhet. Det är framför allt rörelsehindrade äldre som bor
            sämre än befolkningen i övrigt. Det finns ungefär en miljon lägenheter
            i hus med tre eller fler våningar som saknar hiss. En fjärdedel
            av de svårt rörelsehindrade äldre, ca 45 000 personer, bor en
            eller flera trappor upp utan hiss. Personer med låg ATP eller
            ingen ATP har i vissa fall svårt att bära kostnaden för en modern
            bostad beroende på låg KBT. Pensionärernas standard varierar även
            beroende på att taxorna för olika tjänster, t.ex. hemtjänst och
            färdtjänst, varierar kraftigt. De nya regler som regeringen föreslår
            för KBT innebär att skillnaderna minskar. Förslaget kommer också
            att innebära en stor förbättring framför allt för de pensionärer
            som i dag har störst svårigheter, dvs. pensionärer med enbart
            folkpension eller låg ATP. Vi är därför positiva till förslaget
            och accepterar i princip också den finansiering som regeringen
            föreslår, ett slopande av det s. k. avgiftsfria året. Vid riksdagens
            prövning av detta förslag måste emellertid noga tillses att förändringen
            inte äventyrar möjligheterna för äldre människor att så länge
            de kan och önskar behålla sina egna bostäder. De höjda bostadstilläggen
            bör bidra till att detta mål uppnås, men härutöver krävs även
            generösa jämkningsregler så att inte enskilda pensionä- rer hamnar
            i ekonomiskt trångmål genom de nya avgifterna. En allvarlig brist
            i regeringens förslag är att det avgiftsfria året föreslås slopat
            från den 1 juli 1987 medan däremot KBT-höjningen träder i kraft
            först den 1 januari 1988. Härigenom uppstår ett glapp då pensionärer
            kan drabbas av sjukvårdsutgifter utan att få den kompensation
            som det högre bostads- tillägget innebär. Vi accepterar inte denna
            försämring av pensionärernas villkor under senare halvåret 1987
            utan föreslår att båda förändringarna träder i kraft samtidigt
            den 1 januari 1988.
          </p>
          <p>
            Mot. 1986/87 S0208
          </p>
          <pb facs="riksdagen-motions-pdf/data/198687/mot_198687_so_208/mot_198687_so_208-003.pdf"/>
          <p>
            Institutionsboende
          </p>
          <p>
            Den övervägande delen av alla äldre bor i vanliga bostäder. Endast
            5 9 i åldern 65—79 år bor i särskilda bostäder för äldre, dvs.
            långvård, ålderdoms- hem och andra institutioner samt servicelägenheter.
            Av dem som är i åldern 80-89 år bor 25 96 i särskilda bostäder.
            Av dem som är 90 år eller äldre bor ungefär hälften i särskilda
            bostäder för äldre. De undersökningar av förhållandena som har
            funnits har ofta varit 5—10 år gamla. Det har bl. a. varit svårt
            att få fram aktuella uppgifter om rumsfördel- ning på institutioner.
            Det är därför glädjande att socialstyrelsen nu har gjort en bostadssocial
            inventering vid institutioner. Socialstyrelsens undersökning omfattar
            ålderdomshem, somatisk långtids- sjukvård, psykiatrisk vård och
            vårdhem för psykiskt utvecklingsstörda och visar förhållandena
            den 20 november 1985. Möjligheten att få eget rum framgår av nedanstående
            tabell:
          </p>
          <p>
            Å-hem Långv Psyk Oms Totalt Rum Ant R Ant Ant RR Ant BR Ant Rn
            enkel 47750 91 14152 27 8385 39 6168 71 76455 57 dubbel 4 538
            913190 20- 6220-29 222 26 28200 21 3-bädd - - 1602 3 1620 sr få
            1 3333 - 4-bädd - &gt; 4007 IK RB I VDA 18 S-bädd - - 440 1 470 2
            - - 910 1 6-bädd - - 488 1 894 4 - i TR 1 7-bädd - - 56 0 231
            1 - - 287 -
          </p>
          <p>
            Totalt 52288 100 51850 100 21252 100 8703 100 134493 100
          </p>
          <p>
            Av det material som hittills redovisats av denna undersökning
            framgår att det finns stora brister i institutionsvården. Mer
            än hälften av patienterna inom långvården fick gå och lägga sig
            före kl. 19.00. Endast 5 96 av dem som bor på institution kan
            som regel välja maträtt. 25 000 personer vistas på institutioner
            där de själva inte kan välja tid för dusch eller bad trots att
            de klarar sig själva.
          </p>
          <p>
            Ålderdomshem
          </p>
          <p>
            På ålderdomshem (servicehus med helinackordering), betalar den
            boende oftast en helinackorderingsavgift. Avgiften för boende
            och service på ålderdomshemmen är inkomstprövad. Enligt socialtjänstlagen
            har kommu- nen möjlighet att ta ut skäliga avgifter. I socialtjänstförordningen
            sägs att den som bor på ett ålderdomshem skall förbehållas ett
            visst belopp för egen konsumtion. Standarden på ålderdomshemmen
            är ofta låg. Den boende har dock i allmänhet ett eget rum. I 72
            26 av rummen finns toalett men i endast 15 96 av rummen finns
            dusch. Den genomsnittliga rumsstorleken är 12 kvadratmeter. Kokmöjligheter
            saknas i allmänhet i anslutning till rummet. Av de ca 500 hem
            som är byggda i två plan saknar 200 hiss. I 350 hem kan en rullstolsburen
            inte ta sig ut eller in utan hjälp. Antalet platser på ålderdomshem
            har minskat något sedan början av 1970-talet, då antalet platser
            var ca 60 000. De senaste åren har antalet
          </p>
          <p>
            Mot. 1986/87 S0208
          </p>
          <pb facs="riksdagen-motions-pdf/data/198687/mot_198687_so_208/mot_198687_so_208-004.pdf"/>
          <p>
            platser långsamt minskat med en eller ett par tusen om året.
            En del av de platser som försvinner finns dock kvar i form av
            servicelägenheter.
          </p>
          <p>
            Långtidssjukvård
          </p>
          <p>
            1985 fanns knappt 52 000 platser inom långtidssjukvården. För
            många rör det sig om ett tämligen permanent boende. Långtidssjukvården
            är inte avsedd för varaktigt boende men fungerar i praktiken så
            i många fall. De som vistas inom långtidssjukvården har i många
            fall inte någon egen bostad kvar. Endast en tredjedel av platserna
            finns vid lokala sjukhem. Resterande platser finns vid institutioner
            av sjukhuskaraktär, dvs. långvårdskliniker och centrala sjukhem.
            Antalet platser inom långtidssjukvården har sedan mitten av 1970-talet
            ökat med ca 15 000. Bostadsstandarden är mycket låg. Endast var
            fjärde patient har eget rum. 40 96 bor i rum med fyra eller fler
            bäddar. I hälften av rummen finns ingen hygienisk utrustning förutom
            tvättställ. Endast 2 800 av patienterna hade egna tavlor på rummet
            och 1 000 hade egna möbler.
          </p>
          <p>
            Övriga institutioner
          </p>
          <p>
            På mentalsjukhus och andra psykiatriska institutioner fanns 1985
            ca 23 000 platser. Ungefär hälften av dem som vistas på dessa
            institutioner är över 65 år. Många har vårdats lång tid. Genom
            utvecklingen mot öppnare vårdfor- mer beräknas antalet platser
            fortsätta minska. Bostadsstandarden är mycket låg även på dessa
            institutioner. Endast en fjärdedel av platserna fanns i enkelrum.
            Över hälften av platserna saknade sanitära bekvämligheter. Ett
            fåtal hade egna möbler. Även antalet platser vid institutioner
            för psykiskt utvecklingsstörda minskar i snabb takt.
          </p>
          <p>
            Servicehus
          </p>
          <p>
            I servicehus har den boende egen lägenhet med hygienutrymmen
            och kokmöjligheter. Det rör sig alltså om en fullvärdig bostad.
            Den boende har hyreskontrakt och betalar en hyra som fastställs
            på samma sätt som övriga hyror. Rätt till KBT finns. Det finns
            även servicehus där lägenheterna upplåts med bostadsrätt. Antalet
            servicehus ökar snabbt. De började byggas under 1970-talet. 1985
            fanns ca 32 000 servicelägenheter. De flesta av dessa är små.
            Hälften av lägenheterna är ett rum och kök.
          </p>
          <p>
            3. Brister i äldreomsorgen
          </p>
          <p>
            Det pågår på många håll ett intensivt arbete för att förändra
            äldreomsorgen. Spri har medverkat i utvecklingsarbete på flera
            orter. Bristerna i äldreomsorgen har ofta visat sig vara bl. a.
            dessa: O Långa köer till servicehus, ålderdomshem och långvårdsklinik
          </p>
          <p>
            Mot. 1986/87 S0o208
          </p>
          <pb facs="riksdagen-motions-pdf/data/198687/mot_198687_so_208/mot_198687_so_208-005.pdf"/>
          <p>
            Oo Långa vårdtider i sluten vård — överbeläggningar Ett stort
            antal patienter på för hög vårdnivå. Ansvaret för patienten uppdelat
            på tre till fyra instanser Flaskhalsar mellan vårdnivåer i långtidssjukvården
            Centraliserad handläggning av långvårdsärenden Otillräckliga resurser
            för vård i hemmet Obetydligt samarbete mellan primärkommun och
            primärvård Bristande valfrihet i service Dålig kvalitet på mat
            m. m. Bristande respekt för självbestämmande Det har visat sig
            att flyttning till institution ofta inte hade varit nödvändig.
            Besluten om flyttning fattades i många fall på ett bristfälligt
            underlag och utan den äldres medverkan. Man prövade ofta inte
            alternativa möjligheter att tillgodose hjälpbehoven. Många tvingades
            flytta därför att det inte fanns tillgång till service och vård
            i hemmet. Det saknades t. ex. möjligheter att få hjälp på kvällar
            och nätter. Andra flyttade till servicehus eller ålderdomshem
            när det hade räckt med en bättre bostad. Flyttningarna till för
            hög vårdnivå skedde ofta därför att det inte fanns plats på den
            rätta, lägre, vårdnivån. Landstingsförbundets inventeringar av
            patienter har visat att var femte patient inom långtidssjukvården
            skulle kunna skrivas ut omedelbart om det fanns några alternativ.
            Det finns också tecken som tyder på att det har funnits en rädsla
            för att inte acceptera möjligheten att flytta till ett ålderdomshem
            eller sjukhem då man varit osäker på om man kunde få en plats
            senare då man verkligen skulle behöva en sådan. Denna oro medverkar
            till att skapa ett ökat tryck på institutionsvården. Enligt personalen
            skulle flyttningen i många fall ha kunnat undvikas eller skjutas
            upp om det hade funnits möjligheter till mer service och vård
            i hemmen. Det finns klara vetenskapliga belägg för att institutionsvistelse
            ofta är nedbrytande. Det medför ofta en onödig nedgång i funktionsförmågan.
            Den enskildes möjligheter till ett självständigt liv reduceras
            alltför snabbt. Boende på institution innebär för många att den
            egna identiteten går förlorad. Den som bor på institution kan
            inte påverka sin miljö och får inte ta ansvar. Kontakten med vänner
            minskar. Man kan inte omge sig med de möbler och andra ägodelar
            som man är van vid. Det uppstår ofta ett starkt beroendeförhållande
            till personalen. Även om det officiella målet sedan lång tid tillbaka
            har varit att ge äldre möjlighet att bo kvar i sin vanliga bostad
            så har den praktiska politiken inte anpassats till denna målsättning.
            De resurser som satsas på hemsjukvård och hemtjänst är små jämfört
            med de resurser som satsas på institutionsboende, trots att institutionsvård
            är mycket dyrbar i förhållande till öppen vård. Resultatet av
            de förändringar som vidtagits inom äldreomsorgen visar att en
            ökad satsning på öppen vård har gjort det möjligt för fler äldre
            att få sina vård- och servicebehov täckta i hemmet. Samtidigt
            har antalet boende på långvård och ålderdomshem minskat medan
            däremot allt fler bor på servicehus.
          </p>
          <p>
            Oo
          </p>
          <p>
            SNR, Gr JRNRA
          </p>
          <p>
            Mot. 1986/87 S0208
          </p>
          <pb facs="riksdagen-motions-pdf/data/198687/mot_198687_so_208/mot_198687_so_208-006.pdf"/>
          <p>
            4. Boende och vård på sikt
          </p>
          <p>
            Målet bör vara att alla som inte behöver sjukhusvård ges tillgång
            till ett självständigt och permanent boende i en vanlig bostad
            eller i någon form av serviceboende inkl. ålderdomshem. Alltför
            stora servicehus, som lätt får karaktär av institution, bör undvikas.
            Valfriheten måste vara stor. Det bör finnas servicebostäder med
            olika standard och upplåtelseformer. Servicelägenheter som upplåts
            med bostads- rätt ger den boende större möjligheter att ta ansvar
            för sitt boende, att påverka sin boendemiljö och servicegraden.
            Vård och service bör inte vara knuten till en viss boendeform.
            Härigenom undviks att en gammal person tvingas att flytta när
            behovet av vård och service ökar. Hemtjänsten och hemsjukvården
            bör vara samordnad och väl utbyggd. Vården skall kunna ges dygnet
            runt. Det bör finnas larm och nattpatruller. Det finns även behov
            av serviceboende med den höga servicenivå som ålderdomshemmen
            har. Ålderdomshemmen bör dock rustas upp så att de medger ett
            självständigt boende. Detta innebär att den boende bör ha en tillräckligt
            stor yta för att göra det möjligt att ha egna möbler samt att
            ha tillgång till dusch, toalett och kokmöjligheter i anslutning
            till rummet. Bostaden bör upplåtas med hyreskontrakt och hyra
            utgå efter de principer som gäller på bostadsmarknaden i övrigt.
            Härigenom får den boende också rätt till KBT. Långvårdsklinikerna
            skall svara för utredningar och rehabilitering. Klini- kerna skall
            också vara en resurs för primärvården och hjälpa till med utbildning
            och utvecklingsarbete m. m. De centrala sjukhemmen bör i stor
            utsträckning ges annan användning eller läggas ned. De lokala
            sjukhemmen kommer då i hög grad att användas för växelvård och
            för avlastning av anhöriga. Genom att vårdtiden vid varje tillfälle
            är begränsad kan väsentligt fler personer ges vård. Det bör vara
            möjligt att med kort varsel komma in för tillfällig vård. Boendet
            på de lokala sjukhemmen bör ske i så hemliknande former som möjligt.
            Huvuddelen av rummen bör vara enkelrum. De som mer permanent bor
            på lokala sjukhem skall garanteras rätten till ett eget rum. Därutöver
            bör det finnas dubbelrum för dem som önskar dela rum. Hemmen bör
            vara små. För dem som t. ex. är gravt åldersdementa bör man eftersträva
            ett boende i små gruppbostäder.
          </p>
          <p>
            5. Omvandlingen
          </p>
          <p>
            Det tar självfallet tid att bygga ut hemtjänsten och hemsjukvården,
            vilket är en absolut förutsättning för ett minskat institutionsboende.
            Detta är i sin tur en förutsättning för att de som bor kvar på
            institutioner skall kunna få det bättre.
          </p>
          <p>
            Regeringen bör vidta åtgärder för att främja en utveckling av
            äldreomsor- gen som bättre stämmer överens med de äldres önskningar
            och behov, i enlighet med vad som skisseras i denna motion, samt
            stimulera landsting och kommuner till insatser i en sådan riktning.
          </p>
          <p>
            Mot. 1986/87 S0208
          </p>
          <pb facs="riksdagen-motions-pdf/data/198687/mot_198687_so_208/mot_198687_so_208-007.pdf"/>
          <p>
            Ett eget rum
          </p>
          <p>
            Det är angeläget att riksdagen markerar betydelsen av att boendevillkoren
            för äldre som efterfrågar sjukvård förbättras skyndsamt. Huvudinriktningen
            av denna reform skall vara att de som vill skall kunna få sjukvård
            och omsorg i sin egen bostad. Valfrihet skall vara rättesnöret
            också för äldre som behöver vård och tillsyn. Långvårdsklinikerna
            skall i första hand vara en resurs för träning och rehabilitering.
            När långvården är enda alternativ eller rätt vårdform för något
            längre tid bör alla som önskar kunna anvisas eget rum. Riksdagen
            bör sätta upp som mål att denna rätt skall förverkligas inom en
            tioårsperiod. I många landsting pågår ambitiösa försök att förbättra
            förhållandena inom långvården. Riksdagen bör besluta om ett särskilt
            stöd för det arbetet. Vi föreslår därför att ett temporärt statsbidrag
            inrättas som möjliggör för landstingen att tidigarelägga besluten
            om ombyggnationer av långvårdsklini- ker och lokala sjukhem. Statsbidraget
            bör vara prestationsrelaterat. De landsting som påskyndar ombyggnation
            eller kan uppvisa fler enbäddsrum för vård på institutioner från
            ett år till ett annat bör få del av statsbidraget. Det är inte
            vår avsikt att eftersträva totalt fler vårdplatser på institutionerna.
            Det är inte en ökad institutionalisering av äldrevården vi eftersträvar
            utan bättre villkor för dem som måste eller föredrar att bo och
            vårdas inom långvården. Vi föreslår, att riksdagen beslutar att
            för en femårsperiod anslå 100 milj. kr. årligen för denna verksamhet.
            Folkpartiet har vid flera tillfällen hävdat att rätten till eget
            rum måste anses mer angelägen än en höjd ersättning inom deltidspensioneringen.
            Den ökade kostnad för staten som vårt förslag medför kompenseras
            av lägre utgifter för deltidspensioneringen än vad regeringen
            föreslår. Riksdagen bör uppdra åt regeringen att närmare utforma
            villkoren för att erhålla statsbidrag.
          </p>
          <p>
            Ombyggnad av ålderdomshem
          </p>
          <p>
            Staten stödjer denna ombyggnadsverksamhet genom att bevilja statliga
            lån, med räntebidrag, för ombyggnad av ålderdomshem. För att erhålla
            dessa lån krävs att ombyggnaden resulterar i fullvärdiga bostäder.
            Med detta menas enligt bostadsfinansieringsförordningen att bostäderna
            antingen innehåller minst ett rum och kök eller ett och ett halvt
            rum och kokvrå. Dessutom skall hygienutrymme finnas i varje lägenhet.
            Det skall dessutom röra sig om permanenta bostäder. Ett självständigt
            boende skall garanteras genom att bostaden upplåts med hyres-,
            ägande- eller bostadsrätt. När denna fråga behandlades i riksdagen
            (BoU 1984/85:24) anförde riksdagen bl. a. med anledning av en
            motion från folkpartiet, att det bör finnas möjligheter att göra
            undantag från upprustnings- och utrustningsnor- merna. De nya
            regler för ombyggnad som blev följden av riksdagens beslut har
            nu gällt i över ett och ett halvt år. I bostadsfinansieringsförordningen
            sägs således att ”mindre avsteg från
          </p>
          <p>
            Mot. 1986/87 S0208
          </p>
          <pb facs="riksdagen-motions-pdf/data/198687/mot_198687_so_208/mot_198687_so_208-008.pdf"/>
          <p>
            kravet på viss utrymmes- och utrustningsstandard får göras i
            fråga om kollektiva boendeformer samt vid ombyggnad, om avsteg
            beror på byggnads- tekniska förutsättningar eller liknande omständigheter
            i det enskilda fallet”. Reglerna tillämpas med betydande brist
            på flexibilitet. I alltför många fall ställs för höga krav som
            i praktiken förhindrar en ombyggnad. En mycket omfattande ombyggnad
            ställer högre krav på evakuering av ålderdomshem- met och innebär
            därför större omställningsproblem för de boende. En mindre ombyggnad
            blir lättare att göra utan att de boende måste flytta. Flexibilitet
            i tillämpningen av reglerna innebär att förbättringar i boende-
            standarden kan genomföras snabbare. Det är angeläget att förändringarna
            kan genomföras så snabbt att även den nuvarande generationen av
            pensionä- rer får nytta av dem. Vi vill också understryka att
            kommunerna har goda möjligheter att bedöma hur ombyggnaderna skall
            ske. I vissa fall kan en snabb och mycket omfattande ombyggnad
            av ålderdoms- hemmen även leda till att trycket på långvården
            ökar. Detta gör det svårare att få till stånd en ombyggnad av
            långvården där de sämsta miljöerna finns. Det finns en risk för
            att de nya reglerna uppfattas som en skärpning av kraven för att
            erhålla bostadslån. Enligt vår mening innebär inte riksdagens
            beslut detta. Regeringen bör därför se till att reglerna för ombyggnad
            av ålderdomshem tillämpas med flexibilitet. Detta bör ges regeringen
            till känna.
          </p>
          <p>
            Hemtjänst och hemsjukvård
          </p>
          <p>
            Hemsjukvård började bedrivas i blygsam skala under slutet av
            1940-talet. Det betraktades då som ett provisorium i avvaktan
            på en utbyggd långvård. 1984 fick 43 000 patienter hemsjukvåd,
            varav drygt hälften vårdades av anhöriga. Verksamheten har därefter
            ändrat karaktär, och hemsjukvården ingår numera i högre grad som
            del av primärvården även om det finns hemsjukvård som är knuten
            till sjukhus. Landstingen svarar för hemsjuk- vården. Det finns
            även dagsjukvård där patienten vårdas på sjukhus dagtid under
            ett par dagar i veckan men bor hemma på nätterna. Kommunerna erbjuder
            en alltmer omfattande social hemhjälp. Ungefär 315 000 äldre och
            handikappade får social hemhjälp. Hjälpen riktas numera i högre
            grad till personer över 80 år. 46 90 av dessa fick hjälp med i
            genomsnitt 146 timmar per år. De flesta klarar således sitt boende
            med relativt litet hjälp. Många erhåller givetvis hjälp av anhöriga
            och andra närstående. Huvuddelen av hemhjälpen består av hjälp
            med hushållssysslor som inköp, matlagning och städning. I takt
            med det minskade institutionsboendet ökar inslagen av personlig
            omvårdnad. Hemtjänsten fungerar många gånger bra. Det är en mycket
            ansvarsfull uppgift. Arbetsplatsen är en annan persons hem. Det
            krävs ett stort mått av respekt för de äldres integritet och ett
            ömsesidigt förtroende. Det är uppenbart att detta förtroende inte
            alltid finns. Många gamla vittnar om att hemtjänsten för dem inte
            fungerar som de önskar. Kritiken rör cirkulations- principen,
            dvs. alltför täta byten av personal och att personalen inte är
            tillräckligt kunnig. Många äldre upplever också att de har alltför
            små möjligheter att påverka
          </p>
          <p>
            Mot. 1986/87 S0208
          </p>
          <pb facs="riksdagen-motions-pdf/data/198687/mot_198687_so_208/mot_198687_so_208-009.pdf"/>
          <p>
            arten och kvantiteten av den hemhjälp som de tilldelas. Det bestäms
            ofta ensidigt av hemvårdsassistent eller motsvarande personal.
            Biträden i öppen vård är inte alltid känsliga för servicemottagarens
            önskemål och behov. Personalen måste därför få bättre utbildning
            och klara riktlinjer för sitt arbete. Ungefär hälften av personalen
            saknar i dag utbildning. Den utbildning som ges på den sociala
            servicelinjen inom gymnasieskolan har endast funnits under några
            år, varför andelen personal med utbildning av social karaktär
            är alltför liten. De vårdbiträden som har utbildning har ofta
            en sjukvårdsutbild- ning. Det är viktigt att höja kunskapsnivån
            hos dem som arbetar inom hemtjänsten. Detta kan också medverka
            till att minska de rekryteringspro- blem som hemtjänsten har på
            många håll. Den sociala hemhjälpen ges av kommunerna som erhåller
            statsbidrag för detta (ca 2,2 miljarder för 1987). Hemhjälpen
            erbjuds till kraftigt subventio- nerade avgifter. Många enskilda
            upplever dock att de inte har någon valfrihet. Eftersom verksamheten
            i praktiken är ett monopol har den missnöjde svårt att få till
            stånd förändringar. Det finns en risk för att gamla tiger och
            lider hellre än att klaga därför att de är rädda för att stöta
            sig med personalen. De äldres medbestämmanderätt i programmeringen
            av den individuella vården måste utvecklas. Det är möjligt att
            skapa alternativ också i hemtjänsten. Skälen för valfrihet inom
            hemhjälpen är starka. Det är därför önskvärt att pröva att även
            andra än kommunen ges möjlighet att på samma villkor erbjuda social
            hemhjälp. Intresse för att driva sådan verksamhet kan finnas från
            ideella organisationer och privata serviceföretag eller privatpersoner.
            Man kan t. ex. tänka sig att pensionärsorganisationer driver sådan
            verksamhet. Denna verksamhet bör då ges motsvarande stöd som den
            kommunala men utan att kommunens ansvar för den enskilde minskar.
            Ett sätt att pröva är att tilldela pensionärer- na en s.k. servicekupong.
            Det är viktigt att statliga regler inte förhindrar sådana försök.
            Statsbidraget till social hemhjälp utgår för närvarande dels som
            ett bidrag per äldre (250 kr. per år), dels som ett bidrag per
            årsarbetare (30 000 kr.). För anställda på ålderdomshem utgår
            inget statsbidrag. Gränserna mellan den service som ges på ålderdomshem
            och inom den sociala hemhjälpen blir alltmer flytande. Personalen
            arbetar ibland både på ålderdomshem och inom hemhjälpen. Det finns
            skäl att se över statsbidraget till den sociala hemhjälpen så
            att det blir mer neutralt. Detta kan t. ex. ske genom att statsbidraget
            i dess helhet utgår i förhållande till antalet personer över t.
            ex. 80 år. Regeringen väljer dock att gå motsatt väg när den föreslår
            att kommunernas statsbidrag för 1988 skall höjas med ca 250 milj.
            kr. i form av ett höjt årsarbetarbidrag med 4 000 kr. Vi har inga
            invändningar mot höjningen men anser att bidraget inte bör relateras
            till antalet anställda. Ett neutralt statsbidrag innebär också
            att vi i högre utsträckning överlåter till kommunerna att utforma
            äldreomsorgen utifrån de skiftande förutsätt- ningar som gäller.
            Vissa kommuner har inga ålderdomshem alls. I andra kommuner finns
            det platser på ålderdomshemmen som motsvarar var fjärde
          </p>
          <p>
            person över 80 år.
          </p>
          <p>
            Mot. 1986/87 S0208
          </p>
          <p>
            10
          </p>
          <pb facs="riksdagen-motions-pdf/data/198687/mot_198687_so_208/mot_198687_so_208-010.pdf"/>
          <p>
            Avgifter
          </p>
          <p>
            Vi anser att principerna för avgiftsuttag bör vara desamma oavsett
            vem som är huvudman för verksamheten. Olika regler för avgiftsuttag
            kan annars på ett olyckligt sätt styra valet av vård- och boendeform.
            Skillnaderna i avgiftsprinciper minskar åtminstone till en del
            genom att ålderdomshemmen byggs om till servicehus. På kort sikt,
            även innan ålderdomshemmen byggts om, bör dock principerna för
            avgiftsuttaget förändras så att den boende betalar en hyra som
            fastställs efter de principer som normalt gäller för upplåtelse
            av bostad. Hyreskontrakt bör skrivas och KBT utgå. Den boende
            på ett ålderdomshem får då, utöver hyran, betala en avgift för
            service. Härigenom jämställs de boende på ett ålderdomshem med
            dem som bor i en egen lägenhet eller i ett servicehus och erhåller
            motsvarande service. Härigenom kan servicenivån också bättre anpassas
            till den enskildes behov. Avgifterna för hemtjänsten bör vara
            enhetliga oavsett inkomst. Det bör gälla även för den service
            som ges på ålderdomshem. Det kan dock krävas att möjlighet till
            avgiftsnedsättning finns för pensionärer med låg eller ingen ATP.
          </p>
          <p>
            7. Kompetensfördelning mellan kommun och landsting
          </p>
          <p>
            Bostäder för äldre är enligt gällande lag i princip en fråga
            för kommunerna. I praktiken bor dock många människor som främst
            behöver omvårdnad och service på långvårdsinstitutioner som drivs
            av landstingen. Deras behov av sjukvård är ofta begränsat. Som
            tidigare har visats skulle många av dessa kunna bo i en egen bostad
            eller i en servicebostad om bl. a. hemtjänsten och hemsjukvården
            var tillräckligt utbyggd. En utbyggd hemsjukvård innebär också
            att skillnaden mellan dem som kräver vård på ett lokalt sjukhem,
            i en servicebostad eller i ett eget boende blir alltmer diffus.
            Strävan bör vara att insatserna av sjukvård, omvårdnad och service
            blir alltmer beroende av boendeform. Denna strävan försvåras av
            att två huvudmän erbjuder boende för äldre. En klarare kompetensfördelning
            där kommunerna svarar för boendet har många fördelar. Det bör
            vara lättare att förändra boendet för de äldre om det finns en
            huvudman som är ansvarig för verksamheten. Det torde också vara
            det enda sättet att få till stånd ett helt enhetligt avgiftssystem.
            Även om avgifterna på ålderdomshem och för den sociala hemhjälpen
            tas ut efter andra principer än i dag så kommer avgiftssystemet
            att skilja sig från det som gäller inom landstingen. En klarare
            kompetensfördelning innebär att kommunerna får ökade kostnader;
            samtidigt minskar landstingens. Detta måste lösas genom bidrag
            från landstingen eller genom skatteväxling. Det kan också finnas
            verksam- hetsområden som kan överföras från kommunerna till landstingen,
            t. ex. färdtjänsten. Vi anser sammanfattningsvis att tankarna
            om en klarare kompetensfördel- ning är intressanta och riktiga.
            De bör dock utvecklas närmare. En sådan
          </p>
          <p>
            Mot. 1986/87 S0208
          </p>
          <pb facs="riksdagen-motions-pdf/data/198687/mot_198687_so_208/mot_198687_so_208-011.pdf"/>
          <p>
            kompetensfördelning kräver nya överväganden, t. ex. när det gäller
            de olika avgiftssystem som finns. Äldreomsorgen utreds för närvarande
            av flera utredningar. Äldrebered- ningen beräknas komma med ett
            betänkande med förslag till riktlinjer för äldreomsorgen under
            1987. De frågor som nämns ovan behandlas dock inte av denna i
            tillräcklig omfattning. Vi anser därför att bl. a. konsekvenserna
            av en klarare kompe- tensfördelning mellan kommun och landsting
            bör utredas. Det är också en förutsättning för att denna omvandling
            skall kunna ske smärtfritt att dessa konsekvenser belyses. Arbetet
            bör bedrivas med parlamentarisk insyn.
          </p>
          <p>
            8. Tillgänglighet
          </p>
          <p>
            Personer med rörelsehinder eller andra handikapp skall ha samma
            valfrihet i sitt boende som icke-handikappade. Detta kräver att
            både gammal och ny bebyggelse uppfyller kraven på handikappanpassning.
            Husen skall ha hiss, gångvägarna skall vara handikappanpassade
            och handikappfordon av olika slag skall kunna komma fram till
            portarna. Det skall vara möjligt för en rörelsehindrad att ta
            sig till affärer m. m. Det är viktigt att det finns klara normer
            för handikappanpassning och att dessa följs. Det är angeläget
            att en gammal människa inte skall behöva flytta från sin lägenhet
            till långvården efter t. ex. ett lårbensbrott därför att huset
            saknar hiss. Staten ger bidrag bl.a. för handikappanpassning av
            lägenheter, för installation av hiss samt för att förbättra tillgängligheten
            i den yttre miljön. En väl utbyggd färdtjänst är även väsentlig
            för äldre som har svårt att använda kollektivtrafik. Detta behandlas
            i folkpartiets partimotion om handikappade.
          </p>
          <p>
            Hemställan
          </p>
          <p>
            Med stöd av det ovan anförda hemställs 1. att riksdagen beslutar
            att införa ett stimulansbidrag för ombygg- nad av flerbäddsrum
            inom vårdinstitutioner samt för budgetåret 1987/88 för detta ändamål
            beviljar 100 milj. kr., 2. att riksdagen beslutar att ett motsvarande
            stimulansbidrag skall utgå under de närmast följande fyra budgetåren,
            3. att riksdagen som sin mening ger regeringen till känna vad
            som i motionen anförs om behovet av en översyn av konsekvenserna
            av en klarare kompetensfördelning mellan kommun och landsting
            avseende boendet för äldre, 4. att riksdagen som sin mening ger
            regeringen till känna att kommunerna bör tillämpa enhetliga avgifter
            för den sociala hemhjäl- pen och normala hyror för boende på ålderdomshem,
            [att riksdagen som sin mening ger regeringen till känna vad som
            i motionen anförs om en flexibel tillämpning av reglerna för ombyggnad
            av ålderdomshem,']
          </p>
          <p>
            Mot. 1986/87 S0208
          </p>
          <pb facs="riksdagen-motions-pdf/data/198687/mot_198687_so_208/mot_198687_so_208-012.pdf"/>
          <p>
            5. att riksdagen som sin mening ger regeringen till känna vad
            som i Mot. 1986/87 motionen anförs om neutrala regler för statsbidrag
            till social hem- = S0208 hjälp, [att riksdagen beslutar att det
            s. k. avgiftsfria året avvecklas först den 1 januari 1988,?] 6.
            att riksdagen som sin mening ger regeringen till känna vad som
            anförs om valfrihet inom hemtjänsten och försök med s. k. serviceku-
            ponger.
          </p>
          <p>
            Stockholm den 15 januari 1987
          </p>
          <p>
            Bengt Westerberg (fp)
          </p>
          <p>
            Ingemar Eliasson (fp) Kerstin Ekman (fp) Karin Ahrland (fp) Birgit
            Friggebo (fp) Anne Wibble (fp) Jan-Erik Wikström (fp)
          </p>
          <p>
            Daniel Tarschys (fp)
          </p>
          <p>
            ! 1986/87:B0202 ? 1986/87:Sf211 13
          </p>
        </div>
      </div>
    </body>
  </text>
</TEI>
