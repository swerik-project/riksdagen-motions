<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04367">
  <teiHeader>
    <fileDesc>
      <titleStmt>
        <title>med anledning av prop. 2021/22:72 Ökad kontinuitet och effektivitet i vården – en primärvårdsreform</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4367 av Camilla Waltersson Grönvall m.fl. (M)</title>
          <idno type="rdwebb">H9024367</idno>
          <rs type="number">4367</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024367/text</ref>
          <ref type="dokument_url_html">http://data.riksdagen.se/dokument/H9024367</ref>
          <ref type="dokumentstatus_url_xml">http://data.riksdagen.se/dokumentstatus/H9024367</ref>
          <ref type="docx">http://data.riksdagen.se/fil/9E8F2E97-9ED3-4D7A-B7E2-1661024AAA8C</ref>
          <ref type="pdf">http://data.riksdagen.se/fil/E705BB7F-8BF8-4524-91EF-773C0FAF7B77</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-R9R3SHHF8TcEkxgj3Nsu2X"/>
        <correspContext corresp="i-R9R3SHHF8TcEkxgj3Nsu2X">
          <ref>Proposition 2021/22:72</ref>
        </correspContext>
        <correspAction xml:id="i-B72By88ZaL6cvzpfYFJPue" type="signed"/>
        <correspContext corresp="i-B72By88ZaL6cvzpfYFJPue">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-G9cpXThuSAP5KSY32ApDCj"/>
        </correspContext>
        <correspAction type="submitted" xml:id="i-Ao3UkH9q7FZuQprFFD22vn">
          <date when="2022-01-14"/>
          <time when="16:38:50"/>
        </correspAction>
        <correspAction type="dismissed" xml:id="i-HBfMX3Uff9ZGgHsfxBU7xC">
          <date when="2022-02-04"/>
        </correspAction>
        <correspAction type="reviewed" xml:id="i-BXRuvfgQswvyczZLJu8jyn">
          <date when="2022-02-04"/>
          <time when="12:30:16"/>
        </correspAction>
        <correspAction type="referred" xml:id="i-FvnvWruPEYj4LZYo9bp5sF">
          <date when="2022-02-15"/>
        </correspAction>
        <correspAction type="assigned" xml:id="i-7wEEQB9Ue2UaU8yehKce3i">
          <date when="2022-10-12"/>
          <time when="11:12:43"/>
        </correspAction>
        <correspContext corresp="i-7wEEQB9Ue2UaU8yehKce3i">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-HYtoqBdLZp4Fnq6EkKHy6j"/>
        <correspContext corresp="i-HYtoqBdLZp4Fnq6EkKHy6j">
          <ref type="uppgift">2021/22:SoU22</ref>
          <ref type="ref_dok_id">H901SoU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU22</ref>
          <ref type="ref_dok_titel">Ökad kontinuitet och effektivitet i vården - en primärvårdsreform</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4367 av Camilla Waltersson Grönvall m.fl. (M) med anledning av prop. 2021/22:72 Ökad kontinuitet och effektivitet i vården – en primärvårdsreform</div>
      </div>
      <div type="motBody">
        <div type="motProposal" subtype="förslag">
          <head xml:id="i-AY31sBpApzRse7dEd22NjP">
            Förslag till riksdagsbeslut
          </head>
          <list style="ol">
            <item xml:id="i-CsWsT4tmnFTqtYWh2ZYnv1">
              Riksdagen avslår proposition 2021/22:72 Ökad kontinuitet och
              effektivitet i vården – en primärvårdsreform.
            </item>
            <item xml:id="i-YJbYWTs97vXLU29Xva72ST">
              Riksdagen ställer sig bakom det som anförs i motionen om behoven
              av att införa en primärvårdsreform som bildar en helhet och tillkännager
              detta för regeringen.
            </item>
            <item xml:id="i-9Cg8DsTqxpPzaan8uUhLn4">
              Riksdagen ställer sig bakom det som anförs i motionen om att
              införa ett system med fast läkare och samordning av ett vårdteam
              och tillkännager detta för regeringen.
            </item>
            <item xml:id="i-Y2f2uJwjFj8C2xeR5KLzwP">
              Riksdagen ställer sig bakom det som anförs i motionen om att
              det i patientlagen ska slås fast att vården ska erbjuda patienten
              möjlighet till digitala vårdmöten och tillkännager detta för regeringen.
            </item>
            <item xml:id="i-QWnYQ1nbrHbkHYRJFZzPR">
              Riksdagen ställer sig bakom det som anförs i motionen om att
              patientkontor ska stödja patientens rätt till vård i tid och information
              om väntetider och vårdutbud och tillkännager detta för regeringen.
            </item>
            <item xml:id="i-ULG3df8MpFYiaiYPSX8Jah">
              Riksdagen ställer sig bakom det som anförs i motionen om att
              utveckla särskilda kronikerspår i primärvården för bättre livskvalitet
              och delaktighet för patienter med kroniska sjukdomar och tillkännager
              detta för regeringen.
            </item>
            <item xml:id="i-JejrXKxExij4Tkqct2sqKM">
              Riksdagen ställer sig bakom det som anförs i motionen om att
              ta fram och genomföra en nationell strategi för digital vård och
              omsorg i primärvården och tillkännager detta för regeringen.
            </item>
            <item xml:id="i-3rgEjwBuJnuG44PGr5SSYj">
              Riksdagen ställer sig bakom det som anförs i motionen om att
              patienten fritt ska ha rätt att söka digitala vårdtjänster i hela
              landet och tillkännager detta för regeringen.
            </item>
            <item xml:id="i-7Y8BSyBvWMuvjg1EK8egQa">
              Riksdagen ställer sig bakom det som anförs i motionen om att
              genomföra system för nationell digital vård och omsorg för personer
              med kroniska sjukdomar och tillkännager detta för regeringen.
            </item>
            <item xml:id="i-TKnmTo8iTgGpkoUqcgLR4G">
              Riksdagen ställer sig bakom det som anförs i motionen om vägen
              framåt för att skyndsamt kunna införa en mer heltäckande primärvårdsreform
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-MCDNSBggQEU4BWz6NTkPXZ">
            Motivering
          </head>
          <p xml:id="i-MeeGsnGUaNUndjLBKDKuBR">
            Primärvården måste förstärkas, kontinuiteten förbättras och tillgängligheten
            öka. Det finns definitivt delar i denna proposition som har bra
            intentioner såsom strävan att fler patienter ska ha en fast läkarkontakt
            och möjlighet till ökad kontinuitet i vården. Detta behövs, och
            vi har länge drivit förslagen om att det ska införas ett system
            med fast läkare och samordning av ett vårdteam till en början
            för de mest sjuka och sköra i vården och omsorgen. De mest sjuka
            och sköra behöver verkligen en mer sammanhållen och samordnad
            vård och omsorg.
          </p>
          <p xml:id="i-FAgNVKn2GLvmauN8CWi75L">
            Regeringen hävdar att den fortsätter en reformering av primärvården
            med särskilt fokus på tillgänglighet, delaktighet och kontinuitet.
            Vi kommer i denna motion att visa att detta är en delvis oriktig
            beskrivning av innehållet i propositionen. Förslagen i regeringens
            proposition är nämligen också ett angrepp på patientens valfrihet
            och möjligheterna att utveckla mångfalden av utförare som kan
            bidra till att förbättra exempelvis vården för alla patienter
            med kroniska sjukdomar och öka tillgängligheten i primärvården.
          </p>
          <p xml:id="i-X231uDS7UF8YtdsWkSiiG7">
            Regeringen föreslår att val av sådana utförare inom vårdvalssystem
            i primärvården där enskilda kan välja och få tillgång till en
            fast läkarkontakt, knuten till vårdcentraler och motsvarande vårdenheter,
            ska ske genom listning, innebärande att uppgifter om den enskilde
            förs in i en förteckning över utförarens patienter. Regionen ska
            i detta system vara skyldig att tillhandahålla ett elektroniskt
            system för listning av patienter, en s.k. listningstjänst.
            <ref target="i-3EAEdRy2rbhXxr8chLmBgs">
              [1]
            </ref>
          </p>
          <p xml:id="i-X95iQAEAbme4uuqZVQA2Sc">
            En tydlig begränsning införs i och med att regeringen föreslår
            att patienter endast ska kunna lista om sig två gånger per år.
            I praktiken handlar det då om en möjlighet att två gånger per
            år välja annan vårdgivare. Denna listning ska enbart få göras
            hos utförare vars verksamhet bedrivs i en regions egen regi eller
            som har ett kontrakt med en region.
            <ref target="i-AnXPxxkLegNhH2zt4LB9PM">
              [2]
            </ref>
          </p>
          <p xml:id="i-Y821DC7vZ49J2ThXj9dUAS">
            Regeringen föreslår därutöver att den lagstadgade vårdgarantin
            ska gälla enbart där den enskilde är listad. Frågan om huruvida
            vårdgarantin inom primärvården bör utvidgas till att även gälla
            när den enskilde har listat sig hos en utförare i någon annan
            region än hemregionen bör ses över enligt regeringen.
            <ref target="i-XNLTxD2hgrZpPsp8AYyXfH">
              [3]
            </ref>
            Det duger inte. Tillgängligheten och vänte­tiderna i primärvården
            och all annan vård behöver i stället kraftigt förbättras.
          </p>
          <p xml:id="i-J55QsPSHDcP1F9YgXMAmBn">
            Regeringen föreslår därtill att regionen på begäran av en utförare
            ska få besluta om att begränsa det antal patienter som får vara
            listade hos utföraren. Endast om det finns särskilda skäl ska
            regionen få avslå begäran helt eller delvis. Det föreslås också
            att regio­nens geografiska område ska få delas upp i två eller
            flera delområden med separata vårdvalssystem samt att bestämmelserna
            om fast läkarkontakt ska förtydligas.
            <ref target="i-QJpnRMGL14YqxtEfQWe4Ac">
              [4]
            </ref>
          </p>
          <p xml:id="i-99Fmzcmp1XNYHGQjxt8yfj">
            Primärvården behöver förstärkas och i en samlad primärvårdsreform
            behövs bl.a. ett system med fast läkare och samordning av ett
            vårdteam till en början för de mest sjuka och sköra i vården och
            omsorgen. Det finns definitivt delar i denna proposition som har
            bra intentioner som strävar efter att fler patienter ska ha en
            fast läkarkontakt och möjlig­het till ökad kontinuitet i vården.
            Vi har länge drivit förslagen att patienterna, allra främst de
            mest sjuka och sköra, som verkligen behöver en mer sammanhållen
            och samordnad vård och omsorg med kontinuitet ska ha tillgång
            till en fast läkare och samordning av vårdteam.
          </p>
          <p xml:id="i-6QXL9frZ1xFbs9u4Wd68fg">
            Därutöver behövs det bl.a. i en samlad primärvårdsreform ett
            nationellt system för småskalig hälso- och sjukvård för ökad mångfald
            och valfrihet. Tyvärr är regeringens proposition av ett helt annat
            slag. Är det innehållet i denna proposition som Socialdemo­kraterna
            menar med orden att Sverige åter ska ta demokratisk kontroll över
            välfärden har alla patienter och utförare av vård och omsorg anledning
            att vara djupt oroade och be­kymrade.
          </p>
          <p xml:id="i-U37J29YhchLPK8eypLr2jP">
            Låt oss på en gång, till skillnad från den socialdemokratiska
            regeringen, tala klartext om vad denna proposition konkret innebär.
            Den här propositionen är ett generalangrepp på patienters makt,
            inflytande, varierande behov, delaktighet och valfrihet. Propositio­nen
            kommer om den blir verklighet i praktiken att medföra att utvecklingen
            av nya innovativa arbetssätt inom primärvården avstannar och att
            patienternas valfrihet och tillgänglighet kraftigt försämras samt
            att vårdens effektivitet och produktivitet kommer att minska.
            Detta kan inte accepteras.
          </p>
          <p xml:id="i-FKYuMQiZWZpnH5Cx22hJs9">
            Regeringen gör nu ett nytt försök att minska mångfalden inom
            vård och omsorg och kraftigt försvåra patienternas möjligheter
            att välja vårdgivare och utförare beroende på tillgänglighet,
            situation och behov. Den förra propositionen med detta tema 2014/15:15
            Upphävande av kravet på vårdvalssystem i primärvården föreslog
            konkret att vårdvalet skulle bli frivilligt för regionerna (dåvarande
            landstingen) att tillhandahålla.
            <ref target="i-YKx1ojir5W2A2SrSuE4RCQ">
              [5]
            </ref>
            Den pro­positionen tvingades regeringen av riksdagens majoritet
            att återkalla.
            <ref target="i-NaFUx5La3J1sD94urGmEi8">
              [6]
            </ref>
          </p>
          <p xml:id="i-SrroMTU8WsxB4iRArFfEPF">
            Regeringen skriver rakt ut i den nu aktuella propositionen att
            den föreslår att valfri­heten i primärvården ges en ny form.
            <ref target="i-VeYRwT4DdmAgmfLxW7pucA">
              [7]
            </ref>
            Vilket genomsyrar hela propositionen, eftersom regeringen anser
            att nuvarande system med att patienten fritt kan välja utförare
            vid varje givet kontakttillfälle står i motsatsförhållande till
            modellen för ersättning till utförarna inom primärvården. Regeringens
            slutsats är att systemen inte understöder varandra. Och då väljer
            regeringen medvetet att strypa patienternas valfrihet. Några kategorier
            av indi­vider som kommer att drabbas extra hårt är patienter med
            kroniska sjukdomar som är i stort behov av en effektiv och resultatinriktad
            kronikervård. Ett konkret exempel är den digitala kronikervården
            som visar på mycket goda resultat vars verksamhet helt kommer
            att slås ut om regeringens förslag blir verklighet.
          </p>
          <p xml:id="i-qdMqe6WujzDf56cSPJZdi">
            Frihet att välja vård beroende på skilda behov, situationer och
            verklig kontinuitet i patientens kontakter med vården ska vara
            rättigheter och möjligheter. Däremot ska ingen patient behöva
            lista sig på en vårdcentral om man gör bedömningen att man inte
            behöver det. Så är emellertid inte regeringens proposition utformad.
            Dessa föreslagna lagändringar kommer i praktiken att ge regionerna
            möjlighet att ”låsa in” patienten hos den vårdgivare där hon eller
            han är listad. Dessa lagändringar kommer därmed att inne­bära
            begränsningar för vårdgivare och utförare av vård att erbjuda
            och ge vård till redan listade patienter och patienter som är
            olistade. Detta är inte rimligt.
          </p>
          <p xml:id="i-7T8hwZ5pJFESn7yMEVPHna">
            Den nu lagda propositionen kommer därtill att medföra att de
            utbredda ojämlik­heterna inom primärvården cementeras och att
            små aktörer med innovativa arbetssätt som t.ex. digital kronikervård
            slås ut. Propositionen tar inget som helst nödvändigt samlat helhetsgrepp
            om primärvården och beaktar inte potentialen som finns i digital
            vård inte minst i glesbygden.
          </p>
          <p xml:id="i-EBXJf8Cm6dhzc39JV49tj5">
            Regeringen bygger med sina förslag oerhört höga regionala offentliga
            staket för den enskilda patienten att försöka klättra över om
            man vill använda flera olika utförare eller byta utförare av sin
            vård. Nyckelparagrafen i regeringens proposition är därmed 3 a
            § hälso- och sjukvårdslagen (HSL). Så höga staket att den lagstadgade
            rätten till fritt vård­val i praktiken överges, dock inte formellt,
            utan regeringen försöker med andra metoder begränsa denna. Vi
            kommer att göra allt för att stoppa regeringens angrepp på patienter­nas
            valfrihet och olika utförares möjligheter att vidareutveckla och
            förbättra primärvård­en och all annan vård och omsorg i Sverige.
          </p>
          <p xml:id="i-9ikNQaHj5xZyxuAN3K18mZ">
            Regeringen påstår att förslagen i propositionen inte hindrar
            att patienten akut vänder sig till någon annan utförare än där
            han eller hon är listad. Men det är ju en självklarhet. Att få
            akut vård är alltid en rättighet. Det regeringen i praktiken gör
            är emellertid att hindra patienten att söka vård hos olika vårdgivare
            beroende på vilka vårdbehov man har. Det kan t.ex. handla om att
            en multisjuk person med behov av såväl digital kroniker­vård som
            mer traditionell primärvård tvingas att vända sig till den läkare
            man listat sig hos. Som regeringen själv uttrycker det i propositionen:
          </p>
          <p xml:id="i-5J7C7JoNwzkBBNKbTfXf43">
            En central fråga i ett valfrihetssystem är om patientens val
            av utförare i sig innebär att patienten även knyts till utföraren
            på något sätt. I dag kan patienten utan begräns­ning välja och
            byta utförare utan att val eller byte i sig innebär något för
            patienten. Patienten väljer i praktiken utförare vid varje kontakttillfälle
            i stället för att valet av utförare sker på förhand genom att
            patienten listar sig där. Det finns inga krav på att patienten
            ska hålla fast vid sitt val.
            <ref target="i-U1qpSbdZcx2tXFj7Wxo1JD">
              [8]
            </ref>
          </p>
          <p xml:id="i-6pt13jweBJkHZaVdyhWdvD">
            Den andra nyckelparagrafen som måste vägas in i bedömningen av
            regeringens förslag är 9 kap. 1 § patientlagen där patienternas
            möjligheter att välja utförare regleras med formuleringen: ”En
            patient som omfattas av en regions ansvar för hälso- och sjukvård
            ska inom eller utom denna region få möjlighet att välja utförare
            av offentligt finansierad öppen vård.” Den formuleringen inkluderar
            all öppenvård, såväl primärvård som öppen specialiserad vård.
            Den praktiska innebörden av regeringens proposition är att dessa
            valmöjligheter i praktiken tas bort för patienten när det gäller
            primärvården om reger­ingens förslag till förändrad lydelse av
            7 kap. 3 a och 3 b §§ HSL genomförs.
          </p>
          <p xml:id="i-RuUqJ8pjjoxCZGvvJtmsNM">
            Moderaterna föreslår att riksdagen ska avslå denna proposition.
            Den innehåller förslag som gör att patienternas makt avsevärt
            minskar och politikers makt ökar så att propositionen tyvärr inte
            är möjlig att ens delvis bifalla, detta trots att Moderaterna
            länge målmedvetet arbetat för och fortsätter att arbeta för att
            införa fast läkare för patienten med samordning av vårdteam, i
            ett första steg för de mest sjuka och sköra patienterna.
          </p>
          <p xml:id="i-H6PA3PF2HY6BtH8u1RN2tJ">
            Nedan i motionen beskriver vi moderater hur vi vill att regeringen
            ska återkomma till riksdagen med en proposition som tar ett helhetsgrepp
            på primärvården och som lägger fram förslag som tillsammans med
            fast läkare och samordning av vårdteam på allvar kan förbättra
            primärvårdens förmåga att ge patienterna högre tillgänglighet
            och stor valfrihet, därtill ökade reella förutsättningar för många
            olika utförare med varier­ande driftsformer och inriktningar att
            på allvar använda den nya teknikens alla möjlig­heter för att
            exempelvis skapa och vidareutveckla digital och fysisk vård och
            omsorg för alla människor med kroniska sjukdomar.
          </p>
          <head type="h1" xml:id="i-AoNNnoYJgxwwy5BfcqCVvz">
            Det behövs en riktig primärvårdsreform som har förslag som bildar
            en helhet
          </head>
          <p xml:id="i-C7ZNhjnZRfZhwhmp8jQYeo">
            Moderaterna sätter alltid patientens bästa först. Vi vill att
            Sverige ska ha en hälso- och sjukvård och omsorg av hög kvalitet
            som är tillgänglig när man behöver den. Vi vill att vården och
            omsorgen ska präglas av mångfald och valfrihet samt av utveckling,
            föränd­ringskraft och nytänkande. Sverige måste i ett första steg
            få bukt med de långa köerna, den låga tillgängligheten och de
            omfattande regionala skillnaderna inom vården. Detta gäller inte
            minst inom primärvården.
          </p>
          <p xml:id="i-Aa7xrppZRaUzKuPCeDamoU">
            En helt central slutsats är att svensk hälso- och sjukvård behöver
            utvecklas i riktning mot ökad tillgänglighet i den nära vården,
            primärvården och mer systematiska förebyg­gande långsiktiga hälsofrämjande
            insatser, och utvecklas från en splittrad vård och omsorg om de
            mest sjuka och sköra till en sammanhållen och samordnad vård med
            mer av kontinuitet i vårdkontakterna. För att vården ska bli mer
            tillgänglig och effektiv med korta väntetider krävs t.ex. att
            så många som möjligt ska kunna använda lättillgängliga digitala
            tjänster inom hela vårdkedjan och på alla vårdnivåer oavsett vårdgivare
            och huvudman.
            <ref target="i-B4tz1iY3t6v3AiF8xPG8MX">
              [9]
            </ref>
            Och naturligtvis ska patienten kunna välja olika utförare av
            vård inom primärvården beroende på behov och situation.
          </p>
          <p xml:id="i-G4qoc17UyaYFqtymaXUGmh">
            Patientens rätt att välja vård ska stärkas och utvidgas, inte
            minska. Patienten ska få stöd och hjälp att få sin vård i tid
            och att hitta relevant information om kvalitet, vänte­tider och
            utbud av vårdgivare. Patienten ska äga sina egna patientdata,
            vilket är grunden i vårt förslag för att långsiktigt förbättra
            möjligheterna att använda digitalisering som ett verktyg att effektivisera
            hälso- och sjukvården, inte minst primärvården.
          </p>
          <p xml:id="i-KECP51fF2v7HxrZRkhu6xc">
            Att ge vård och stöd till de patienter som har kroniska sjukdomar
            blir mer och mer komplex verksamhet, och viktigare och viktigare,
            detta eftersom personer med kroniska sjukdomar behöver vård från
            många olika verksamheter. Det handlar t.ex. om att man behöver
            vård och stöd av läkare, sjukgymnaster, sjuksköterskor, fysioterapeuter
            och ortopeder. Vården behöver samtidigt mer och mer stödja patienternas
            egenvård.
          </p>
          <p xml:id="i-VBdT8fhCQ9HQVE7JouECqd">
            Det är därför djupt oroande att regeringen begränsar patienternas
            möjligheter att välja olika utförare av vård beroende på om man
            i första hand behöver exempelvis digital kronikervård eller genomföra
            ett fysiskt besök hos sin listade läkarkontakt. Patienter med
            kroniska sjukdomar med komplexa behov är ju de som mest av alla
            har nytta av en fast läkare, men dessa patienter ska också ha
            rätt till samordning av ett vårdteam och kunna få t.ex. digital
            kronikervård som visar betydligt effektivare resultat än andra
            vårdgivare i primärvården.
          </p>
          <head type="h2" xml:id="i-BFDxdU7JYSPQLDzQQbkEsm">
            Stärk patientens valfrihet och kontinuitet
          </head>
          <p xml:id="i-V5AFHpu5yY1dDQYDBr3zck">
            I patientlagen slås det redan i dag fast att patienten ska få
            möjlighet att välja en fast läkarkontakt inom primärvården, och
            att en fast vårdkontakt ska utses för patienten som begär det,
            eller om det är nödvändigt för att tillgodose patientens behov
            av trygghet, kontinuitet, samordning och säkerhet.
          </p>
          <p xml:id="i-UzVQ8cyieRRCPr1qrRpSQg">
            En förutsättning för valfrihet som leder till rationella val
            och ökad effektivitet är patientens tillgång till objektiv lättillgänglig
            information och kunskap. Frihet för patienterna att välja vårdgivare
            har utökats med lagen om valfrihetssystem (LOV) inom primärvården.
          </p>
          <p xml:id="i-7Xtsf461X7LsCaAa7SvPxo">
            Vår uppfattning är därutöver att digitala vårdmöten av olika
            slag kommer att utveck­las ytterligare och att behoven kommer
            att öka. Genom att digitala vårdmöten används i ökad utsträckning
            kan arbetstid och resurser frigöras exempelvis för ett samlat
            bättre omhändertagande av patienter med de allra största behoven.
          </p>
          <p xml:id="i-VAvwtzCYFExVJXyyiMAhJr">
            Moderaterna föreslår att det ska införas ett system i vården
            med fast läkare och sam­ordning av ett vårdteam, till en början
            för de mest sjuka och sköra. Den fasta läkaren ska ansvara för
            sina patienter och samordna den vård och omsorg som behövs med
            vård­team som har multiprofessionella kompetenser. Det ska vara
            möjligt som patient att lista sig hos alla legitimerade yrken
            inom vården. Detta system ska uppmuntra vårdpersonal av olika
            kategorier att vilja starta och driva primärvårdsverksamhet i
            egen regi.
          </p>
          <p xml:id="i-TvzaKN1G19PzHmGK34Awqw">
            Moderaterna föreslår därutöver att det i patientlagen fastslås
            bestämmelser om att hälso- och sjukvården ska erbjuda patienten
            möjlighet till digitala vårdmöten. En god tillgänglighet handlar
            bl.a. om att primärvården och all annan vård ska vara tillgänglig
            på patientens villkor. Som patient ska man alltid ges möjlighet
            att möta vården digitalt om ett fysiskt besök inte krävs utifrån
            ett medicinskt perspektiv.
          </p>
          <p xml:id="i-6ZbGQWk5i738e3B99ZqRaX">
            Moderaterna föreslår därtill att det ska tas fram stöd för patienten
            i form av särskilda patientkontor (fysiskt och digitalt) som har
            till uppgift att informera, vägleda och ge råd till patienten
            avseende dennes rättigheter. Till exempel ska patientkontoret
            ge uppgifter om väntetider och kvalitet i primärvården och all
            annan vård. Patientkontoren ska också ha till uppgift att kunna
            lotsa patienten till tillgängliga behandlingsmöjligheter inom
            ramen för den lagstadgade vårdgarantin.
          </p>
          <head type="h2" xml:id="i-L1zLa5D5Fo2dh6rae2U1St">
            Trygg och sammanhållen vård och omsorg för de mest sjuka och
            sköra
          </head>
          <p xml:id="i-TD6ptviM1dM4gE5FhKHkiE">
            Den demografiska utvecklingen med allt fler barn, unga och äldre
            gör att behoven av vård och omsorg ökar. Om tio år kommer äldre
            över 80 år att ha ökat med ca 45 procent, medan den yrkesverksamma
            befolkningen i åldern 20–64 år ökar med ungefär 5 procent. Detta
            skapar ett starkt tryck på svensk hälso- och sjukvård, inte minst
            i primärvården. Det är oerhört positivt att allt fler människor
            lever längre och friskare liv i Sverige. Det innebär emellertid
            samtidigt att trycket på vården ökar.
          </p>
          <p xml:id="i-AR1LqpxLnGqQHpr2BNxDzt">
            En central slutsats är att svensk hälso- och sjukvårds resurser
            kan användas på bättre och effektivare sätt för patienten om vi
            genomför en förflyttning
          </p>
          <list style="ul">
            <item xml:id="i-WgJ35UiMjZGaeDeine8pbe">
              från slutenvård till mer av öppenvård
            </item>
            <item xml:id="i-JAJ3xEBQ5RDUAU96ZarVJw">
              från sjukhus till mer av nära vård, primärvård
            </item>
            <item xml:id="i-8H6nZEFboCg4hG26qLu5Bd">
              från sjukvård till förebyggande proaktiva hälsofrämjande insatser
            </item>
            <item xml:id="i-RvSpZX6KdBuzH6GqeTSACQ">
              från att fokusera på organisation till att sätta patientens perspektiv
              allra främst.
            </item>
          </list>
          <p xml:id="i-MZFJZtEb1iXP29jd6q3TMz">
            Patientens behov ska styra arbetssätt och organisering. Den svenska
            vården är emellertid inte organiserad utifrån de mest sjuka och
            sköra trots att t.ex. personer som har minst två kroniska sjukdomar
            står för hälften av de samlade hälso- och sjukvårdskostnaderna.
            <ref target="i-XRcjzsDdbWacGmYUBkiPcU">
              [10]
            </ref>
            De patienter som är mest sjuka och sköra kräver en annan vårdlogik,
            ett arbetssätt som snarare är proaktivt i stället för reaktivt.
            Detta sätt att arbeta på kan vi inspireras av i vårt grannland
            Danmark. Där har man gått från reaktiv till proaktiv, från sen
            till tidig insats och från kompenserande arbetssätt till rehabiliterande
            metoder. Detta gäller inte minst i primärvården. I Sverige är
            ett sådant positivt exempel digital kronikervård.
          </p>
          <p xml:id="i-Ny3VkcMKL7xxi28Nbk2Ycw">
            Patienterna i Sverige behöver en mer tillgänglig primärvård med
            stärkt kontinuitet och utvecklad frihet att välja vård. Patienternas
            makt och inflytande över sin egen vård ska öka samtidigt som politikers
            makt över vården behöver minska. Det gäller inte minst primärvården.
            Moderaterna föreslår att det ska utvecklas särskilda kronikerspår
            i primärvården för bättre livskvalitet och delaktighet för patienter
            med kroniska sjuk­domar. Vi föreslår att riksdagen ska fatta beslut
            om att regeringen ska ge i uppdrag att inom ramen för en mer heltäckande
            primärvårdsreform ta fram förslag som utvecklar kronikervård inom
            primärvården med fokus på prevention, rehabilitering och egenvård.
          </p>
          <p xml:id="i-U6RZh9mkKSrjEhMrd1sKFC">
            Hälsotillståndet för många sköra äldre försämras gradvis, vilket
            leder till att komplexa behov skapas efter hand och alltmer avancerad
            sjukvård kan ges i hemmet. Detta ställer krav på medarbetarnas
            kompetens och på ökat samarbete med vårdtagare samt samarbete
            med andra aktörer runt vårdtagaren. Ett stort problem är att kommunerna
            har så olika möjligheter att tillgodose de mest sjuka och sköras
            behov. Generellt kan man säga att små kommuner med ett litet befolkningsunderlag
            har sämre möjligheter än de större att skapa kompetenser inom
            områden såsom geriatrik och gerontologi på alla nivåer i organisationen.
            Den kompetens inom hälso- och sjukvård som behövs i kommunens
            ledning saknas oftast i de små kommunerna.
          </p>
          <p xml:id="i-1VdyW3MzZGP8GSA9KtMJV">
            Människor som är multisjuka och personer med kroniska sjukdomar
            ska ha ett tryggt och samordnat omhändertagande. De ska få en
            vård och omsorg med hög kvalitet. Det behövs mer mobil närvård,
            basal och avancerad hemsjukvård, högre medicinsk kompe­tens på
            särskilt boende, kontinuitet i kontakterna mellan patienten och
            vården samt sam­manhållna vårdkedjor. Inget av detta tar regeringens
            proposition hänsyn till. Många olika utförare behövs för att en
            enskild patient ska få bästa möjliga vård utifrån komplexa och
            omfattande behov av vård. Detta kräver att det införs ett system
            i primärvården med fast läkare, men även samordning av ett vårdteam,
            till en början för de mest sjuka och sköra. Med full möjlighet
            till valfrihet beroende på patientens behov.
          </p>
          <head type="h2" xml:id="i-j4JRALtHwBfwKpEjFuUBQ">
            Inför ett nationellt system för småskalig hälso- och sjukvårdsverksamhet
            – för ökad mångfald och valfrihet
          </head>
          <p xml:id="i-HR3j46ExX3UQK7jSzE5Q7A">
            De privata vårdgivarna är helt centrala för att skapa en god
            tillgänglighet av hälso- och sjukvård i hela landet, inte minst
            i primärvården. Det bidrar till en mångfald av arbets­givare och
            möjlighet att driva sin egen verksamhet, även inom hälso- och
            sjukvården. I dag finns den s.k. nationella taxan som är ett eget
            lagrum som reglerar möjligheten för läkare och fysioterapeuter
            att bedriva privat vård. Taxan har dock under lång tid varit starkt
            ifrågasatt.
          </p>
          <p xml:id="i-Vu1Ym2ox4GSsW1G7aoYdhE">
            Nu finns ett förslag som är utarbetat i samverkan mellan Sveriges
            Kommuner och Regioner (SKR) samt Sveriges läkarförbund och Fysioterapeuterna
            om att ersätta den nationella taxan med en ny lag som bygger på
            ett nationellt system för småskalig hälso- och sjukvårdsverksamhet
            som utgår från grundtankarna som finns i ett av de förslag som
            finns i utredningen God och nära vård. Förslaget innebär en nationell
            struktur och ”verktygslåda” som regionerna själva kan använda
            för att skapa mångfald, men med tydliga spelregler och förutsägbarhet
            för den enskilda vårdgivaren. De små och privata vårdgivarna behövs
            för att skapa en god tillgänglighet till hälso- och sjukvård i
            hela landet. Moderaterna föreslår att riksdagen ska fatta beslut
            om att regeringen ska säker­ställa att lagen om nationell taxa
            fasas ut till förmån för ny lagstiftning om ett nationellt system
            för småskalig hälso- och sjukvård inom primärvården.
          </p>
          <head type="h2" xml:id="i-BBdXhh33eqjGBk9CPEvR3M">
            Ta fram en nationell strategi för digital vård och omsorg i primärvården
            och all annan vård
          </head>
          <p xml:id="i-FuRNVe1ng5pUSZnZ2V7u17">
            Sverige har som vision och mål att till år 2025 vara bäst på
            e‑hälsa i hela världen. Det kommer inte att ske av sig självt.
            Ska Sverige nå dessa högt ställda ambitioner krävs det bl.a. att
            vi metodiskt tar vara på alla de möjligheter som digitaliseringen
            ger. Detta i sin tur kräver konkreta reformer och ett aktivt samlande
            politiskt ledarskap som går före och pekar ut riktningen, som
            uppmuntrar framväxten av användandet av digital teknik och förstår
            att vård- och omsorgsverksamhet inte alltid behöver vara organiserat
            genom att tillhandahålla både fysisk och digital verksamhet.
          </p>
          <p xml:id="i-Mnf9XroTv6mzJdHSBDGSYv">
            Det är viktigt att identifiera hinder för den digitala utvecklingen
            och adressera frågor om vem som har ansvaret för vad. Moderaterna
            föreslår att riksdagen ska fatta beslut om att regeringen ska
            ta fram en nationell strategi för digital vård och omsorg med
            över­gripande målsättningar som en viktig del i en primärvårdsreform.
            En nationell strategi för digital vård och omsorg bör innehålla
            och peka ut riktningen för att öka använd­ningen av digitala tjänster
            inom hela vårdkedjan, i hela landet och på alla vårdnivåer oavsett
            vårdgivare. En helt avgörande del handlar om primärvården.
          </p>
          <p xml:id="i-45FYYvrbeC3Ns34SoGwzHM">
            Ökad digitalisering av hälso- och sjukvård och äldreomsorg kräver
            rätt förutsätt­ningar, exempelvis vad gäller lagstiftning och
            organisation samt tydligt fördelat ansvar, befogenheter och ledarskap.
            Det behövs ett tydligt ansvar för den digitala infrastruk­turen
            och en strategi för att fortsatt utveckla digital vård och omsorg.
          </p>
          <p xml:id="i-GdABAqdQFW8cC1wtNPJHkp">
            Det är centralt att en nationell strategi tar fram strukturer
            och ramar för hur det offentliga säkerställer att privata aktörer
            ska kunna bedriva verksamhet på jämlika villkor inom den digitala
            vården. De digitala tjänsterna ska kunna dela och ta del av information
            med och från övriga vårdgivare, både digitala och fysiska, i så
            stor utsträckning som möjligt.
          </p>
          <p xml:id="i-ThcU922LLxmDa8UBEFJ7Dx">
            De digitala tjänsterna ska kunna användas i kombination eller
            som komplement till fysiska besök. Det är viktigt att patientavgifter
            ska kunna tas ut för digitala vårdinsatser. En nationell strategi
            ska därutöver ta upp hur digital triagering (bedömning av en patients
            medicinska allvarlighetsgrad) och andra system för att lotsa patienten
            till rätt vårdnivå ska uppmuntras i hela vården oavsett om det
            leder till fysiska besök eller om det räcker med digital rådgivning
            och vård. De data som genereras vid de digitala besöken ska finnas
            tillgängliga för uppföljning, forskning och insatser för förebyggande
            vård.
          </p>
          <p xml:id="i-GAbUe1Tty9PBvsGC5QmjR9">
            Moderaterna föreslår att riksdagen ska fatta beslut om att regeringen
            ska säkerställa att det i hälso- och sjukvårdslagen och i patientlagen
            ska slås fast att patienten fritt har rätt att söka digitala vårdtjänster
            i hela landet som en del av en mer heltäckande primär­vårdsreform.
            I linje med utökade möjligheter för patienten att välja digitala
            vårdtjänster ska uppföljningen av den digitala vårdens effekter
            förstärkas.
          </p>
          <p xml:id="i-CizRTzyMpsyUQ5s9swbWzr">
            Moderaterna föreslår att riksdagen ska fatta beslut om att regeringen
            ska ge ett upp­drag om riktlinjer för gemensamma ersättningssystem
            som underlättar utveckling och innovation av nya digitala arbetssätt
            inom vård och omsorg. Det bör ges inom ramen för framtagandet
            av en nationell strategi och ske i samarbete och samverkan med
            SKR, relevanta privata aktörer och branschorganisationer.
          </p>
          <p xml:id="i-PKH8aPqpMzFUW7kmJZmEDV">
            Privata vårdgivare har de senaste åren tagit fram nya möjligheter
            att, inom ramen för befintliga otillräckliga ersättningssystem,
            erbjuda vård genom digitala vårdtjänster. Det har många gånger
            medfört snabbare tillgänglighet för vårdtagare. För att kunna
            förstärka den här utvecklingen krävs emellertid förutsägbara enhetliga
            ersättningssystem.
          </p>
          <p xml:id="i-LThmwa8NFDZFm61TTnvv86">
            Att möta en patient i ett digitalt möte jämfört med ett fysiskt
            möte ställer olika krav. Därför är det en brist att blivande läkare
            och annan vårdpersonal inte ges utbildning i digital konsultationsteknik
            under sin grundutbildning. Detta är inte minst påtagligt inom
            primärvården. Moderaterna föreslår att riksdagen ska fatta beslut
            om att regeringen inom den nationella strategin för digital vård
            och omsorg ska ge i uppdrag att säkerställa att vård- och omsorgsutbildningar
            ger studenterna tillräckliga kunskaper för att på ett bra sätt
            kunna använda digitala verktyg. Studenterna ska ges fördjupade
            färdigheter i digitalt bemötande. I uppdraget bör ingå att pröva
            möjligheten att i examensbeskrivningarna för vård- och omsorgsutbildningarna
            lägga fast krav som säkerställer att studenterna efter erlagd
            examen har de kunskaper som krävs för att på ett kvalitativt sätt
            kunna arbeta i digitala arbetsformer exempelvis inom primärvården.
          </p>
          <head type="h2" xml:id="i-XoidfgDc2CQdmGmd8EqKTn">
            Säkerställ konkurrensneutralitet och fri etableringsrätt
          </head>
          <p xml:id="i-UeLzgw2kWahirS7cabQ1fM">
            Efter det att lagen om valfrihetssystem (LOV) infördes möjliggjordes
            LOV-system som innebär att det råder etableringsfrihet för utförarna
            om kvalitetskraven är uppfyllda samt att individerna kan välja
            utförare. Det är obligatoriskt för regionerna att ha valfrihets­system
            enligt LOV i primärvården. Detta är dock något som regeringen
            försökte ta bort som en av sina första åtgärder efter maktskiftet
            år 2014. Inom hemtjänsten har ungefär 160 kommuner infört valfrihetssystem.
          </p>
          <p xml:id="i-5A19jmCXp33PKmhiE824q3">
            En helt avgörande del i att underlätta valfrihet och mångfald
            inom vård och omsorg handlar om att säkerställa att det råder
            konkurrensneutralitet mellan olika vårdgivare. Detta stärker förutsättningarna
            till fler alternativa driftsformer inom hela hälso- och sjukvården,
            inte minst i primärvården.
          </p>
          <p xml:id="i-PcCEq3QomVMQN8RriWHCdq">
            Ett utredningsförslag som lagts fram, i linje med regeringens
            utredningsdirektiv, om att regionerna kan få laglig möjlighet
            att reservera sitt LOV-system för idéburna verk­samheter skulle
            vara ett ingrepp i etableringsfriheten och en begränsning av konkurrens­neutraliteten.
            Framför allt skulle det förhindra patienten att välja privata
            alternativ. Detta tillsammans med att regeringen nu lägger fram
            denna proposition är ett angrepp på patientens valfrihet och möjlighet
            att använda sig av olika vårdgivare.
          </p>
          <p xml:id="i-GNk95fNXCMKaUZHSqrRbVg">
            Moderaterna föreslår att det införs skärpningar i LOV med innebörden
            att det ska vara förbjudet att möjliggöra reservation av LOV-system
            inom vård och omsorg för idéburna verksamheter – detta som ett
            led i att säkerställa den fria etableringsrätten inom välfärdens
            verksamheter. Idéburna verksamheter spelar en viktig roll och
            tillför stora värden för samhället och enskilda individer, men
            ett gynnande av en viss drifts­form leder i förlängningen till
            minskad valfrihet, ojämlika konkurrensvillkor och ineffektivare
            användning av resurser.
          </p>
          <head type="h2" xml:id="i-XnCCzpeLk3KP8stdRQvpqn">
            Genomför system för nationell digital vård och omsorg för personer
            med kroniska sjukdomar
          </head>
          <p xml:id="i-3nHkqND4bcmG9QkpcnfRH5">
            Digitaliseringen skapar möjligheter för hälso- och sjukvården
            vad gäller alltifrån att öka tillgänglighet och skapa mer jämlik
            vård till att förbättra patientsäkerhet och utveckla det förebyggande
            och hälsofrämjande arbetet. Det finns samtidigt problem med digitali­seringens
            genomförande som Sverige hittills inte klarat av att lösa på ett
            tillräckligt bra sätt. Det handlar t.ex. om att nyttja patientinformation
            och hälsodata på ett systematiskt och metodiskt sätt, t.ex. att
            på ett systematiskt sätt använda digital vård i samband med vård
            och rehabilitering av människor med kroniska sjukdomar.
          </p>
          <p xml:id="i-GAn3GNpKtb93qA7RuQXmxG">
            Befolkningsutvecklingen i Sverige medför att behoven av vård
            och omsorg växer, samtidigt som hälso- och sjukvårdens kapacitet,
            i synnerhet personaltillgången, inte hänger med. Det är påtagligt
            redan i dag med stora svårigheter att bemanna vården och därmed
            hög beläggning på akutsjukhusen med frekventa överbeläggningar,
            utlokaliser­ingar och stabslägen. Det försämrar möjligheterna
            att skapa goda arbetsmiljöer och leder till en ond cirkel med
            allt större och uppenbara såväl kort- som långsiktiga problem
            att säkerställa kompetensförsörjningen i primärvården och annan
            vård.
          </p>
          <p xml:id="i-6H8Tc9GAGhWm8YgN4RqtSG">
            Ska Sverige klara av att dels kunna ge patienten bättre tillgänglighet
            i vården med högre kontinuitet, dels effektivisera vården så att
            trycket på inte minst sjukhusen lättar krävs det att det sker
            en markant utveckling av resultaten av vården av patienter med
            kroniska sjukdomar. En betydande del av hjälp och stöd till dessa
            patienter behöver handla om förebyggande åtgärder, prevention,
            systematisk behandling och rehabilitering av kroniska sjukdomar.
            Enligt såväl den statliga utredningen Effektiv vård som Myndig­heten
            för vård- och omsorgsanalys står personer med kroniska sjukdomar
            för mellan 80 och 85 procent av vårdens samlade vårdkostnader.
            <ref target="i-XHStfyhfpZuv2ZUWcdfVjE">
              [11]
            </ref>
          </p>
          <p xml:id="i-PNngYo2JLf7UqAxf5JVzf1">
            I huvudsak ser vården för personer med kroniska sjukdomar ut
            så att den baseras på fysiska kontakter med en vårdcentral. En
            helt vanlig primärvårdcentral kan varken erbjuda hög tillgänglighet,
            kontinuitet eller hög grad av involvering av patienterna. Det
            är få patienter som har tillgång till ett proaktivt kontinuerligt
            stöd som gör att man undviker försämring och inte behöver söka
            annan vård. I dag får bara ca 1 av 20 artros­patienter den primärbehandling
            som Socialstyrelsen rekommenderar, trots att de natio­nella riktlinjerna
            publicerades redan år 2010.
          </p>
          <p xml:id="i-Qv65Ni1d9UYqJAoHatFYBQ">
            Därutöver får bara hälften av patienterna som väntar på en ortopedisk
            operation till följd av artros den rekommenderade primärbehandlingen.
            Av personer med högt blod­tryck är det bara cirka en av fem som
            når de önskvärda målnivåerna, och endast lite mer än hälften av
            de patienter som har både högt blodtryck och diabetes typ 2 når
            de upp­satta målnivåerna. Detta ökar risken för försämring av
            patientens hälsa, vilket inte bara medför att man mår sämre utan
            även leder till behov av sjukskrivning och ytterligare vårdinsatser,
            i många fall inläggning vid sjukhus och även operationer. Detta
            är inte rimlig resultatutveckling.
          </p>
          <p xml:id="i-C4BXrTUE6C2EDAs13JzmDs">
            Digital kronikervård är en vårdform som snabbt utvecklas och
            som kan visa på goda medicinska resultat, vilket medför att dessa
            utförare kan bidra till att utveckla och för­bättra vården för
            patienter med kroniska sjukdomar som har ett kontinuerligt behov
            av primärvård
            <ref target="i-8GNXRSsjRi53MoiiMWh2dc">
              [12]
            </ref>
            – ett behov som den traditionella primärvården i Sverige hittills
            inte klarat av att tillgodose.
          </p>
          <p xml:id="i-3WuTzYV8L9MaUsrKnoKtfQ">
            Digital teknik erbjuder helt nya möjligheter till ökad tillgänglighet
            och ett effek­tivare arbetssätt. Med distans- och egenmonitorering
            får patienten och vårdens personal möjlighet att med digitala
            hjälpmedel följa mätvärden kontinuerligt, ofta på daglig basis.
            Därigenom kan medicinering och levnadsvanor snabbt anpassas i
            förhållande till hälsosituationen. Och genom digitala kanaler
            kan vårdpersonal såsom läkare, sköterskor, sjukgymnaster och fysioterapeuter
            regelbundet följa och hjälpa patienterna för att de ska göra rätt.
          </p>
          <p xml:id="i-NspHqwu4Q79k7RSMpikrtS">
            Det är tyvärr få patienter som får digitalt stöd och den vård
            med fokus de behöver. Olika pilotprojekt avlöser varandra, men
            ett verkligt införande på bredden sker inte. Det ger därmed inte
            heller några märkbara effekter på situationen vid sjukhusen i
            primär­vården eller i vården i övrigt.
          </p>
          <p xml:id="i-BkZSHRProVfqS4VEfphBXM">
            Ett skäl är att det är svårt att frigöra sig från dagens vårdlogik,
            med fysiska möten som modell. När regioner inför digital egenmonitorering,
            görs det ofta med varje vård­central eller klinikenhet som utgångspunkt.
            Det medför att hälso- och sjukvården inte utnyttjar det som är
            en av digitaliseringens stora fördelar, nämligen att nå ut brett
            i hela landet, oberoende av geografiska gränser.
          </p>
          <p xml:id="i-VVPTb32pi7hTK3ngkdxa9P">
            Ett annat skäl är att många regioner och kommuner är sig själva
            nog och vill till­handahålla det mesta av vården på egen hand,
            vilket försvårar och hindrar ett brett nationellt införande av
            digital vård.
          </p>
          <p xml:id="i-P9Q7uPamaJW5vkdPgaosqE">
            Det finns också felaktiga föreställningar om att primärvården
            på egen hand kan avgöra och hantera en patients alla vårdbehov
            oavsett den enskilda individens egna preferenser, något som tydligt
            präglar regeringens proposition. Att denna föreställning är dåligt
            förankrad i verkligheten visar sig dock i de svaga resultat avseende
            kroniker­vården som primärvården hittills levererat.
          </p>
          <p xml:id="i-TPeNU7QeDZhVZtyYraaYHH">
            Moderaterna föreslår att riksdagen ska fatta beslut om att regeringen
            ska ge ett upp­drag att ta fram förslag om nationella ersättningssystem
            för digital vård och omsorg, bl.a. gällande digital vård för personer
            med kroniska sjukdomar och att uppdraget ska innebära att det
            behövs flera olika nationella ramsystem för ersättning för vård
            i primär­vården.
          </p>
          <p xml:id="i-7mBZtJgikCCJewNSCPFBQT">
            Ett nationellt ramverk gällande ersättningssystem för digital
            vård och omsorg kan beskrivas som ett slags digital LOV. Ersättning
            med fokus på medicinska resultat via vårdepisoder vore ett tänkbart
            sätt att ersätta och ge resurser till utförare av exempelvis digital
            kronikervård, migränvård, blodtrycksvård och diabetesvård. Ett
            annat nationellt ersättningssystem ska ha till syfte att säkerställa
            likvärdig tillgänglighet av digital vård­verksamhet som fungerar
            väl med ersättning per besök.
          </p>
          <head type="h2" xml:id="i-4RFFG86Uz4QSZLAXN5UoBN">
            Vägen framåt för att skyndsamt få på plats en mer heltäckande
            primärvårdsreform med fast läkare och samordning av ett vårdteam
          </head>
          <p xml:id="i-XeY37fF17NqMz3rn3H5C2k">
            Ett avslag på denna proposition ska inte tolkas som en signal
            att arbetet med att utveckla primärvården ska avstanna. Tvärtom
            ska regeringen verkligen ta kritiken mot denna pro­position på
            allvar. Det behövs en riktig primärvårdsreform som har reformer
            som bildar en helhet. Den lagda propositionen håller inte måttet
            och utgör ett hot mot patienternas valfrihet. Därutöver är förslagen
            otillräckliga. Behovet av att bygga ut primärvården har diskuterats
            i Sverige i över 30 år. Att då ta ytterligare några månader på
            sig med att omarbeta och bredda propositionen kommer i längden
            att tjäna svensk primärvård och framför allt patienterna och vårdens
            personal väl.
          </p>
          <p xml:id="i-Vrrjsw1BYDQfFBAwDZdHy5">
            Det behövs en mer heltäckande primärvårdsreform med fasta läkare
            och samordning av ett vårdteam. Det behövs en utformning av ett
            sådant system som gör det mer attrak­tivt att arbeta som exempelvis
            läkare och sjuksköterska i primärvården och underlätta för fler
            att kunna starta och bedriva sin egen vårdverksamhet. Det skapar
            i sin tur ännu bättre förutsättningar för en primärvård med ökad
            kontinuitet och effektivitet. Moderaterna föreslår att regeringen
            självmant återkallar denna proposition och skyndsamt omarbetar
            densamma.
          </p>
        </div>
        <div type="motSignatures">
          <list>
            <item xml:id="i-9FBkfF7M9gUw2pGLLWy51B">
              Camilla Waltersson Grönvall (M)
            </item>
            <item xml:id="i-PrzL5WDydFLK34LVbBwWq7">
              Johan Hultberg (M)
            </item>
            <item xml:id="i-8nK5MANb1W82ztzoDqUiCX">
              Ulrika Heindorff (M)
            </item>
            <item xml:id="i-DuUQA8G8DMSJ25Hsj1xV6u">
              Ulrika Jörgensen (M)
            </item>
            <item xml:id="i-HZ7JxkhZfTd7W7FdwoFKqr">
              John E. Weinerhall (M)
            </item>
            <item xml:id="i-6V9DLWmuvFXUFYMPApmvnt">
              Noria Manouchi (M)
            </item>
            <item xml:id="i-72sfRwWZbRXoLGAEuMS3m4">
              Marie-Louise Hänel Sandström (M)
            </item>
            <item xml:id="i-PBzhuALD5xzCs4pWZenucs">
              Ann-Britt Åsebol (M)
            </item>
          </list>
        </div>
        <div type="motNotes">
          <noteGrp>
            <note xml:id="i-3EAEdRy2rbhXxr8chLmBgs">
              [1] Prop. 2021/22:72 Ökad kontinuitet och effektivitet i vården
              – en primärvårdsreform.
            </note>
            <note xml:id="i-AnXPxxkLegNhH2zt4LB9PM">
              [2] Ibid.
            </note>
            <note xml:id="i-XNLTxD2hgrZpPsp8AYyXfH">
              [3] Ibid.
            </note>
            <note xml:id="i-QJpnRMGL14YqxtEfQWe4Ac">
              [4] Ibid.
            </note>
            <note xml:id="i-YKx1ojir5W2A2SrSuE4RCQ">
              [5] Prop. 2014/15:15 Upphävande av kravet på vårdvalssystem i
              primärvården.
            </note>
            <note xml:id="i-NaFUx5La3J1sD94urGmEi8">
              [6] Motion till riksdagen 2014/15:3012 av Emma Henriksson m.fl.
              (KD, M, C, L) med anledning av skr. 2014/15:28 Återkallelse av
              proposition 2014/15:15 Upphävande av kravet på vårdvalssystem
              i primärvården.
            </note>
            <note xml:id="i-VeYRwT4DdmAgmfLxW7pucA">
              [7] Prop. 2021/22:72 Ökad kontinuitet och effektivitet i vården
              – en primärvårdsreform s. 20–21.
            </note>
            <note xml:id="i-U1qpSbdZcx2tXFj7Wxo1JD">
              [8] Prop. 2021/22:72 Ökad kontinuitet och effektivitet i vården
              – en primärvårdsreform. Se s. 20 under rubriken Skälen till regeringens
              förslag.
            </note>
            <note xml:id="i-B4tz1iY3t6v3AiF8xPG8MX">
              [9] Se exempelvis SOU 2016:2 Effektiv vård, SOU 2020:19 God och
              nära vård – En reform för ett hållbart hälso- och sjukvårdssystem
              samt SOU 2019:29 God och nära vård – Vård i samverkan.
            </note>
            <note xml:id="i-XRcjzsDdbWacGmYUBkiPcU">
              [10] Effektiv vård, SOU 2016:2, slutbetänkande av En nationell
              samordnare för effektivare resursutnyttjande inom hälso- och sjukvården.
            </note>
            <note xml:id="i-XHStfyhfpZuv2ZUWcdfVjE">
              [11] Effektiv vård, SOU 2016:2, samt Myndigheten för vård- och
              omsorgsanalys, rapport 2014:2, VIP i vården? Om utmaningar i vården
              av personer med kroniska sjukdomar.
            </note>
            <note xml:id="i-8GNXRSsjRi53MoiiMWh2dc">
              [12] Ref.: Willis, M., P. Lindgren och A. Nilsson, Estimating
              Change from Baseline in Key Health Outcomes for Roughly 7,000
              Patients Started on Treatment with Blodtrycksdoktorn in Sweden.
              September 2021, IHE: Institutet för Hälso- och Sjukvårdsekonomi.
            </note>
          </noteGrp>
        </div>
      </div>
    </body>
  </text>
</TEI>
