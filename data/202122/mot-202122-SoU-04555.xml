<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04555">
  <teiHeader>
    <fileDesc>
      <titleStmt>
        <title>med anledning av prop. 2021/22:177 Sammanhållen vård- och omsorgsdokumentation</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4555 av Camilla Waltersson Grönvall m.fl. (M)</title>
          <idno type="rdwebb">H9024555</idno>
          <rs type="number">4555</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024555/text</ref>
          <ref type="dokument_url_html">http://data.riksdagen.se/dokument/H9024555</ref>
          <ref type="dokumentstatus_url_xml">http://data.riksdagen.se/dokumentstatus/H9024555</ref>
          <ref type="docx">http://data.riksdagen.se/fil/8B16FA4B-DB3A-49C8-9DEB-56856F84B238</ref>
          <ref type="pdf">http://data.riksdagen.se/fil/D48A93C3-F56B-4333-B8BA-57D340CEC527</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JwCAPrnin3ydHLFqNxeimg</idno>
            <name>Mats Sander</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AK8DkYvsw1r4UaK4ngkgyU" type="basedOn"/>
        <correspContext corresp="i-AK8DkYvsw1r4UaK4ngkgyU">
          <ref>Proposition 2021/22:177</ref>
        </correspContext>
        <correspAction xml:id="i-N6j9jVgozQSs7X6xN7bjr5" type="signed"/>
        <correspContext corresp="i-N6j9jVgozQSs7X6xN7bjr5">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-JwCAPrnin3ydHLFqNxeimg"/>
        </correspContext>
        <correspAction xml:id="i-L76tyPfSuJVBbryeYNxC8E" type="submitted">
          <date when="2022-04-06"/>
          <time when="16:23:33"/>
        </correspAction>
        <correspAction xml:id="i-Us8JAW8S1dgNnErn7wspWk" type="reviewed">
          <date when="2022-04-14"/>
          <time when="14:17:56"/>
        </correspAction>
        <correspAction xml:id="i-TYPbWvpcHnL782QbZA7tjh" type="dismissed">
          <date when="2022-04-19"/>
        </correspAction>
        <correspAction xml:id="i-54NysaFZyc7xeUXCAKbRGW" type="referred">
          <date when="2022-04-20"/>
        </correspAction>
        <correspAction xml:id="i-BFD8WYqzERkije6rb7iVuA" type="assigned">
          <date when="2022-10-12"/>
          <time when="11:36:21"/>
        </correspAction>
        <correspContext corresp="i-BFD8WYqzERkije6rb7iVuA">
          <ref type="assignedTo">Socialutskottet</ref>
        </correspContext>
        <correspAction xml:id="i-Lqq9eFEsGyYGge7TfQpQgM" type="behandlas_i"/>
        <correspContext corresp="i-Lqq9eFEsGyYGge7TfQpQgM">
          <ref type="uppgift">2021/22:SoU30</ref>
          <ref type="ref_dok_id">H901SoU30</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU30</ref>
          <ref type="ref_dok_titel">Sammanhållen vård- och omsorgsdokumentation</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4555 av Camilla Waltersson Grönvall
          m.fl. (M) med anledning av prop. 2021/22:177 Sammanhållen vård-
          och omsorgsdokumentation
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-PWCx8uuRnENF6r69aGxkWF">
            Förslag till riksdagsbeslut
          </head>
          <list style="ol">
            <item xml:id="i-8VkH4wKL7Z1ebaoXqbprTx">
              Riksdagen ställer sig bakom det som anförs i motionen om att
              skyndsamt genomföra riksdagens beslut om nödvändiga förändringar
              i lagstiftningen för att underlätta sammanhållen vårdinformation
              och dokumentation och tillkännager detta för regeringen.
            </item>
            <item xml:id="i-2vQCuapez6pwk2EJyjYaQm">
              Riksdagen ställer sig bakom det som anförs i motionen om att
              sammanhållen vård- och omsorgsdokumentation ska ingå som en helhet
              i en långsiktig patientdatareform och tillkännager detta för regeringen.
            </item>
            <item xml:id="i-GkL4YWqw6MXEHY4qtWqU1k">
              Riksdagen ställer sig bakom det som anförs i motionen om ett
              ökat nationellt ansvar för den digitala infrastrukturen när det
              gäller sammanhållen vård- och omsorgsdokumentation och tillkännager
              detta för regeringen.
            </item>
            <item xml:id="i-3xzqXZ7VTyiqVxCtxRRhCt">
              Riksdagen ställer sig bakom det som anförs i motionen om att
              genomföra en utredning som gör en genomlysning av gränsdragningen
              mellan socialtjänstlagen och hälso- och sjukvårdslagen i syfte
              att underlätta en mer sammanhållen information och dokumentation
              inom vård och omsorg, och detta tillkännager riksdagen för regeringen.
            </item>
            <item xml:id="i-CBCLYqMin6dsAnN2LJSZCo">
              Riksdagen ställer sig bakom det som anförs i motionen om att
              ta fram och genomföra en nationell strategi för att anpassa vård-
              och omsorgsdokumentation för digitala vårdtjänster och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-vr1qS2xDER9yipsW4b15E" type="h1">
            Motivering
          </head>
          <p xml:id="i-FAzUSUeFhSw1UjdctTqWZy">
            Regeringen föreslår i propositionen Sammanhållen vård- och omsorgsdokumentation
            en ny lag om sammanhållen vård- och omsorgsdokumentation. Den
            nya lagen ersätter patientdatalagens (2008:355) bestämmelser om
            sammanhållen journalföring och innehåller även bestämmelser rörande
            de delar av socialtjänstens verksamheter som avser omsorg om äldre
            personer och personer med funktionsnedsättning. Det kommer att
            innebära att vårdgivare och omsorgsgivare får tillgång till personuppgifter
            hos andra vårdgivare och omsorgsgivare. I lagen införs därtill
            integritetsstärkande åtgärder samt uttryckliga bestämmelser om
            barns samtycke till behandling av personuppgifter.
            <ref target="i-CZtuC5WhHM3zjo6qmXQLnj">
              [1]
            </ref>
          </p>
          <p xml:id="i-9yGKZuvbxsLBkkJA9w4BRb">
            Vidare föreslår regeringen en sekretessbrytande bestämmelse i
            offentlighets- och sekretesslagen (2009:400). Den innebär att
            socialtjänstsekretessen inte kommer att hindra att uppgifter om
            vissa insatser enligt socialtjänstlagen (2001:453) för äldre personer
            och personer med funktionsnedsättning och insatser enligt lagen
            (1993:387) om stöd och service till vissa funktionshindrade lämnas
            från en myndighet till en annan myndighet i samma kommun. Lagförslagen
            föreslås träda i kraft den 1 januari 2023.
            <ref target="i-QnwNcvYo8AR6XjbvDiZn2">
              [2]
            </ref>
          </p>
          <p xml:id="i-NubZ2P7BwGWxekJ7FZbomx">
            Regeringen hävdar:
          </p>
          <p xml:id="i-5eG2DyAPbTpT3xSrUddHzJ">
            Modern informations- och kommunikationsteknologi kan underlätta
            för den enskilde att vara delaktig i sin egen vård och omsorg,
            stödja kontakten mellan den enskilde och verksamheterna samt utgöra
            effektivare stödsystem för medarbetarna i verksamheterna. Antalet
            digitala vårdgivare har ökat och vårdtjänster erbjuds numera ofta
            via t.ex. videolänk, chatt, text- eller bildmeddelanden. Hälso-
            och sjukvårdsområdet har också integrerat digitala stöd i den
            dagliga verksamheten. Exempelvis är all journalföring inom hälso-
            och sjukvården digital sedan början på 2010-talet. Inom socialtjänsten
            inför allt fler kommuner olika typer av välfärdstekniklösningar.
            Andelen kommuner som har e-tjänster för att ansöka om bistånd
            ökar också.
            <ref target="i-9ArV9xzQ1eU4uu2jUcJt5L">
              [3]
            </ref>
          </p>
          <p xml:id="i-VmrngkePzMGsQn98HQNCws">
            Tyvärr drar inte regeringen rätt slutsatser av sitt eget resonemang.
            Den nu lagda propositionen tar inte sikte på det stora behoven
            av att ta ett helhetsgrepp gällande sammanhållen och samordnad
            information och dokumentation inom hälso- och sjukvården och omsorgen.
            Många remissinstanser anser att det är en brist att endast vissa
            delar föreslås ingå i förslagen om sammanhållen vård- och omsorgsdokumentation
            i propositionen; det gäller t.ex. att endast vissa delar av socialtjänstens
            verksamheter inkluderas.
            <ref target="i-JJ7e2sM5uiPf9bV6iZfWoR">
              [4]
            </ref>
          </p>
          <p xml:id="i-TaNKHEY8TmNLgAPcEJwkMa">
            Nedan redogör Moderaterna för en nationell reformagenda i syfte
            att lyfta upp behovet och föreslår åtgärder som just tar sikte
            på ett helhetsgrepp gällande information och dokumentation i vård
            och omsorg.
          </p>
          <head xml:id="i-DmmZdq24bDftrypgWXNfgL" type="h2">
            En nationell reformagenda för sammanhållen information och dokumentation
            i vård och omsorg
          </head>
          <p xml:id="i-NuKBjxT42pqiiVJz5TWSz3">
            Dagens lagstiftning rörande informationsdelning inom hälso- och
            sjukvården samt socialtjänsten är varken anpassad till hur hälso-
            och sjukvården eller socialtjänsten i dag är organiserad, hur
            vi som medborgare, brukare och patienter rör oss eller till de
            nya möjligheter som digitaliseringen skapar. Dagens regelverk
            är i stället alldeles för fokuserat på organisatoriska gränser
            och stuprör. Perspektivet som handlar om den enskildes bästa glöms
            ofta bort.
          </p>
          <p xml:id="i-Kcuvd7YPVbS5vkBMff3gDo">
            Människor som exempelvis är multisjuka och personer med kroniska
            sjukdomar ska ha ett tryggt och samordnat omhändertagande. De
            ska få en vård och omsorg med hög kvalitet och tillgänglighet.
            Då behövs det en mer mobil närvård, basal och avancerad hemsjukvård,
            högre medicinsk kompentens på särskilda boenden, kontinuitet i
            kontakterna mellan patienten och vården samt sammanhållna vårdkedjor.
            Allt detta underlättas av en mer sammanhållen information inom
            all hälso- och sjukvård och omsorg.
          </p>
          <p xml:id="i-XXuijdqf9qFbskoaNddS5s">
            Ett av de allra största problemen är att man vill ha nya digitala
            system som helst stöder och stärker dagens arbetsformer när det
            som i själva verket verkligen behövs är nya digitala lösningar
            som uppmuntrar morgondagens sätt att arbeta. Priset för denna
            missanpassning är högt såväl för den enskilde som för samhället
            i stort, i form av bl.a. sämre patientsäkerhet, effektivitetsförluster
            och uteblivna möjligheter till verksamhets­utveckling. Detta är
            helt orimligt.
          </p>
          <head xml:id="i-TzMcSp2PrphYGCr8QLa8FP" type="h3">
            Genomför riksdagens fattade beslut
          </head>
          <p xml:id="i-7kCFnBgGy9nEPKckSgYWR5">
            En del av de förändringar i lagstiftning som behövs för att svensk
            hälso- och sjukvård och omsorg ska kunna ta vara på de stora möjligheter
            som digitaliseringen ger har riksdagen redan krävt att regeringen
            ska utreda och genomföra. I maj 2020 ställde sig nämligen en enig
            riksdag bakom en lång rad förslag från oss moderater. Riksdagen
            riktade då en uppmaning, genom ett tillkännagivande, till regeringen.
            Tillkännagivandet kan sammanfattas i fyra punkter:
          </p>
          <list style="ul">
            <item xml:id="i-XFgFTDjr2vEkEpvw531PJJ">
              att dagens krav på aktivt samtycke bör ändras så att en patient
              kan antas samtycka till att vårdgivare får ta del av patientinformation
              till dess att patienten själv eller anhöriga har sagt att vårdgivarna
              inte får göra det
            </item>
            <item xml:id="i-UETsivkXQqsfiPz1XFw4Zb">
              att lagändringar behöver göras för att skapa goda möjligheter
              till sammanhållen journalföring och informationsdelning inom hela
              hälso- och sjukvården samt mellan hälso- och sjukvården och socialtjänsten
            </item>
            <item xml:id="i-2Hmsr4nEeD5swFh3jpRkpr">
              att möjligheten att klassificera olika typer av vårdinformation
              för att kunna väga skyddet av patientens integritet mot vinsterna
              av att kunna använda patientinformationen för andra ändamål bör
              utredas
            </item>
            <item xml:id="i-94tf1qvi8ZEkpRXvzwW6LC">
              att lagstiftningen bör förtydligas så att anhöriga kan vara ombud
              vid kontakter med vården när det gäller t.ex. tidsbokningar, anmälningar
              och avbokningar.
            </item>
          </list>
          <p xml:id="i-CiNMGP9Tjjdvhj7Eq4NSF7">
            Bakgrunden och motiven till varför ovan beskrivna förändringar
            behövs följer nedan. Nu måste regeringen visa ledarskap och snabbt
            återkomma till riksdagen med konkreta reformer i enlighet med
            vad Moderaterna har föreslagit och riksdagen beslutat. Reger­ingen
            visar t.ex. i fråga om ombuds tillgång till vård- och omsorgsuppgifter
            precis som när det gäller dess hantering av riksdagens fattade
            beslut om ANDTS-strategin en sorglig inställning och ovilja att
            genomföra demokratiskt fattade majoritetsbeslut. Det är inte bra
            för demokratins utveckling i Sverige. Och det handlar också om
            att regeringen drar frågor i långbänk och är oförberedd och saktfärdig.
          </p>
          <head xml:id="i-H3gsGNyhQLn92gb67WvdV" type="h3">
            Låt informationen följa individen inom hälso- och sjukvården
          </head>
          <p xml:id="i-DzefnD1epTy8xCAKPsCr43">
            Dagens krav om ett aktivt samtycke behöver vändas så att patienten
            antas samtycka till att vården får ta del av patientinformation
            till dess att motsatsen är meddelad. I praktik­en är det vad patienter
            redan i dag förväntar sig. När man som patient är listad på en
            privatdriven vårdcentral och besöker en regiondriven specialistmottagning
            tar man i regel för givet att specialisten man då träffar har
            fått ta del av journaluppgifterna från vårdcentralen, vilket emellertid
            kräver ett aktivt samtycke från patientens sida. Det behöver förändras
            i syfte att underlätta patientens vård. Lagstiftningen som helhet
            behöver moderniseras.
          </p>
          <p xml:id="i-FdQvyyTmCu5MHSR1VaFNjY">
            För att möta medborgarnas förväntan av en god och sammanhållen
            vård och omsorg krävs att involverade aktörer i form av exempelvis
            region, kommun samt privata vård­givare och utförare av socialtjänst
            har och kan dela information mellan sig. Dagens lagstiftning försvårar
            eller rent av hindrar dock detta.
          </p>
          <p xml:id="i-MYrVWzymLwBjyk4xEXwq5V">
            Utgångspunkten i dagens lagstiftning är i princip att patientinformation
            inte ska delas över organisationsgränser. Det finns dock sekretessbrytande
            bestämmelser som möjliggör informationsutbyte. I patientdatalagen
            (PDL) finns t.ex. bestämmelser för sammanhållen journalföring,
            vilket möjliggör för olika vårdgivare att ha direktåtkomst till
            varandras vårddokumentation. En sammanhållen journalföring kräver
            patientens samtycke liksom att ett antal andra kriterier är uppfyllda.
          </p>
          <p xml:id="i-2CBVAvFnvKvekY729gViFP">
            Hälso- och sjukvården har genomgått stora strukturförändringar
            under de senaste årtiondena genom bl.a. införandet av olika vårdvalssystem
            och därmed tillkomsten av ett stort antal nya vårdgivare. Strukturen
            har blivit mer komplex liksom patienternas vårdbehov. Vården möter
            allt fler med allt större liksom mer sammansatta vård- och omsorgsbehov.
          </p>
          <head xml:id="i-RwNiu4ni9yQioigd9DWCL1" type="h3">
            Möjliggör sammanhållen journalföring mellan den samlade hälso-
            och sjukvården och socialtjänsten
          </head>
          <p xml:id="i-8Yo6kkgH7V6LDknP44kbV8">
            För att skapa förutsättningar för bättre samarbete och ett samlat
            omhändertagande behöver det bli möjligt med gemensam dokumentation
            också över sekretessgränsen mellan hälso- och sjukvården och socialtjänsten,
            så att socialtjänst och hälso- och sjukvård vid behov kan få lov
            att ha direktåtkomst till varandras dokumentation.
          </p>
          <p xml:id="i-AiKe5M816iAnUNErd8bVim">
            Många medborgare har omfattande och komplexa vård- och omsorgsbehov
            – behov som kräver insatser från såväl hälso- och sjukvården som
            socialtjänsten. Särskilt gäller detta många äldre som är i behov
            av exempelvis särskilt boende och däri hälso- och sjukvårdsinsatser.
          </p>
          <p xml:id="i-P6N5sEGyv3twihTytFLCmc">
            I vardagen kan distinktionen mellan socialtjänsten och hälso-
            och sjukvården vara svår att hantera – ett problem som uppmärksammades
            redan före ädelreformen 1992. Årtionden senare är det fortfarande
            inte rättsligt möjligt med gemensam dokumentation och sammanhållen
            journalföring mellan hälso- och sjukvården och socialtjänsten
            trots att ett gott omhändertagande av en person med komplexa behov
            förutsätter infor­mationsutbyte och välfungerande samarbete mellan
            berörda aktörer.
          </p>
          <p xml:id="i-FFLsX1QnJH9vKWeGYqZNg4">
            Konkreta exempel på problem inom vård och omsorg kan vara att
            en sjuksköterska som jobbar extra på ett särskilt boende under
            helgen och gör en journalanteckning i kommunens system inte kan
            läsa samma anteckning dagen efter i sin ordinarie region­anställning.
            Ett annat exempel är att en läkare inte har tillgång till anteckningar
            från det särskilda boendet när det gäller t.ex. en patients nutrition,
            information som kan vara viktig vid ordinationer av läkemedel.
          </p>
          <p xml:id="i-5dEivTcii64ZEqAApSRjYn">
            Därför bör även gemensam journalföring mellan hälso- och sjukvården
            och social­tjänsten kunna regleras på motsvarande sätt som sammanhållen
            journalföring i dag regleras inom hälso- och sjukvården. Grunden
            skulle då vara aktivt samtycke samt att informationsdelningen
            är motiverad utifrån den enskildes behov. Vilka kriterier som
            behöver sättas upp för när informationsdelningen ska anses motiverad
            behöver utredas, men grunden bör vara att en utökad sammanhållen
            journalföring är rättsligt möjlig när den enskilde har behov av
            insatser både från hälso- och sjukvården och från socialtjänsten.
          </p>
          <p xml:id="i-XyHk3feH4n11wh1DNRKZZ3">
            I en sammanhållen individuell plan (SIP) kan planering av insatser
            dokumenteras men ersätter inte den dokumentation som behöver göras
            i hälso- och sjukvårdens respektive socialtjänstens dokumentationssystem.
            När dagens bestämmelser om planeringsskyldighet med upprättandet
            av SIP inträder bör det således vara möjligt att efter inhämtande
            av den enskildes aktiva samtycke skapa en sammanhållen journal­föring
            med direktåtkomst mellan hälso- och sjukvården och socialtjänsten.
          </p>
          <p xml:id="i-MhWpmEnAdZjuZQPi8VT8bK">
            När informationen ska delas över gränsen mellan hälso- och sjukvården
            och socialtjänsten anser vi att det utifrån integritetssynpunkt
            i regel vore otillräckligt att vederbörande inte motsatt sig denna.
            En sådan här utökad form av sammanhållen dokumentation bör som
            utgångspunkt förutsätta ett aktivt och informerat samtycke. Givetvis
            ska bestämmelser om inre sekretess fortsatt gälla. Bara vård-
            och omsorgs­personal som behöver uppgifterna i sitt arbete ska
            få ta del av dem.
          </p>
          <p xml:id="i-G88axFSFTL3gPMhn3VPdjH">
            Lagstiftningen bör tydliggöras så att anhöriga kan agera som
            ombud i fall där detta behövs eller efterfrågas av patienten för
            att sköta t.ex. tidsbokningar, anmälningar och avbokningar samt
            ta del av undersökningsresultat eller annan relevant nödvändig
            information.
          </p>
          <p xml:id="i-NSiwZAVvBjdfiatAbuACR1">
            Utredningen om sammanhållen information inom vård och omsorg
            avslutade i maj 2021 sitt arbete. Den utredningen har till del
            berört ovannämnda problem och fråge­ställningar. Moderaterna anser
            dock att möjligheten att klassificera olika typer av vårdinformation
            fortsatt behöver utredas och analyseras i syfte att möjliggöra
            en reglering av data som är mer nyanserad och som bättre kan balansera
            skyddet av den enskildes integritet mot vinsterna av att dela
            och använda viss information. Bland annat finns exempel på länder
            som gjort en distinktion mellan patientinformation kopplat till
            enskild och patientinformation kopplad till vårdepisod.
          </p>
          <head xml:id="i-9PKxkGAbAq8X4BM2FjaX8G" type="h3">
            Genomför en långsiktig patientdatareform som ger en helhet gällande
            sammanhållen vård- och omsorgsdokumentation
          </head>
          <p xml:id="i-XaUTp2kaASqL4QpoBQWwYs">
            Flera länder som Sverige tidigare legat långt före i digital
            teknik har nu sprungit om oss. Tyvärr präglas i dag situationen
            av otydlig ansvarsfördelning mellan olika beslutsnivåer, myndigheter
            och aktörer. På nationell nivå utförs många förstudier och utredningar,
            men få saker genomförs som gör verklig skillnad i vårdens och
            omsorgens vardag. När olika nivåer inom den offentliga sektorn
            fattar beslut som rör dess egen del av en större helhet leder
            detta till bristande möjligheter att samarbeta och samordna. Det
            är betydelsefullt att den offentliga digitaliseringen sker med
            tydligare samordning.
          </p>
          <p xml:id="i-K4vrZmyDS95FQviMP8uA5Z">
            Samtidigt ska privatdrivna verksamheters innovationer och sätt
            att använda ny digital teknik vara en motor som tas till vara
            på bästa sätt av det offentliga till gagn för patientens bästa.
            Ökad digitalisering av hälso- och sjukvård och äldreomsorg kräver
            rätt förutsättningar, exempelvis vad gäller lagstiftning och organisation
            samt tydligt fördelat ansvar, befogenheter och ledarskap.
          </p>
          <p xml:id="i-HJDFSs7nAh7fbcdfCJoceA">
            Moderaterna föreslår att en patientdatareform tas fram med inriktningen
            att patienten ska äga sina patientdata. En patientdatareform som
            innebär att patienten äger sina patientdata ska kombineras med
            att dagens krav på aktivt samtycke ska ändras så att en patient
            antas samtycka till att vårdgivare får ta del av patientinformation
            till dess att patienten själv eller anhöriga har sagt att vårdgivarna
            inte får göra det. Det är därutöver väsentligt att utreda möjligheten
            att klassificera olika typer av vårdinformation för att kunna
            väga skyddet av patientens integritet mot vinsterna av att kunna
            använda patientinformationen för andra ändamål såsom i forskningssyfte.
            Det är viktigt att personligt ägande av patientdata och hälsodata
            inte förhindrar samordning av avidentifierade data för forskning
            och möjliga innovationer.
          </p>
          <p xml:id="i-4nWdQwjuvCoWAJnNbXkQnT">
            Genom patientjournallagen åläggs alla vårdgivare att föra journal
            över en patients hälsotillstånd. Ordningen är att vårdgivaren
            äger journalen och att patienten vanligtvis har möjlighet att
            läsa sin journal. Det är ofta svårt och krångligt för patienten
            att få ta del av information ur patientjournalen. Det gäller även
            för vårdgivare om det inte råkar röra den journal vårdgivaren
            själv äger.
          </p>
          <p xml:id="i-XBjdygBhvKgkvZGrxzS4Zy">
            Dagens lagstiftning är inte anpassad vare sig till hur hälso-
            och sjukvården är organiserad, till hur vi som medborgare och
            patienter rör oss eller till de nya möjligheter som digitaliseringen
            skapar. Detta medför stora kostnader såväl för den enskilde som
            för samhället i stort, i form av bl.a. sämre patientsäkerhet,
            effektivitetsförluster och uteblivna möjligheter till verksamhetsutveckling.
          </p>
          <p xml:id="i-3ktC1oSrjFRQ3r9FmgyGkJ">
            Vårdgivare kan ge effektivare och bättre vård om man enkelt kan
            få tillgång till de journaldata som redan tagits fram. Information
            och data om patienten som samlas in av vårdgivare såsom mätvärden,
            testresultat, journalanteckningar, slutsatser, resonemang och
            diagnoser bör vara data som ska ges till, ägas och förvaltas av
            patienten.
          </p>
          <p xml:id="i-SAQZRMEDMEXeCT2XtnZjWm">
            Detta ska fungera som en virtuell sammanhållen journalföring
            från en gränslös mängd källor, där det är patienten som äger och
            förvaltar sin egen journal. Olika tekniska lösningar ska vara
            möjliga att använda för patienten så länge som man utnyttjar överenskommen
            standard för att lagra och tillgängliggöra journalen. Patienter
            som inte utnyttjar möjligheten att aktivt välja och ta hand om
            förvaltningen av sin egen journal ska tillhandahållas en sådan
            lösning av det offentliga.
          </p>
          <head xml:id="i-5qut4dcUkxU5wiHkiGiimT" type="h3">
            Ett ökat nationellt ansvar för den digitala infrastrukturen gällande
            sammanhållen vård- och omsorgsdokumentation
          </head>
          <p xml:id="i-87dGarMxkv8aHZU1ZmaLfy">
            Sverige ska vara bäst i världen på e-hälsa. Digitalisering är
            ett verktyg för verksamhets­utveckling och innovationer och skapar
            fantastiska möjligheter att effektivisera och förbättra tillgängligheten
            i vården. Ett problem handlar om det juridiska dödläget kring
            molntjänster. Detta utgör ett betydande hinder för möjligheterna
            att använda digitala tjänster som tillåter alla medborgare att
            dela data och mötas via skärmen. Kommuner och regioner använder
            stora resurser på juridiska utredningar för att kunna hitta alternativa
            lösningar för molntjänster. Denna problematik bromsar för närvarande
            effektivare lösningar inom välfärden.
          </p>
          <p xml:id="i-YGd11uFtptP585HMiJmTkc">
            Det krävs ett ökat nationellt ansvar för infrastrukturen och
            samordningen av digitaliseringen. Detta är viktigt inte minst
            givet att vi har 290 kommuner samt 21 regioner med väldigt olika
            förutsättningar. Det är viktigt att stödja dessa och att staten
            tar ansvar för ett system som hänger ihop och kan bidra till att
            underlätta en samman­hållen information och dokumentation inom
            vård och omsorg.
          </p>
          <p xml:id="i-5LFDAE49A8HrAHhvSUSXZ3">
            Myndigheten för vård- och omsorgsanalys har synpunkter på att
            propositionen är för smal och att styrningen på e‑hälsoområdet
            är fragmentiserad och att staten behöver ta ett övergripande ansvar
            för att säkerställa att en nationellt sammanhållen informationsmiljö
            utvecklas och förvaltas. Myndigheten för digital förvaltning har
            liknande synpunkter kring att nya system utvecklas och hur de
            ska passa in i en nationell digital infra­struktur.
            <ref target="i-EQeH2gMCcYfumJtxJ6PQMV">
              [5]
            </ref>
          </p>
          <p xml:id="i-5J281W8eudUw79MVwdvg4f">
            Mycket av dagens lagstiftning är detaljerad, vilket gör att den
            snabbt blir föråldrad och illa anpassad till nya företeelser.
            Lagstiftning och regelverk behöver försöka hålla jämnare steg
            med den tekniska utvecklingen och innovationer. Framför allt behöver
            ny lagstiftning tas fram som är av mer ramkaraktär och baserad
            på principer snarare än detaljer. Genom en mindre detaljerad lagstiftning
            i lag och förordning kan i stället mer utrymme ges för ett mer
            detaljerat regelverk i föreskrifter och allmänna råd.
          </p>
          <p xml:id="i-J676osVnPdmLiaTJxC2iFS">
            Ett verktyg för att utveckla reglering som kan hålla jämnare
            steg med innovationstakten är s.k. regulatoriska sandlådor. De
            blir till ett slags frizoner där försöksverksamhet kan bedrivas
            i syfte att utveckla ny digital teknik och regelverk parallellt.
          </p>
          <p xml:id="i-D3tbYChQcXsBb8pE96P354">
            Moderaterna föreslår att ett slags frizoner tillåts där försöksverksamhet
            kan bedrivas i syfte att utveckla teknik och regelverk parallellt.
            Internationellt finns det flera sådana exempel, bl.a. från Singapore
            där deras Ministry of Health riggat en frizon som omfattar elva
            bolag som ges möjlighet att i en kontrollerad miljö utveckla och
            testa nya innovativa lösningar för att ge vård på distans.
          </p>
          <head xml:id="i-NCQxaiwa8cCQVNzLg5yevb" type="h3">
            Genomför en genomlysning av gränsdragningen mellan socialtjänstlagen
            och hälso- och sjukvårdslagen
          </head>
          <p xml:id="i-3PvgsX8FK1VM7vTwJ8Uq6q">
            Moderaterna föreslår att riksdagen beslutar att regeringen ska
            ge i uppdrag att genom­föra en genomlysning av gränsdragningen
            mellan hälso- och sjukvårdslagen och socialtjänstlagen i syfte
            att skapa en mer sammanhållen struktur kring information och dokumentation
            i hälso- och sjukvård och omsorg, där problematiken kring gräns­dragning
            mellan kommunala och regionala huvudmäns ansvarsområden minskar
            och det i sin tur kan underlätta en mer sammanhållen och samordnad
            information och dokumentation.
          </p>
          <p xml:id="i-GZcUVSiBaE6Pk9sWdkWH5M">
            För att kunna åstadkomma detta krävs en genomlysning av gränsdragningen
            mellan socialtjänstlagen och hälso- och sjukvårdslagen i syfte
            att underlätta samordning och samarbete mellan huvudmännen. Lagstiftningen
            som reglerar vem som har vård- och omsorgsansvaret behöver uppdateras
            och förtydligas så att såväl regioner som kommuner har ett tydligt
            ansvar för att samordna och samarbeta kring bl.a. äldrevård och
            äldreomsorg, vilket underlättas dels om en genomlysning av lagstiftningen
            genomförs, dels om tidigare redovisade reformer i denna motion
            genomförs. Därtill gällande exempelvis vården och omsorgen avseende
            personer med olika former av missbruk.
          </p>
          <p xml:id="i-W3j2QNitvx2HHoxg8rd8Zz">
            Regeringens proposition och den utredning som genomförts berör
            bara vissa delar av socialtjänstens verksamheter. Det är som påpekats
            av remissinstanser en stor brist. Att utredningen inte omfattade
            hela socialtjänsten och alla dess målgrupper är en stor brist
            som innebär att nuvarande regering låter dagens dysfunktionella
            lagstiftning i stora delar få bestå. I praktiken innebär det bristande
            samverkan, vilket mer konkret betyder att människor fortsatt kommer
            att falla mellan stolarna samt att det tidiga och viktiga förebyggande
            sociala arbetet allvarligt försvåras.
          </p>
          <p xml:id="i-A35SjkD5SbdLH9LDKNQ2X4">
            Moderaterna föreslår att regeringen tillsätter en utredning med
            uppdrag att se över hur lagstiftningen kan förändras för att ge
            socialtjänsten möjlighet att dra nytta av digitaliseringens möjligheter
            och i syfte att säkerställa en bättre fungerande samverkan såväl
            inom socialtjänsten som mellan socialtjänsten och andra aktörer.
            Socialtjänsten behöver ha samma möjligheter att oavsett driftsform
            följa upp insatser och kvaliteten i verksamheten. Den utredning
            som vi föreslår bör lämna förslag om hur informations­utbyte och
            direktåtkomst kan förenklas så att socialtjänsten får dela uppgifter
            mellan sina olika verksamheter men också med hälso- och sjukvården
            och skola när så är motiverat. En motsvarande möjlighet som finns
            inom hälso- och sjukvården till sammanhållen journalföring bör
            införas.
          </p>
          <p xml:id="i-Dvpo9bZb2BxLBWrs8mUjDH">
            Det krävs konkreta förändringar för att kunna åstadkomma en mer
            samordnad vård och omsorg för de mest sjuka och sköra liksom för
            andra grupper i behov av insatser från såväl hälso- och sjukvården
            som socialtjänsten. Detta ställer krav på välbalanserade avvägningar
            mellan bl.a. den enskildes intressen och perspektiv och det kommunala
            självstyret. Vi anser att den enskildes behov och intressen alltid
            ska väga tyngst.
          </p>
          <head xml:id="i-TwDMaj7jzCNCcGSL351RtD" type="h3">
            En nationell strategi för digital vård och omsorg och vård- och
            omsorgsdokumentation
          </head>
          <p xml:id="i-Xer6FPTEnho3kPA3WHPDVK">
            Det är viktigt att identifiera hinder för den digitala utvecklingen
            och adressera frågor om vem som har ansvaret för vad. En strategi
            för detta bör vidare innehålla och peka ut riktningen för att
            öka användningen av digitala tjänster inom hela vårdkedjan, i
            hela landet och på alla vårdnivåer oavsett vårdgivare.
          </p>
          <p xml:id="i-5KWS6LCbj37EbZ8hMT4ZsH">
            Det är centralt att en nationell strategi tar fram strukturer
            och ramar för hur det offentliga säkerställer att privata aktörer
            ska kunna bedriva verksamhet på jämlika villkor inom den digitala
            vården. De digitala tjänsterna ska kunna dela och ta del av information
            med och från övriga vårdgivare, både digitala och fysiska, i så
            stor utsträckning som möjligt. De digitala tjänsterna ska kunna
            användas i kombination eller som komplement till fysiska besök.
            Det är viktigt att patientavgifter ska kunna tas ut för digitala
            vårdinsatser.
          </p>
          <p xml:id="i-Dw9QVrL8Hr5Dm3XdzAGTu5">
            En nationell strategi ska därutöver ta upp hur digital triagering
            (bedömning av en patients medicinska allvarlighetsgrad) och andra
            system för att lotsa patienten till rätt vårdnivå ska uppmuntras
            i hela vården oavsett om det leder till fysiska besök eller om
            det räcker med digital rådgivning och vård. De data som genereras
            vid de digitala besöken ska finnas tillgängliga för uppföljning,
            forskning och insatser för förebyggande vård.
          </p>
          <p xml:id="i-R436xM4ASzjBGjiffmtTJR">
            Moderaterna föreslår att det i hälso- och sjukvårdslagen och
            i patientlagen slås fast att patienten fritt har rätt att söka
            digitala vårdtjänster i hela landet. I linje med utökade möjligheter
            för patienten att välja digitala vårdtjänster ska uppföljningen
            av den digitala vårdens effekter förstärkas.
          </p>
          <p xml:id="i-MDdDXU8qgqVBFjqRGPUP6J">
            Moderaterna föreslår ett uppdrag om riktlinjer för nationella
            ersättningssystem som underlättar utveckling och innovation av
            nya digitala arbetssätt inom vård och omsorg. Det bör ges inom
            ramen för framtagandet av en nationell strategi och ske i samarbete
            och samverkan med SKR, relevanta privata aktörer och branschorganisationer.
          </p>
          <p xml:id="i-5XqLEfk6kyrKptYhhbscs9">
            Privata vårdgivare har de senaste åren tagit fram nya möjligheter
            att, inom ramen för befintliga otillräckliga ersättningssystem,
            erbjuda vård genom digitala vårdtjänster. Det har många gånger
            medfört snabbare tillgänglighet för vårdtagare. För att kunna
            för­stärka den här utvecklingen krävs emellertid förutsägbara
            enhetliga ersättningssystem.
          </p>
          <p xml:id="i-ZueSVBYLJed9bFJo6coAB">
            Att möta en patient i ett digitalt möte jämfört med ett fysiskt
            möte ställer olika krav. Därför är det en brist att blivande läkare
            och annan vårdpersonal inte ges utbildning i digital konsultationsteknik
            under sin grundutbildning.
          </p>
          <p xml:id="i-Dx3L7jDN7HfRHXHNYyq3Ju">
            Moderaterna föreslår att det inom den nationella strategin ges
            i uppdrag att säkerställa att vård- och omsorgsutbildningar ger
            studenterna tillräckliga kunskaper för att på ett bra sätt kunna
            använda digitala verktyg. Studenterna ska ges fördjupade färdigheter
            i digitalt bemötande. I uppdraget bör ingå att pröva möjligheten
            att i examensbeskrivningarna för vård- och omsorgsutbildningarna
            lägga fast krav som säkerställer att studenterna efter erlagd
            examen har de kunskaper som krävs för att på ett kvalitativt sätt
            kunna arbeta i digitala arbetsformer.
          </p>
        </div>
        <div type="motSignatures">
          <list>
            <item xml:id="i-LDfLw2NMqVTb8xDeGLzx6v">
              Camilla Waltersson Grönvall (M)
            </item>
            <item xml:id="i-QRnqS1GRZ9Sp8jEZKEsFjw">
              Johan Hultberg (M)
            </item>
            <item xml:id="i-EvWaFQCVjZTJX6CAFyPVsD">
              Ulrika Jörgensen (M)
            </item>
            <item xml:id="i-NdTFw2wveHhsQrqhhm5MiB">
              John E Weinerhall (M)
            </item>
            <item xml:id="i-B28JTWSvjZifsL8motMWPX">
              Noria Manouchi (M)
            </item>
            <item xml:id="i-EnDAQ28HPLEuKS9AxDY57a">
              Marie-Louise Hänel Sandström (M)
            </item>
            <item xml:id="i-RJEbotmL3Kk76vBP9Vw42t">
              Ann-Britt Åsebol (M)
            </item>
            <item xml:id="i-4Namm2VA98FtDqCzJpgSYd">
              Mats Sander (M)
            </item>
          </list>
        </div>
        <div type="motNotes">
          <noteGrp>
            <note xml:id="i-CZtuC5WhHM3zjo6qmXQLnj">
              [1] Prop. 2021/22:177 Sammanhållen vård- och omsorgsdokumentation.
            </note>
            <note xml:id="i-QnwNcvYo8AR6XjbvDiZn2">
              [2] Ibid.
            </note>
            <note xml:id="i-9ArV9xzQ1eU4uu2jUcJt5L">
              [3] Ibid. s. 35.
            </note>
            <note xml:id="i-JJ7e2sM5uiPf9bV6iZfWoR">
              [4] Ibid. s. 83.
            </note>
            <note xml:id="i-EQeH2gMCcYfumJtxJ6PQMV">
              [5] Ibid. s. 76–77.
            </note>
          </noteGrp>
        </div>
      </div>
    </body>
  </text>
</TEI>
