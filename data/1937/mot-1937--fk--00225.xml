<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__225/mot_1937__fk__225-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 225. 5
          </p>
          <p>
            Nr 225.
          </p>
          <p>
            Av herr Domö m. fl., i anledning av Kungl. Maj:ts proposition
            med förslag till lag angående ändring i vissa delar av lantarbetstidslagen
            den 26 juni 1936 (nr 333).
          </p>
          <p>
            För endast några månader sedan trädde den av föregående års riksdag
            antagna lantarbetstidslagen i kraft. Verkningarna av densamma
            ha under den korta tid, som stått till buds, kunnat granskas allenast
            i ringa mån. Det hade redan ur denna synpunkt varit önskligt att
            lagen fått gälla under minst den av föregående riksdag fastställda
            tiden, tre år, innan ändringar i den- samma företoges. Kungl.
            Maj:t har emellertid icke aktat nödigt avbida den angivna tiden
            utan i proposition nr 94 till årets riksdag föreslagit ändring
            och ytterligare skärpning av nu gällande bestämmelser om jordbrukets
            arbetstid. Ändrings- förslaget innebär i huvudsak dels att lagens
            omfattningsområde väsentligt utsträckts såväl beträffande antalet
            egendomar som beträffande arten av de arbeten, som skola falla
            under densamma, och dels att arbetstiden betyd- ligen inskränkts.
          </p>
          <p>
            I. Tillämpningsområdet. 1. Lagens utsträckande till mindre företag
            inom jordbruket.
          </p>
          <p>
            Gällande lag drager gränsen för sin giltighet vid företag, vid
            vilka till arbete för arbetsgivarens räkning i regel användas
            flera än fyra arbetare. Den nu framlagda kungliga propositionen
            utsträcker lagens giltighetsområde till att omfatta företag, vid
            vilka för arbetsgivares räkning i regel användas minst tre arbetare.
            Den föreslagna ändringen kommer, om den genomföres, att få de
            mest vittgående konsekvenser för det svenska jordbruket. Antalet
            av de jord- bruksegendomar, som bli direkt berörda av lagen, skulle
            komma att mång- dubblas. Om flera än fyra arbetare i regel användas
            endast på egendomar över 50 har, gäller nuvarande lag direkt för
            omkring 7 000 jordbruksföretag. Drages gränsen däremot vid »i
            regel minst tre» arbetare, torde lagen komma att direkt beröra
            över 20 000 egendomar, varav ett stort antal omfatta mindre än
            30 har. Redan den arbetstidsreglering med i genomsnitt cirka 9
            timmar per dag, som vid 1936 års riksdag lagfästes, kunde med
            skäl anses svårgenomförbar vid särskilt det mindre jordbruket
            utan en längre övergångsperiod under vilken en anpassning kunde
            ske. Så mycket större torde svårigheterna för det mindre jordbruket
            bli att nu tåla en direkt laglig arbetstidsreglering, då denna
            åsyftar en ytterligare och avsevärd inskränkning av arbetstiden
            samt dessutom innebär kreatursskötselns inordnande under lagen.
            Problemet
          </p>
          <pb facs="riksdagen-motions-pdf/data/1937/mot_1937__fk__225/mot_1937__fk__225-002.pdf"/>
          <p>
            6 Motioner i Första kammaren, Nr 225.
          </p>
          <p>
            är ej endast av löneekonomisk utan jämväl av teknisk natur. Den
            ratio- nalisering och omläggning av driften, som den föreslagna
            inskränkningen av arbetstiden måste leda till, torde näppeligen
            kunna genomföras vid det mindre jordbruket utan att draga så onormalt
            stora kostnader, att dessa ej stå i rimlig proportion till vinsten
            för arbetarparten. Ej heller ur allmän social synpunkt torde värdet
            av reformen ens till närmelsevis uppväga an- givna ekonomiska
            och andra nackdelar. Givet är att en ytterligare inskränkning
            av arbetstiden kommer att verka i riktning mot jordbrukets mekanisering
            dock mer eller mindre, allt efter förefintligheten av tillgängligt
            kapital. Ty det måste beaktas att praktiskt taget varje rationaliseringsåtgärd
            kräver en utökning eller förbättring av fasta eller lösa inventarier,
            alltså en kapitalinvestering. Därtill kommer emellertid att en
            ökad maskindrift vid det mindre jordbruket i många fall ej är
            lämplig eller i varje fall ekonomisk samt i åtskilliga fall icke
            ens tänkbar. De anmärkningar, som vid föregående riksdag framställdes
            mot utök- ningen av lagens giltighetsområde till smärre jordbruk
            med hänsyn till olägenheten för dessas brukare att vara underkastade
            skyldigheten att föra journal, ha under lagens korta prövningstid
            visat sig vara väl befogade. De större egendomar, för vilka lagen
            gäller, ha väl utan större svårigheter kunnat anpassa sig efter
            föreskrifterna i denna del; men de mindre går- darnas brukare
            ha i stor utsträckning framfört klagomål över den tunga, som journalföringen
            för dem innebär. Vi vilja emellertid anföra ännu ett skäl för
            att mindre jordbruk böra stå utanför arbetstidslagen. Under förarbetena
            till lagen har i alla instanser enighet rått därom att sådana
            jordbruk, som drivas av företagaren själv och hans familjemedlemmar,
            icke böra omfattas av den lagliga arbetstids- regleringen. Man
            har därvid utgått från att familjebandet i sig självt inne- sluter
            det korrektiv mot missbruk, som en lagstiftning å ifrågavarande
            om- råde skulle innebära. Den som är förtrogen med förhållandena
            vid de mindre gårdar, vilka skulle beröras av den nu föreslagna
            lagen, vet, att arbetsgivaren och arbe- taren där ofta äta vid
            samma bord och gå som kamrater i arbetet. Arbe- taren intager
            vid sådana mindre egendomar ofta familjemedlemmens ställ- ning.
            Om någon skillnad föreligger mellan honom och familjemedlemmen,
            skulle det tvärtom vara, att den senare många gånger blir den
            som får utföra arbetet utöver den vanliga arbetstiden. Då lagen
            ej skall gälla för familje- medlemmar, borde den därför rimligtvis
            ej heller gälla arbetare vid smärre företag, där här omnämnda
            förhållanden ofta äro för handen. Den föreslagna utökningen av
            lagens giltighetsområde syftar till att för- bättra arbetstidsförhållandena
            för en grupp av samhällsmedlemmar, jord- brukets lönearbetare.
            Det bör dock här framhållas att en sådan förbättring som den föreslagna
            icke kan genomföras utan att ålägga bönderna och deras
          </p>
          <pb facs="riksdagen-motions-pdf/data/1937/mot_1937__fk__225/mot_1937__fk__225-003.pdf"/>
          <p>
            Motioner i Första kammaren, Nr 225. 7
          </p>
          <p>
            familjemedlemmar avsevärda bördor. Givet är nämligen att dessas
            arbete, som hittills ofta är mera krävande än lönearbetarnas,
            kommer att ytter- ligare ökas. Jordbrukarna vid mindre företag
            och deras söner komma näm- ligen ofta att ensamma få utföra ersättningsarbete
            under ett ökat antal fri- dagar samt själva i större utsträckning
            få utföra arbeten med kvällsfodring i stallarna med mera dylikt.
            Det torde icke råda något tvivel om att detta skulle kunna bidraga
            till en ökning av bondeungdomens redan nu märk- bara benägenhet
            att söka sig från landet till städerna. En sådan ytterligare skärpning
            av denna tendens vore mycket att beklaga. Den vore en förlust,
            som icke ur social synpunkt torde kunna uppvägas av den vinst
            för löne- arbetarnas del, som kunde vinnas genom de föreslagna
            lagändringarna.
          </p>
          <p>
            9. Kreatursskötselns inordnande under lagen.
          </p>
          <p>
            I de länder, där arbetstidslagstiftning genomförts på jordbrukets
            område, har undantag städse gjorts för djurskötseln. Detta förhållande
            talar i och för sig för att frågan om en laglig reglering i vårt
            land av kreatursskötarnas arbetstid bör behandlas med försiktighet.
            Vad som icke gått att genomföra i andra länder, torde knappast
            vara mera genomförbart i vårt land. Det svenska jordbrukets läge
            är f. n. ej sådant att det utan olägenhet kan tåla ekonomiskt
            påkostande experiment. Det må vara önskvärt i och för sig att
            jämväl kreatursskötarnas arbets- tidsförhållanden regleras, men
            en sådan reglering bör givetvis icke genom- föras på sådant sätt,
            att man därigenom väsentligt rubbar jordbrukets eko- nomi, ty
            då skulle även för löntagaren arbetstidens reglering bli till
            större skada än nytta. Man har all anledning närmare utreda och
            överväga de säregna förhål- landen som gälla beträffande kreatursskötseln.
            Djurens ans och vård, deras utfodring och skötsel, måste börja
            tidigt på morgonen och kan vanligen ej avslutas förrän sent på
            eftermiddagen eller kvällen. Om kreaturens vård ej skall bli eftersatt,
            måste kreatursskötseln därför omfatta ett större antal av dygnets
            timmar. Härtill kommer att arbetet i ladugårdarna måste börja
            tidigare än annat jordbruksarbete för att mjölken skall kunna
            komma kon- sumenterna tillhanda i god tid. Detta allt är omständigheter
            som tala för att ifrågavarande arbete icke må underkastas en laglig
            reglering. Vi ha här betraktat frågan om kreatursskötselns inordnande
            ur principiell synpunkt. De praktiska svårigheterna att anordna
            kreatursskötseln inom det föreslagna timantalet skola vi i ett
            senare sammanhang beröra.
          </p>
          <p>
            3. Ackordsarbeten. Gentemot den av Kungl. Maj:t föreslagna bestämmelsen
            att mjölkning mot ackordsersättning skall falla utanför lagen
            finnes intet alt i och för sig
          </p>
          <p>
            erinra.
          </p>
          <pb facs="riksdagen-motions-pdf/data/1937/mot_1937__fk__225/mot_1937__fk__225-004.pdf"/>
          <p>
            8 Motioner i Första kammaren, Nr 225.
          </p>
          <p>
            Däremot synes oss Kungl. Maj:ts förslag, att diknings- och skogsarbeten
            mot ackordsersättning, som utföras av fast anställd arbetare,
            skall föras under lagen, vara ägnat att ingiva de allvarligaste
            betänkligheter ur såväl arbetsgivare- som arbetaresynpunkt. Först
            och främst bör därvid ur formell synpunkt den anmärkningen resas
            mot stadgandet, att uttrycket »fast anställd» icke utgör någon
            i praktiken godkänd term av den klarhet i betydelsen att den utesluter
            missförstånd. Förhållandet är tvärtom det omvända, Så länge vi
            sakna lagstiftning om arbetsavtalet, är det en olöst fråga, vilka
            arbetare, som skola anses såsom fast anställda, och stadgandet
            kommer därför ofrånkomligen att leda till tvister och försök att
            kringgå lagen. Av större betydelse torde dock de anmärkningar
            vara, som vi i materiellt hänseende kunna rikta mot Kungl. Maj:ts
            förslag på denna punkt. En så- dan bestämmelse som den föreslagna
            torde nämligen i praktiken komma att leda till resultat, som med
            säkerhet icke varit av Kungl. Maj:t avsedda. Vid de jordbruk,
            som drivas i sammanhang med skogsbruk av den mindre omfattning
            att lantarbetstidslagen är gällande även för skogen, finnas ofta
            skogsarbetare anställda under sådana villkor, att de måste anses
            som fast anställda, vilken innebörd detta utiryck än gives. En
            stor del av deras arbete utföres regelmässigt mot ackordsersättning
            och den föreslagna lagändringen skulle sålunda komma att ingripa
            ogynn- samt i dessa arbetares förhållanden. Givet är att lagen
            egentligen icke av- setts för ifrågavarande skogsarbetare, d.
            v. s. fast anställda egentliga skogs- arbetare. Det finnes väl
            nämligen inte någon anledning att anse en arbels- tidslagstiftning
            mera befogad eller genomförbar beträffande skogsarbetare, som
            äro fast anställda vid skogsbruk, vilka drivas i samband med jordbruk,
            än beträffande arbetare, som äro anställda vid rena skogsbruk.
            Följden av den föreslagna lagändringen torde därför bliva att
            ifrågavarande arbetare varken själva begära eller vidare komma
            att erbjudas fast anställning, vilken utveckling måste betecknas
            som en direkt försämring för arbetaren.
          </p>
          <p>
            II. Arbetstidens begränsning. 1. Vad förslaget innebär.
          </p>
          <p>
            Hittills ha vi behandlat Kungl. Maj:ts förslag i vad det avser
            utsträckande av lagens giltighetsområde såväl till mindre företag
            som till olika arbetare- kategorier. Vi övergå nu till en granskning
            av den föreslagna minskningen av arbetstiden jämfört med nu gällande
            lag, respektive fastställande av lag- ligen begränsad arbetstid
            jämväl för kreatursskötare. a) Arbetstiden för egentliga jordbruksarbetare.
            Gällande lag upptager för utearbetare en ordinarie arbetstid av
            högst 46, 31 och 56 timmar per vecka, olika efter årstiden, samt
            möjlighet att ytter- ligare utsträcka den ordinarie arbetstiden
            med högst 24 timmar per år.
          </p>
          <pb facs="riksdagen-motions-pdf/data/1937/mot_1937__fk__225/mot_1937__fk__225-005.pdf"/>
          <p>
            Motioner i Första kammaren, Nr 225. 9
          </p>
          <p>
            Den kungl. propositionen utgår från att högst 41, 46 och 54 timmar
            per vecka skall kunna uttagas under motsvarande tidsperioder samt
            utesluter möjligheten till förlängning med de 24 timmarna. Om
            13 veckor äro 41-timmars, 13 veckor 46-timmars och 26 veckor 54-
            timmars veckor, innebär förslaget med hänsyn jämväl till ovannämnda
            24 timmar en minskning med 206 timmar per år, d. v. s., då nu
            gällande lags årsarbetstidssumma enligt lantarbetstidsutredningens
            beräkningar (sid. 83— 84) uppgår till cirka 2 600 timmar, med
            ungefär 8 7. I förhållande till den före gällande lags ikraftträdande
            allmänt tillämpade arbetstiden torde den nu föreslagna minskningen
            av arbetstiden uppgå till för egentliga utearbetare över 10 Z
            och för körkarlar mer än 15 20. (Jfr utredning i motion 797/1936
            i andra kammaren.) b) Arbetstiden för kreatursskötare. Kreatursskötseln
            regleras ej alls i gällande lag. Enligt senaste kollektiv- avtal
            utgör kreatursskötarnas ordinarie arbetstid högst 9,5 timmar per
            dag eller, med frånräknande av avtalsenliga fridagar, 3 150 timmar
            per år, even- tuellt 3 125 timmar, därest jämväl ledighet på helgdagsaftnar
            avräknas. Enligt Kungl. Maj:ts nu framlagda förslag skulle kreatursskötares
            arbets- tid utgöra högst 108 timmar per 14-dagarsperiod, d. v.
            s. högst 2 808 tim- mar per år, och, sedan semesterdagar och annan
            ledighet frånräknats, mindre än 2 600 timmar per år. Minskningen
            skulle alltså utgöra mellan cirka 500 och cirka 600 timmar per
            år, d. v. s. gällande arbetstid skulle minskas med omkring 16
            4 resp. 18 Z. Kungl. Maj:ts förslag innebär sålunda att arbetstiden
            i genomsnitt skulle bli för utearbetare ungefär 8 timmar per dag
            och för kreatursskötare unge- fär 9 timmar per dag.
          </p>
          <p>
            2. Principen om 8-timmars arbetsdag.
          </p>
          <p>
            Uttrycket 8-timmarsdag och den innebörd detta begrepp kommit
            att få är ett exempel på ordets makt över tanken. Den omständigheten,
            att det från tiden för arbetarrörelsens uppkomst framställda kravet
            på en normal- arbetsdag från början sammankopplades med industriarbetarnas
            krav på just 8 timmars daglig arbetstid, har lett till att begreppet
            normalarbetsdag blivit synonymt med 8-timmars arbetsdag. Sedan
            de fördragsslutande makterna i Versailles år 1919 erkänt 8-tim-
            marsdagen i princip och medlemmarna i Nationernas förbund förklarat
            sig beredda att var och en inom sitt statliga område verka för
            arbetsvillkorens humanisering och därvid bl. a. att genomföra
            »8-timmars arbetsdag», torde frågan för vårt lands vidkommande
            röra spörsmålet vad som avses med sådan normalarbetsdag. Delade
            meningar råda härom. På sina håll tolkas principen så, alt arbets-
          </p>
          <p>
            tiden för allt lönearbete ovillkorligen skall begränsas till
            8 timmar om dygnet. ”
          </p>
          <pb facs="riksdagen-motions-pdf/data/1937/mot_1937__fk__225/mot_1937__fk__225-006.pdf"/>
          <p>
            10 Motioner i Första kammaren, Nr 225.
          </p>
          <p>
            På andra håll förmenar man att principen om 8-timmars arbetsdag
            inne- bär att de 8 timmarna utgöra allenast ett normalvärde på
            arbetsdagens längd, varav följer att timantalet kan över- eller
            underskridas allt efter arbetets art, så att reell överensstämmelse
            ernås mellan arbeten av olika slag och av mer eller mindre krävande
            art. Den senare meningen har vid utarbetandet av förslaget omfattats
            av de sakkunniga, vilka funnit stöd för denna sin uppfattning
            i förhållandena vid normalarbetsdagens uppkomst och utveckling.
            Vi dela på denna punkt de sakkunnigas mening. Rättvis och socialt
            ut- jämnande kan normalarbetsdagen bliva endast om den blir föremål
            för en viss differentiering så att hänsyn tages till arbetets
            art. Det enformiga och stundom hälsofarliga fabriksarbetet bör
            enligt vår mening ej jämställas med det omväxlande och i regel
            ej hälsovådliga arbetet vid ett jordbruk.
          </p>
          <p>
            3. Jordbruket och industrien.
          </p>
          <p>
            Med hänsyn till det anförda och till faktiskt rådande förhållanden
            måste det sålunda anses vara en direkt obillighet mot jordbruket,
            att samma arbets- tid skulle fastställas för industri- och jordbruksarbete.
            Ingen objektiv bedö- mare kan förneka att arbetet vid en lantgård
            i varje fall utearbetet — i regel är sundare, friskare och mindre
            hälsovådligt än arbetet i en fabrik, till vilket senare slag den
            övervägande delen av det industriella arbetet hör. Ej heller kan
            det med fog bestridas, att jordbruksarbetet är mera omväx- lande
            än fabriksarbetet och därför psykiskt mindre påfrestande. Väl
            må er- kännas att det i gengäld ofta — dock på långt när ej alltid
            — kan vara fy- siskt mera krävande. Men detta förhållande utjämnas
            därigenom att vilo- pauserna, frivilliga såväl som ofrivilliga,
            äro desto flera. Därtill kommer att lantarbetaren oftast är boende
            nära utställningsplatsen, medan industriarbe- taren vanligen har
            lång väg att gå eller åka före arbetets början. Man torde därför
            näppeligen kunna visa skäl för att jordbruksarbetet — om reell
            jäm- ställighet med industriarbetet skall vinnas — icke bör kunna
            utövas under en något längre nominell arbetstid än som bör vara
            fallet vid fabriksarbete, och detta även om man ser saken enbart
            ur arbetarnas synvinkel. Frågan om arbetstidens utsträckning har
            här närmast betraktats med hän- syn till skäligheten för arbetarnas
            del. Men spörsmålet har också en annan sida, icke mindre betydelsefull,
            nämligen bedömandet ur jordbrukarnas syn- punkt. I en fabrik kan
            i regel största delen av arbetstiden utnyttjas för effektivt arbete.
            Hetsen, arbetsjäktet och effektiviteten vid en modernt rationaliserad
            fabriksdrift är väsentligt artskild från arbetstakten i jordbruket.
            Jordbrukets förmåga att effektivt utnyttja arbetstiden är nämligen
            i hög grad beroende av årstid och väderlek, av solljus och fuktighetsförhållan-
            den, av dragdjurens vilopauser, av arbetsplatsernas utsträckning
            och belä- LJ
          </p>
          <pb facs="riksdagen-motions-pdf/data/1937/mot_1937__fk__225/mot_1937__fk__225-007.pdf"/>
          <p>
            Motioner i Första kammaren, Nr 225. 11
          </p>
          <p>
            genhet m. m. Verkställda undersökningar av arbetseffektiviteten
            inom jord- bruksarbetet ha också visat, att effektivt arbete kunnat
            utvinnas endast till knappa 70 24. Motsvarande siffra torde för
            de flesta industrigrenar närma sig 100 Zz. 70 Z av 8 timmars arbete
            utgör obetydligt mera än 512 timmar. Vid ge- nomförande av 8-timmars
            genomsnittlig arbetstid för jordbruket skulle detta sålunda få
            åtminstone 2 timmars mindre effektiv arbetstid per dag än en väl
            rationaliserad fabriks drift. Måste man inte inför detta faktum
            finna, att förslagets genomförande ställer orimliga krav på jordbrukets
            ekonomiska bärkraft? Vad här anförts pekar enligt vår mening oförtydbart
            på att jordbruket bör kunna fordra att normalarbetsdagen för dess
            vidkommande fastställes med hänsyn till dess speciella förhållanden
            så att hänsyn tages till att en reell och ej enbart en formell
            likställighet uppnås med industriens 8-timmarsdag.
          </p>
          <p>
            4. Kreatursskötarnas arbetsdag.
          </p>
          <p>
            Kungl. Maj:ts förslag till reglering av kreatursskötarnas arbetstid
            innebär visserligen ett godkännande i princip av här ovan framförda
            mening om nor- malarbetsdagens differentiering efter rådande förhållanden
            och stöder däri- genom vår mening beträffande berättigandet av
            samma princips tillämpning beträffande utearbetarnas arbetstid.
            Även om så likväl är fallet anse vi att kreatursskötseln av olika
            skäl, som i det följande skola utvecklas, nu bör lämnas lagligen
            oreglerad.
          </p>
          <p>
            5. Lantarbetstidens reglering i utlandet.
          </p>
          <p>
            Denna mening får ock stöd i motsvarande förhållandens ordnande
            i ut- landet. Inget av de nordiska länderna, utom vårt land, har
            lagligen reglerat arbetstiden vid jordbruket. I ett flertal länder
            har man i samband med samhälleliga omvälvningar och eljest sökt
            införa 8-timmarsdag vid jordbruket, men i intet fall ha så- dana
            bestämmelser kunnat konsekvent uppehållas. I de länder, där arbets-
            tiden vid jordbruket är lägst, uppgår den i genomsnitt till 9
            timmar per dag, alltså till den enligt vår gällande lag fastställda
            genomsnittliga arbetstids- summan. Flertalet länder, som lagligen
            reglerat lantarbetstiden, ha fastställt ett högre timantal per
            dag. Därtill bör beaktas, såsom vi tidigare anmärkt, att kreatursskötseln
            i intet land är lagligen reglerad. Redan nu gällande lantarbetstidslag
            ställer vårt land i en särställning i här förevarande hänseende.
            Att nu gå ännu längre på experimentets väg synes oss icke tillrådligt.
          </p>
          <pb facs="riksdagen-motions-pdf/data/1937/mot_1937__fk__225/mot_1937__fk__225-008.pdf"/>
          <p>
            12 Motioner i Första kammaren, Nr 225.
          </p>
          <p>
            HI. Kan den föreslagna arbetstidsbegränsningen genomföras?
          </p>
          <p>
            När Kungl. Maj:t förra året i proposition nr 230 framlade ett
            motsvarande förslag till inskränkning av lantarbetstiden, framfördes
            av riksdagsmän inom riksdagens samtliga borgerliga partier vägande
            skäl mot möjligheten av att praktiskt genomföra förslaget utan
            att jordbruket därav bleve lidande. De sålunda framförda anmärkningarna
            synas oss fortfarande vara värda att beakta och vi hänvisa för
            den skull till vad som anförts i motion nr 797 i andra kammaren
            till förra årets riksdag.
          </p>
          <p>
            1. Egentligt jordbruksarbete.
          </p>
          <p>
            Om samma arbete som hittills skall kunna utföras på en arbetstid,
            som är en timme per dag kortare än den nu gällande, måste härför
            förutsättas antingen en rationalisering av driften eller en utökning
            av arbetarantalet. Av skäl, som tidigare anförts, kan en ökad
            rationalisering av jordbruksdrif- ten i den mån den över huvud
            taget är möjlig i många fall icke företagas annat än på lång sikt
            och med investering av ytterligare kapital En utökning av arbetarantalet
            är visserligen teoretiskt väl tänkbar, men kommer att i praktiken
            stöta på mycket stora svårigheter. Dels måste näm- ligen beaktas,
            att jordbruket redan under föregående och innevarande år har lidit
            brist på jordbruksarbetare. Departementschefen har visserligen
            så- som sin mening framhållit, att bristen på arbetare skulle
            bero på just före- fintligheten av en längre arbetstid vid Jordbruket,
            och uttalar som sin för- modan att en avkortning av timantalet
            skulle öka tillströmningen av arbets- folk till jordbruket. På
            denna punkt tillåta vi oss anmäla en avvikande me- ning. Vi anse
            nämligen att, sedan lördagsarbetstliden förkortats till ungefär
            samma timantal, som gäller för industriens arbetare, arbetstidens
            längd i Övrigt sannolikt icke i nämnvärd grad ökar jordbruksarbetarnas
            benägenhet att söka sig från jordbruket till industrien, utan
            att denna till allra största delen beror på skillnaden mellan
            jordbrukets och industriens löner. Givet är också alt bristen
            på lantarbetare kommer att öka, därest den föreslagna arbetstidsminskningen
            genomföres. En sådan utveckling av förhållandena på jordbrukets
            arbetsmarknad måste betecknas såsom synnerligen allvarlig. Den
            kan befaras medföra betydande skada för näringen, i det denna
            tvingas till en extensifiering, som med hänsyn till nedlagt byggnads-
            och annat kapital icke är naturlig och därför kan verka ekonomiskt
            undergrävande. Om sålunda en utökning av arbetarantalet redan
            på grund av bristen på tillgängligt arbetsfolk möter stora svårigheter,
            så kommer därtill dessutom att en sådan utökning ur jordbruksdriftens
            egen synpunkt mången gång ej blir möjlig att anordna. Teoretiskt
            sett kan det visserligen vara möjligt att anställa en ny man för
            utförandet av det arbete, som motsvarar den före- slagna inskränkningen
            i tid. Men att i praktiken vidtaga en sådan anord- ning kommer
            i många fall att stöta på stora hinder. Obestridligt är nämligen
          </p>
          <pb facs="riksdagen-motions-pdf/data/1937/mot_1937__fk__225/mot_1937__fk__225-009.pdf"/>
          <p>
            Motioner i Första kammaren, Nr 225. 13
          </p>
          <p>
            att det i många fall kräves en viss längd på arbetsdagen. Det
            är ej alltid till- fyllest att öka antalet arbetare. Särskilt
            vid mindre egendomar kommer det att visa sig omöjligt att ge-
            nom ökning av arbetskraften neutralisera verkningarna av en förkortad
            ar- betsdag. Om vid en egendom med tre arbetare arbetstiden minskas
            med 10 Z, skulle en sådan neutralisering nämligen kräva anställande
            av ytter- ligare 73 arbetare. Den ringaste efterlanke säger att
            en sådan endast delvis sysselsatt arbetskraft under nu rådande
            förhållanden på arbetsmarknaden i regel ej kommer att stå till
            buds. I den mån som en rationalisering av arbetet icke kan ifrågakomma,
            kan den föreslagna arbetstidsinskränkningen icke leda till annat
            än två resultat, nämligen antingen att vissa arbeten måste eftersättas,
            varigenom jordbrukets produktionsförmåga skadas, eller att man,
            där så till äventyrs kan ske, måste anställa mera arbetskraft
            än som egentligen behöves. De av Kungl. Maj:t föreslagna veckoarbetstiderna
            synas för övrigt icke ha beräknats med hänsyn å ena sidan till
            att jämnt antal timmar eller ens jämnt antal halvtimmar skall
            kunna uttagas under måndag t. o. m. fredag samt å andra sidan
            till att lördagsarbetstiden enligt gällande kollektivavtal icke
            må överstiga 6 timmar. Om lördagsarbetstiden under sommarhalvårets
            veckor fastställes till nämnda antal 6 timmar, kommer nämligen
            dagsarbetstiden un- der veckans övriga söckendagar att utgöra
            9 timmar och 36 minuter. Detta förhållande visar i huru ringa
            mån Kungl. Maj:t synes ha genomtänkt för- slagets praktiska konsekvenser.
            Naturligtvis kan arbetstiden förlängas med 9 timmar till en var
            av veckans söckendagar, alltså tillhopa 54 timmar, men detta innebär
            att lördagsarbetstiden icke förkortas. Vi vilja dock betona be-
            tydelsen av en kortare arbetstid på lördagen. Önskligt är därför
            att arbets- tiden ordnas så att sommartid 10 timmar per dag kan
            uttagas under måndag —fredag och 6 timmar på lördag, därest icke
            särskilda förhållanden annat påkalla.
          </p>
          <p>
            2. Kreatursskötsel.
          </p>
          <p>
            Svårigheterna att genomföra den föreslagna minskningen av arbetstiden
            för egentligt jordbruksarbete äro sålunda stora. Ännu allvarligare
            äro dock de svårigheter som komma att möta vid ett försök att
            genomföra Kungl. Maj:ts förslag om laglig begränsning även av
            kreatursskötarnas arbetstid. Det torde kunna ifrågasättas om det
            med hänsyn till de tekniska möjlighe- terna alls är genomförbart,
            när det gäller de mindre jordbruken. De kreaturs- skötare, som
            äro något till åren komna, ävensom de fysiskt icke fullgoda —
            och av dem finnes det många — kunna icke bedriva sina sysslor
            med den intensitet, som erfordras, om den föreslagna arbetstidsbegränsningen
            genom- föres. För sådana arbetare kommer det att bliva en direkt
            olägenhet om de skola tvingas att omlägga hela sitt arbetssätt
            och pressa sina krafter för att nå den effektivitet i arbetet,
            som blir en nödvändig följd av arbetstidens för-
          </p>
          <pb facs="riksdagen-motions-pdf/data/1937/mot_1937__fk__225/mot_1937__fk__225-010.pdf"/>
          <p>
            14 Motioner i Första kammaren, Nr 225.
          </p>
          <p>
            kortning. Otvivelaktigt torde det för arbetare av detta slag
            vara angenämare och mindre påkostande att även i fortsättningen
            få utföra sitt arbete i den arbetstakt, som passar dem bäst. Alldeles
            oavsett detta torde kreatursskötarna ej få så stor nytta av den
            föreslagna arbetstidsminskningen, som vid propositionens utarbetande
            tyd- ligen varit tänkt. Djurens ans och vård kräva nämligen deras
            omsorger un- der en lika utsträckt tid av dygnet som förut och
            resultatet torde därför för deras vidkommande endast bli att deras
            över en stor del av dygnet utspridda raster komma att något utökas.
            Ladugårdsskötseln är f. n. praktiskt taget över allt i landet
            föremål för en viss omläggning och rationalisering, ett förhållande,
            som har sin grund i bl. a. kollektivavtalets normerande inverkan
            på även icke kollektivavtals- bundna jordbruk. Men en sådan omläggning
            kräver sin tid. Det är därför enligt vår mening lyckligt om kreatursskötseln
            fortfarande lämnas lagligen creglerad i arbetstidshänseende, så
            att jordbrukarna beredas tillfälle att un- der smidigare former
            anpassa sig efter det rådande läget på arbetsmarkna- den. Den
            föreslagna lagbestämmelsen skulle komma att forcera denna ut-
            veckling på bekostnad dels av jordbrukets ekonomi och dels i många
            fall av kreatursskötarnas arbetskraft.
          </p>
          <p>
            IV. Arbetstidsbegränsningens ekonomiska konsekvenser.
          </p>
          <p>
            Genomförandet av en förkortad arbetstid för Jordbrukets utearbetare
            och en laglig reglering av kreatursskötarnas arbetstid kommer
            givetvis att med- föra betydligt ökade kostnader för jordbruket.
            Vi skola här icke närmare ut- veckla vilka de ekonomiska påföljderna
            torde bliva, då denna fråga för när- varande är under utredning
            av en utav jordbruksministern tillsatt kommitté. Vi vilja här
            endast erinra att socialministern vid framläggandet av sitt i
            denna motion behandlade förslag förklarat, att de resultat, vartill
            ifrågava- rande utredning kunde komma, skola beaktas vid övervägande
            av stödåtgär- der åt jordbruksnäringen under instundande budgetår,
            samt vilja i anledning av detta yttrande framhålla att jordbrukets
            ekonomiska läge icke tillåter att den genom en ytterligare arbetstidsinskränkning
            åsamkade produktionsför- dyringen lägges på jordbruket.
          </p>
          <p>
            V. Lantarbetstidslagen och jordbruksstödet.
          </p>
          <p>
            Åtskilliga jordbrukare driva det resonemanget, att de gärna gå
            med på inskränkningar i arbetstiden, blott dessa kompenseras av
            ökade produkt- priser. De förmena att vilken som helst arbetstidsminskning
            är till jordbru- kets fromma, om blott staten garanterar sådana
            priser på produkterna att Jordbruket bär sig. Vi kunna icke dela
            en sådan mening, enär vi anse att densamma grundar
          </p>
          <pb facs="riksdagen-motions-pdf/data/1937/mot_1937__fk__225/mot_1937__fk__225-011.pdf"/>
          <p>
            Kr
          </p>
          <p>
            Motioner i Första kammaren, Nr 225. 15
          </p>
          <p>
            sig på bristande framsyn. En ökning av jordbrukets kostnader
            utöver vad som är naturligt, måste förr eller senare leda till
            ekonomiska svårigheter för jordbruket. Ty även om jordbrukarna
            för det kommande året garanteras er- sättning för sina ökade kostnader,
            sakna de säkerhet för att en i utsikt ställd relation mellan produktprisläge
            och löneläge blir för framtiden bestående och kvar står att en
            ytterligare minskning av arbetstiden är ägnad att motverka en
            önskvärd höjning av jordbruksarbetarnas löner. Den föreställningen
            har under de senaste åren gjort sig alltför bred, att jordbruksstödet
            måste betalas med sociala reformer, även om dessa ur jord- brukets
            synpunkt äro mer eller mindre obefogade eller verklighetsfräm-
            mande. Ett sådant betraktelsesätt är enligt vår mening felaktigt.
            Det är näm- ligen inte bara jordbruket, som har behövt och fortfarande
            behöver jord- bruksstödet, utan det statliga ingripandet har varit
            och är fortfarande nöd- vändigt för att uppehålla den ekonomiska
            balansen i samhället. Samhällets eget bestånd har krävt åtgärder
            för övervinnande av den kris, som berört omkring 40 Z av dess
            medlemmar och som ännu ej är avvärjd. Det statliga jordbruksstödet
            har sålunda i icke ringa mån varit dikterat av medvetandet om
            att vårt land och vårt näringsliv kräver ett bärkraftigt jordbruk.
            Vi kunna slutligen icke underlåta att fästa uppmärksamheten på
            det syn- nerligen anmärkningsvärda förhållandet, att Kungl. Maj:t
            å ena sidan förut- sätter, att de föreslagna förändringarna uti
            lantarbetstidslagen kunna för- väntas inverka till en sänkning
            av jordbrukets räntabilitet och lantarbetar- nas levnadsstandard
            och därför torde påkalla stödåtgärder och å den andra sidan anser
            sig böra begära riksdagens medverkan till genomförande av an-
            givna lagändringar utan att dessförinnan eller därjämte framlägga
            utredning och förslag beträffande de sålunda ifrågasatta stödåtgärderna.
            På grund av det anförda hemställes,
          </p>
          <p>
            att riksdagen måtte avslå Kungl. Maj:ts proposition nr 94. Stockholm
            den 9 mars 1937. Fritiof Domö.
          </p>
          <p>
            M. Svensson. Gustaf Velander. Th. Borell.
          </p>
          <p>
            Gustaf Tamm. J. B. Johansson. Nils Gabrielsson.
          </p>
        </div>
      </div>
    </body>
  </text>
</TEI>
