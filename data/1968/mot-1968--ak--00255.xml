<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00255">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__255/mot_1968__ak__255-001.pdf"/>
      <fw xml:id="i-J64yYBLPVnpuYeXUkPxyN6">
        14 Motioner i Andra kammaren, nr 255 år 1968
      </fw>
      <div xml:id="i-Jwd9FRd9AcCxowjCuCoxQX" type="motHeader">
        <div xml:id="i-MNcPQeAMWwW3woBKEB8Pz3" type="motTitle"/>
        <div xml:id="i-KuJHFMtDzFNKN6NzcZUeVT" type="motSubmissionInfo"/>
      </div>
      <div xml:id="i-12QEDTzmCdu7tJHDcUQEXP" type="motBody">
        <div xml:id="i-QotVApRL191PEivMEUSdKm">
          <p xml:id="i-38VFrySjHAkGmApExt8Qah">
            Nr 2853 Av fröken Sandell m. fl., om vissa åtgärder mot djurplågeri.
          </p>
          <p xml:id="i-Tsd4oc8uWUjf6GpnHyhLS7">
            (Lika lydande med motion nr 194 i Första kammaren)
          </p>
          <p xml:id="i-9v7RC5FVhnpXcYCuiKzR8J">
            Under senare år har förekommit fall av upprepat djurplågeri eller
            van- vård av djur där en och samma person upprepade gånger ådömts
            böter utan att någon förändring skett i hans sätt att handha djur.
            De lokala, ansvariga myndigheterna har nedlagt stor möda på att
            råda bot på de upprepade miss- förhållandena men då detta icke
            lett till önskat resultat har den allmänna opinionen allt starkare
            fört fram krav på en förstärkning av brottsbalken därhän att vederbörande
            borde helt avstängas från skötseln av djur. En så- dan förstärkning
            av straffbestämmelserna har också varit föremål för Kungl. Maj:ts
            prövning. Redan under förarbetena till 1944 års lag om djurskydd
            föreslogs ett tillägg till dåvarande strafflag, innefattande möjlighet
            för dom- stol att i samband med sakerförklaring för djurplågeri
            meddela gärnings- mannen förbud för viss tid, minst ett och högst
            fem år, eller för alltid att äga, sköta, köra, slakta eller eljest
            syssla med djur. Förslaget lämnades utan åtgärd på grund av de
            invändningar som restes under remissbehandlingen. I djurskyddsutredningens
            betänkande med förslag till nya bestämmelser om djurplågeri (SOU
            1961:45) framfördes ånyo detta förslag om en för- budsbestämmelse,
            som dock ej avsåg ägandet av djur. även denna gång framfördes
            i remissvaren kritik emot förslaget. Från domarhåll anfördes,
            bland annat, att en sådan förbudsbestämmelse torde få liten praktisk
            bety- delse; djurplågeri är nämligen ett mycket ovanligt brott,
            återfall ännu myc- ket ovanligare, och det synes med fog kunna
            antas att brottstypen med stigande levnadsstandard och ökad folkbildning
            skall bli alltmer sällsynt. Tredje lagutskottet, som hade att
            behandla Kungl. Maj:ts proposition (nr 138: 65) med förslag till
            ändrad lydelse av 16 kap. 13 paragrafen brottsbal- ken m. m.,
            vilket dock ej innehöll förbudsmomentet, anslöt sig beträffande
            förbudstanken till departementschefens uttalande att det torde
            å ena sidan te sig naturligt att från djurskyddssynpunkt inta
            en positiv hållning till tanken att införa förbudsbestämmelse
            av förevarande slag. Bestämmelsen har också sin motsvarighet i
            dansk, norsk och tysk djurskyddslagstiftning. Å andra sidan kan,
            såsom från flera håll framkommit under remissbehand- lingen, ifrågasättas
            lämpligheten av en dylik bestämmelse. Utskottets av- slagsyrkande
            på en motion om påföljd enligt utredningsmannens förslag följdes
            av riksdagen. En upprustning av de lokala myndigheternas personal-
            tillgång etc. har framhållits som en förstärkning ägnad att motverka
            upp-
          </p>
          <pb facs="riksdagen-motions-pdf/data/1968/mot_1968__ak__255/mot_1968__ak__255-002.pdf"/>
          <fw xml:id="i-6bJtfNc7EGk1E9UcvVPoza">
            Motioner i Andra kammaren, nr 255 år 1968 15
          </fw>
          <p xml:id="i-7rh5byHWqaSPzjNhWcuRyG">
            repade djurplågerifall. Efter detta riksdagsbeslut har dock sådana
            fall av upprepad vanvård och djurplågeri förekommit att vi anser
            en förstärk- ning av lagstiftningen i linje med vad ovannämnda
            förslag anvisat vara nödvändig. Senast under år 1967 har till
            JO anmälts fall av långvarig och åter. kommande vanvård av hästar,
            och där har det konstaterats att de lokala myndigheterna har använt
            alla nuvarande möjligheter till åtgärder gent- emot vederbörande
            gärningsman utan att någon förändring inträtt. Vi tillåter oss
            att återge JO:s synpunkter på en förstärkning av straffbe- stämmelserna:
          </p>
          <p xml:id="i-Q3ChBs5nqXT3te76QSrxoG">
            Det fall som aktualiserats genom förevarande klagomål, synes
            mig ge vid handen, att en omprövning av statsmakternas ställningstagande
            är nödvän- dig. Visserligen är det en riktig princip att ej lagstifta
            för enstaka fall. Vad i detta ärende blivit upplyst ger emellertid
            klart vid handen att de möjlig- heter att förekomma allvarliga
            fall av djurplågeri, som nu står samhället till buds, icke är
            till fyllest. Det kan icke anses godtagbart att man saknar effektiva
            medel att förekomma ett upprepande av sådana flagranta missför-
            hållanden som de i klagomålen påtalade. Den som helt visat sig
            sakna vilja eller förmåga att iakttaga djurskyddslagens bestämmelser
            och ej låtit rätta sig av upprepade förelägganden och lagföringar
            och som därför kan med fog befaras komma att upprepa sina allvarliga
            förseelser kan omöjligen anses ha något berättigat anspråk att
            få fortsätta en verksamhet som innebär in- nehavande av djur.
            Om förbud häremot bör utformas som en särskild på- följd för begånget
            djurplågeribrott — en möjlighet som tydligen väckt be- tänkligheter
            under frågans tidigare behandling — är väl tvivelaktigt. Förbud
            kan måhända med större fördel beslutas av administrativ myndighet,
            som har att öva tillsyn över djurskyddslagens efterlevnad — länsstyrelsen
            eller veterinärstyrelsen. En dylik förbudsbestämmelse synes kunna
            inarbetas i 14 8 djurskyddslagen.
          </p>
          <p xml:id="i-KVrPTZtqP7KDEqvUovdeR6">
            Med erfarenhet av ovan åberopade fall och med hänsyn till den
            opinion som tycks växa sig allt starkare för en omprövning av
            lagstiftningen på detta område hemställer vi, att riksdagen måtte
            i skrivelse till Kungl. Maj:t begära förslag om att personer,
            som ej på annat sätt kan avhållas från djurplågeri, för längre
            eller kortare tid skall berövas rätten att handha djur.
          </p>
          <p xml:id="i-EHMtVqVVyGkV1GnboHhcfL" type="date">
            Stockholm den 23 januari 1968
          </p>
          <div xml:id="i-EZczdP2jP4yLa736CvtC1k" type="signatureBlock">
            <list xml:id="i-UMHHVFoxeyEUR4ukpJmW6M">
              <item xml:id="i-QzL9699qdkDka4B6Affymj" who="i-47EbHMBdG9anwMPXZkvYMM" type="signature">
                Viola Sandell (s)
              </item>
              <item xml:id="i-WHjcQsY8hs9HSG9s2QEYZS" who="i-ACVAPuDAAVNFDcYqCfRkK" type="signature">
                Arvid Eskel (s)
              </item>
              <item xml:id="i-WtbXWeK4C2kCkPJU4GDD1D" who="i-XRp7QdikWCma15LZRVtY8b" type="signature">
                Gunnar Eskilsson (s)
              </item>
              <item xml:id="i-6okwy7BZWbRiCsuAL7coLQ" who="i-AUS3xJ5viRWXYnDpt66BXU" type="signature">
                Holger Mossberg (s)
              </item>
              <item xml:id="i-RvMfxX5XTvAXX2rQkyBBzX" who="i-KqGQVMEanbLD27992WZkPH" type="signature">
                Marta Lindberg (s)
              </item>
              <item xml:id="i-QAMdb4gChy3Y5asJ3oxNaS" who="i-DNqTcsfB3EXVTxeGMdNa11" type="signature">
                Mary Holmqvist (s)
              </item>
            </list>
          </div>
          <p xml:id="i-Mf3Y1mCLz7BHnTtTTwLcnY">
            Ruth Anderson (s) Rosa Svensson (s)
          </p>
        </div>
      </div>
    </body>
  </text>
</TEI>
