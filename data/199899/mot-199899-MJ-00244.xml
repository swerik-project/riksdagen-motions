<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0244/mot_199899_MJ_0244-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ244 MJ244
          </p>
          <p>
            Motion till riksdagen 1998/99:MJ244
          </p>
          <p>
            av Eskil Erlandsson och Birgitta Carlsson (c) Inhemska hästraser
          </p>
          <p>
            Miljöprogrammet för jordbruket omfattar bl.a. en rad olika åtgärder
            för bevarandet av = odlingslandskapets mångfald. Under beredningen
            av proposition 1997/98:1 utarbetades förslag till åtgärder för
            att främja bevarandet och utvecklingen av inhemska hästraser som
            den nordsvenska hästen, den svenska ardennern och gotlandsrusset.
            Förslaget innebar att ett årligt bidrag på 1 000 kr skall utbetalas
            till ägare av hästar som är äldre än sex månader och är av angiven
            ras. I slutskedet av beredningen av budgetpropositionen 1997/98:1
            togs förslaget bort på grund av behov att finansiera andra åtgärder
            och att kostnaderna för att administrera förslaget bedömdes som
            för höga i förhållande till utbetalt belopp. Den nya hästnäringen,
            som sedan 1970-talet växer fram i vårt samhälle, är idag omfattande
            och av stor ekonomisk, men framför allt social betydelse i ett
            samhälle som präglas av stora förändringar och växande krav på
            individen. Kring hästen växer en stor folkrörelse med starka ungdomsinslag
            fram. Detta är en utveckling som vi kan hälsa med stor tillfredsställelse,
            då den har stor betydelse inte bara för våra ungdomar, utan även
            för att hålla landskapet öppet och levande. Till stor del är drivkraften
            bakom denna utveckling ett växande intresse för hästsport i olika
            former och användningen av hästen för turist- och fritidsändamål.
            Endast i mindre utsträckning används hästen i traditionellt arbete
            och då främst i det tätortsnära skogsbruket. För att främja den
            senare utvecklingen har en ettårig företagsutbildning för användning
            av brukshästen startat. Det finns dock delar inom hästnäringen
            som är i farozonen och som det av flera skäl finns anledning att
            stödja från samhällets sidan inom ramen för de riktlinjer som
            gäller för EU:s jordbrukspolitik. Det är fråga om fyra raser av
            inhemskt ursprung, nämligen den nordsvenska hästen, kallblodstravaren,
            som har sitt ursprung i den nordsvenska hästen, den svenska ardennern
            och gotlandsrusset. Gemensamt för angivna raser är att respektive
            ras är liten och minskande, är en del av vårt kulturarv och bör
            behandlas på likartat sätt som andra motsvarande raser inom EU.
            Antalet ston i avel är för den nordsvenska hästen ca 650, för
            kall- blodstravaren ca 850, för den svenska ardennern ca 550 och
            för gotlands- russet ca 650. Minskningen för särskilt den nordsvenska
            hästen och den svenska ardennern är dramatisk med en nedgång på
            50 26 under några år.
          </p>
          <pb facs="riksdagen-motions-pdf/data/199899/mot_199899_MJ_0244/mot_199899_MJ_0244-0002.pdf"/>
          <p>
            Motsvarande minskning för gotlandsrusset är 20 96 medan antalet
            ston i avel Mot.
          </p>
          <p>
            för den kallblodiga travaren är i stort sett oförändrat under
            1990-talet. Avelsarbetet för angivna raser har under 1990-talet
            präglats av stor målmedvetenhet att få fram hållbara och sunda
            hästar ur en minskande stam. Situationen är nu alarmerande och
            det finns därför starka motiv att från statens sida medverka till
            att ändra på utvecklingen. Till bilden hör också att dessa raser
            är en del av vår biologiska mångfald och vår kultur. Från nationell
            synvinkel finns det därför anledning att medverka till att värden
            av stor betydelse för vårt kulturarv inte går förlorade. Inom
            ramen för EU:s jordbrukspolitik är detta en fråga som beaktas.
            Olika EU-länder har därför infört ett stödsystem inom ramen för
            den gemensamma jordbrukspolitiken för att hävda den biologiska
            mångfalden och utvecklingen på landsbygden. Inte minst i vårt
            grannland Finland är detta en fråga som fått stor uppmärksamhet
            både före och efter EU-inträdet den 1 januari 1995. Argumentet
            att kostnaderna för att administrera systemet är betydande i förhållande
            till utbetalat stöd skall naturligtvis tas på allvar. På hästområdet
            finns dock tillgång till en mycket god statistik över antalet
            hästar av här angivna raser och deras ägare, varför det bör finnas
            goda möjligheter, i samverkan med berörda organisationer, att
            finna ett enkelt system för att stödja och utveckla de fyra raser
            som är aktuella för ett nationellt stöd inom ramen för EU:s jordbrukspolitik.
            Vi föreslår att medel anvisas ur anslaget för miljöprogrammet
            inom jordbruket.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            pröva möjligheten att utarbeta ett system som främjar utvecklingen
            för den nordsvenska hästen, den kallblodiga travaren, den svenska
            ardennern och gotlandsrusset.
          </p>
          <p>
            Stockholm den 28 oktober 1998
          </p>
          <p>
            Eskil Erlandsson (c) Birgitta Carlsson (c)
          </p>
          <p>
            1998/99MJ244
          </p>
        </div>
      </div>
    </body>
  </text>
</TEI>
