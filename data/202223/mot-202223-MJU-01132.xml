<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-MJU-01132">
  <teiHeader>
    <fileDesc>
      <titleStmt>
        <title>Avveckling av svensk minknäring</title>
        <author corresp="i-9aV6a5JgMMU7racuNkrEgj">av Richard Jomshof (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1132 av Richard Jomshof (SD)</title>
          <idno type="rdwebb">HA021132</idno>
          <rs type="number">1132</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HA021132/text</ref>
          <ref type="dokument_url_html">https://data.riksdagen.se/dokument/HA021132</ref>
          <ref type="dokumentstatus_url_xml">https://data.riksdagen.se/dokumentstatus/HA021132</ref>
          <ref type="pdf">https://data.riksdagen.se/fil/17E24946-6E0F-4FC8-932C-BC9E03B5B2DE</ref>
          <ref type="docx">https://data.riksdagen.se/fil/1007E77E-7867-44A4-9C88-C30F99B087DD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-J2uK3pXy41WKsjsKoqwH6j" type="signed"/>
        <correspContext corresp="i-J2uK3pXy41WKsjsKoqwH6j">
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction xml:id="i-DCjUR2rMQ2kvnVTMDpzVBC" type="submitted">
          <date when="2022-11-22"/>
          <time when="13:12:35"/>
        </correspAction>
        <correspAction xml:id="i-D6Tj1ezLj5b6U4W3xG8TVc" type="reviewed">
          <date when="2022-11-22"/>
          <time when="19:43:50"/>
        </correspAction>
        <correspAction xml:id="i-6vRBHxuH2597CajgWaUbkE" type="referred">
          <date when="2022-12-01"/>
        </correspAction>
        <correspAction xml:id="i-YE2RkjVEk1ALVaecsVCBkZ" type="assigned">
          <date when="2023-09-20"/>
          <time when="14:11:51"/>
        </correspAction>
        <correspContext corresp="i-YE2RkjVEk1ALVaecsVCBkZ">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-9bAbawYALMJAZXy3H2UWQn" type="behandlas_i"/>
        <correspContext corresp="i-9bAbawYALMJAZXy3H2UWQn">
          <ref type="uppgift">2022/23:MJU9</ref>
          <ref type="ref_dok_id">HA01MJU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU9</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:1132 av Richard Jomshof (SD) Avveckling
          av svensk minknäring
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-XaVne3Z12JPGdWGVTRTCri">
            Förslag till riksdagsbeslut
          </head>
          <list>
            <item xml:id="i-DK1xDDZTVC4ZYHzpCG5U7W" sortKey="Yrkande 1">
              Riksdagen ställer sig bakom det som anförs i motionen om att
              ta fram en tidsplan med målet att avveckla svensk minknäring i
              likhet med vad som har beslutats i Norge och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-Cdtb8qmrtPWFixoqmmBCWM" type="h1">
            Motivering
          </head>
          <p xml:id="i-RgPe3VVAnqUmdGY8RUqLva">
            Sverige har en lång tradition av en internationellt sett stark
            djurskyddslagstiftning. Det är något vi ska vara stolta över.
            Tyvärr visar det sig med jämna mellanrum att den svenska lagstiftningen
            inte efterlevs på alla områden. Därför är det av stor vikt att
            vi åtgärdar eventuella missförhållanden om vi ska kunna vara trovärdiga
            på området.
          </p>
          <p xml:id="i-HQ9vgZCGWkoj1ShuYdnxpS">
            Ett sådant område är den svenska minknäringen. Redan år 2003
            konstaterades i den svenska Pälsdjursnäringsutredningen (SOU 2003:86
            Djurens välfärd och pälsdjurs­näringen) att det finns en rad problemområden
            inom den svenska minknäringen. Man framförde att minknäringen
            senast 2010 skulle leva upp till djurskyddslagens krav på ett
            naturligt beteende för djuren eller läggas ned helt eller delvis.
            Man menade dessutom att förändringen måste ske skyndsamt eftersom
            utvecklingsarbetet för minkar knappt börjat, medan det för andra
            djur pågått under en lång tid. Trots att man fick sju år på sig
            valde pälsnäringen att ta initiativ till ett så kallat djuromsorgsprogram
            först år 2010, samma år som missförhållandena skulle varit åtgärdade,
            vilket är mycket anmärknings­värt. Detta program har för övrigt
            underkänts och fått utstå kraftig kritik av Jordbruks­verket vid
            två skilda tillfällen.
          </p>
          <p xml:id="i-ECf88SokdH1ouKRX47NhbF">
            Den 20 augusti 2010 presenterade Jordbruksverket en sammanställning
            av djur­skyddsinspektioner, som då bland annat visade att 85 procent
            av minkfarmerna saknade enkla föremål för sysselsättning i minkarnas
            burar, som för övrigt är mindre än en tredjedels kvadratmeter,
            vilket ska jämföras med det utrymme minken är van vid i sin naturliga
            miljö. I andra fall talades det om stympade och blödande djur
            på grund av för trånga burar, om sjuka djur med rinnande ögon
            och öron samt om stereotypa beteenden och en hög stressnivå. Det
            framkom också uppgifter om burar fulla med stora mängder avföring,
            miljöfarligt gödselläckage innehållande kväve och fosfor samt
            döda minkar som ligger oskyddade och kannibalism.
          </p>
          <p xml:id="i-BgwXsCYX7ZaxwXJxDrUxTY">
            Att situationen för minkarna inom minknäringen generellt sett
            fortfarande är undermålig framkommer inte minst i en debattartikel
            från den 26 november 2015 där flera veterinärer skriver att den
            så kallade ”miljöberikningen”, som infördes av Jordbruksverket
            2013, inte är tillräcklig för att förhindra stress hos minkarna.
            Man konstaterar att det krävs mer än leksaker i små burar för
            att minkarna ska få ”tillräckligt utlopp för sina naturliga beteenden”
            samt att minkarna måste ges tillgång till större ytor och simvatten
            för att minknäringen ska kunna leva upp till djurskyddslagens
            skrivningar. (Källa: Svenska Dagbladet, Regeringen bör hålla löfte
            om minkarna, 26 nov 2015)
          </p>
          <p xml:id="i-EVEXeDt12sM8cai7nF8oiK">
            Trots att vissa förbättringar trots allt har skett visar de mångåriga
            bristerna inom svensk minknäring att dagens uppfödning av minkar
            i bur inte är förenlig med svensk djurskyddslag. Det spelar nämligen
            ingen som helst roll vilka förbättringar som än genomförs. Svensk
            minknäring kommer aldrig att kunna leva upp till svensk djur­skyddslag.
            Liknande åsikter förs fram i en debattartikel på DN Debatt den
            26 september 2020 där 120 veterinärer argumenterar för att Sverige
            ska stänga sina minkfarmer:
          </p>
          <p xml:id="i-RabHyJJ86bSn7zhauxf9Ww">
            Vi menar att det i dag finns tillräckligt vetenskapligt underlag
            för att säga att burhållningen inte tar hänsyn till djurens djupt
            rotade beteenden och behov. Det innebär också att uppfödningen
            av minkar i bur är oförenlig med djurskyddslagen, som är mycket
            tydlig med att djur ska hållas så att de kan bete sig naturligt.
            Om politiker godtar en djurhållning som strider mot djurskyddslagens
            uttalade krav och förarbetenas intention – hur ska medborgare
            då kunna lita på att lagstiftningen över huvud taget spelar någon
            roll i praktiken?
          </p>
          <p xml:id="i-NpYaKSsCJJTxucB9vK4yuK">
            Minkar är mycket aktiva och ensamlevande rovdjur och kan på många
            sätt jämföras med katter, som i sin naturliga miljö klättrar,
            dyker och simmar. En vuxen mink har i naturen ett revir som alltid
            ligger längs med ett vattendrag och som kan sträcka sig upp till
            sex kilometer. Upp till 70 procent av födan fångar minken i vatten
            och den simmar dagligen upp till 250 meter. Det innebär att en
            mink som tvingas leva sitt liv i en trång bur på mindre än en
            halv kvadratmeter inte kan utföra sina medfödda beteenden. Vi
            måste naturligtvis ha klart för oss att all djurproduktion innebär
            en inskränkning av djurets frihet och naturliga beteende. Men
            detta är inte detsamma som att man har rätt att behandla ett djur,
            en levande varelse, hur som helst.
          </p>
          <p xml:id="i-AtYrGTJXS6zz1nQ2bn6VwD">
            Sammantaget visar detta att minknäringen inte har klarat av att
            leva upp till 2 kap. 2 § i djurskyddslagen (2018:1192), som stipulerar
            att ”Djur ska hållas och skötas i en god djurmiljö och på ett
            sådant sätt att […] de kan utföra sådana beteenden som de är starkt
            motiverade för och som är viktiga för deras välbefinnande (naturligt
            beteende)”, samt 2 kap. 1 §, som i sin tur stipulerar att ”Djur
            ska behandlas väl och skyddas mot onödigt lidande och sjukdom.”
          </p>
          <p xml:id="i-8T7hNcr3K5d7PUpYQUaFa">
            En lång rad europeiska länder har i dagsläget helt eller delvis
            förbjudit så kallad pälsdjursfarmning. I vårt grannland Norge
            beslutade det norska Stortinget 2019 att införa ett förbud mot
            pälsdjursfarmning. Beslutet innebär att de sista farmerna ska
            vara avvecklade senast 2025. Sedan dess har länder som Polen och
            Frankrike valt att göra detsamma.
          </p>
          <p xml:id="i-9xB3FTvdn5tcdmzigo6kpz">
            I Sverige fasades rävfarmningen ut 2001 och den sista chinchillafarmen
            stängdes 2014. Den svenska minknäringens misslyckande att leva
            upp till svensk lagstiftning visar att det är dags att göra detsamma
            med minknäringen. Riksdagen bör därför fatta ett beslut som syftar
            till att ge regeringen i uppgift att ta fram en tidsplan för hur
            svensk minknäring ska kunna avvecklas i likhet med vad som har
            beslutats i Norge.
          </p>
        </div>
        <div type="motSignatures">
          <list>
            <item xml:id="i-KwiuSWkQBAKT8wsgsQ2SnF" who="i-9aV6a5JgMMU7racuNkrEgj">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
