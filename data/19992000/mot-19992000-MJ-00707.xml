<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0707/mot_199900_MJ_0707-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ707 pnr: mp351
          </p>
          <p>
            Motion till riksdagen 1999/2000:MJ707
          </p>
          <p>
            av Barbro Feltzing (mp)
          </p>
          <p>
            Byggbolagens producentansvar
          </p>
          <p>
            Motionen delad mellan flera utskott
          </p>
          <p>
            Producentansvaret måste vara klarlagt vid byggnation
          </p>
          <p>
            Inom byggsektorn finns ännu inget lagstadgat producentansvar.
            Byggsektorn har tagit på sig att inrätta ett kretsloppsråd. Härigenom
            vill man visa att byggbranschen själv skall klara att kretsloppsanpassa
            byggnation. Rådet framhåller att byggindustrin inte kan behandlas
            på samma sätt som förpackningsindustrin eller däckbranschen. Inom
            byggsektorn är det inte möjligt att finna en producentansvarig
            eller att lägga ansvaret på endast en part. Problemet inom byggbranschen
            är att det finns flera aktörer. Byggherren anlitar arkitekt, entreprenör
            och underentreprenörer och materialet tas från olika firmor. Alla
            dessa delar ofta på ansvaret för att material m.m. är miljöanpassat.
            I dagens läge har det blivit ett säljande argument att kunna peka
            på att företaget tar miljöhänsyn och kanske är anslutet till EMAS
            eller ISO 14 000. Detta är naturligtvis mycket bra, men måste
            i förlängningen visa sig i att företaget orkar fortsätta på den
            inslagna vägen så att inte det miljöansvar som man åtagit sig
            upphör.
          </p>
          <p>
            Delat ansvar genom olika entreprenader
          </p>
          <p>
            Inom byggbranschen används olika slags entreprenader. Vid en
            total- entreprenad tar byggentreprenören vanligtvis allt ansvar.
            Tidigare hade statsarkitekten kontrollansvaret, men nu läggs ansvaret
            på byggherren. En generalentreprenad innebär delat ansvar. Byggherren
            försöker då sälja ansvaret i delar. Det är här det är viktigt
            att hela ansvaret läggs på byggherren. Byggherren utser en byggledare,
            som ofta är konsult, till ansvarig för kvalitet. Problemet är
            att byggherren kanske inte har de kunskaper, som ett producentansvar
            innebär. Det behövs klara riktlinjer i alla entreprenadformer
            för att klargöra vem som har det yttersta ansvaret för de material
            som används vid byggnationen. Primärt är att ansvaret inte ramlar
            mellan stolarna. Ett exempel på detta är Hallandsåsen och följderna
            av användandet av Rhoca Gil. Här skyllde de inblandade på varandra.
          </p>
          <p>
            13
          </p>
          <pb facs="riksdagen-motions-pdf/data/199900/mot_199900_MJ_0707/mot_199900_MJ_0707-0002.pdf"/>
          <p>
            14
          </p>
          <p>
            Inget miljöskadligt material
          </p>
          <p>
            Huvudsyftet med motionen är att det överhuvudtaget inte kommer
            in miljöfarligt material i byggnationen, detta bl.a. för att förhindra
            att fler allergier uppstår och att främja att framtidens byggnation
            blir så ekologiskt hållbar som möjligt. Problemet med olika entreprenörer
            i en byggnation kan vara att de olika aktörerna har skilda utgångspunkter.
            En kanske tar mer miljöhänsyn än en annan, som plockar in ett
            skadligare material i byggnationen. Här behövs alltså en helhetssyn
            och att någon har det slutliga ansvaret, så att inget ramlar mellan
            stolarna när det i framtiden visar sig att något har gått snett.
            Det är onödigt att det uppstår fler "Lindomefall” eller ”Hallandsåsar”,
            där svårigheten uppstår att ingen tar det slutliga ansvaret.
          </p>
          <p>
            Byggsektorns kretsloppsråd Byggsektorns Kretsloppsråd skriver
            att de frivilligt åtar sig:
          </p>
          <p>
            —att utforma byggvarudeklarationer för redovisning av miljöegenskaper
            hos byggvaror,
          </p>
          <p>
            —att kretsloppsanpassa branschdokument,
          </p>
          <p>
            —att till år 2000 halvera byggsektorns avfallsmängd till deponerings-
            anläggning,
          </p>
          <p>
            —att omhänderta bygg- och rivningsavfall på ett seriöst och kretslopps-
            anpassat sätt,
          </p>
          <p>
            —att omhänderta farligt avfall på ett miljöriktigt sätt.
          </p>
          <p>
            Framtidens producentansvar
          </p>
          <p>
            Kretsloppsrådet har bra riktlinjer, som bör följas upp. Regeringen
            bör utvärdera byggsektorns åtagande och snart återkomma med förslag
            till hur ansvarsdelen skall utformas. Viktigt är också vilka material
            som kommer in i byggnationen från början och de deltagande entreprenörernas
            miljöpolicy. En minskning av avfallsberget betyder också att de
            ingående komponenterna har en bra miljöstatus. En utredning för
            att klarlägga om byggsektorn klarar sitt åtagande med ett frivilligt
            producentansvar, och om en lagstiftning behövs, bör genomföras.
            I en sådan utredning bör också frågan om en helhetsansvarig vid
            en byggnation tas upp.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen hos
            regeringen begär en utredning för att klarlägga huruvida byggsektorn
            klarar sitt frivilliga producentansvar, 2. att riksdagen som sin
            mening ger regeringen till känna vad i motionen anförts om lagstiftat
            producentansvar för byggsektorn,
          </p>
          <p>
            Mot. 1999/2000
          </p>
          <p>
            MJI707
          </p>
          <p>
            14
          </p>
          <pb facs="riksdagen-motions-pdf/data/199900/mot_199900_MJ_0707/mot_199900_MJ_0707-0003.pdf"/>
          <p>
            15
          </p>
          <p>
            3. att riksdagen som sin mening ger regeringen till känna vad
            i Mot. 1999/2000 motionen anförts om att en helhetsansvarig för
            en byggnation bör MJ707 utses.'
          </p>
          <p>
            Stockholm den 27 september 1999
          </p>
          <p>
            Barbro Feltzing (mp)
          </p>
          <p>
            ' Yrakande 3 hänvisat till BoU.
          </p>
          <p>
            15
          </p>
        </div>
      </div>
    </body>
  </text>
</TEI>
