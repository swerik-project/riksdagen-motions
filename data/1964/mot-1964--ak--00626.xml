<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__626/mot_1964__ak__626-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 626 år 1964 9
          </p>
          <p>
            Nr 626
          </p>
          <p>
            Av herr Hedlund m. fl., angående utnyttjandet i lokaliseringspo-
            litiskt syfte av medel för allmänna beredskapsarbeten.
          </p>
          <p>
            (Lika lydande med motion nr 508 i Första kammaren)
          </p>
          <p>
            Den sysselsättningspolitik som förts under senare år har haft
            som en huvudlinje de s. k. rörlighetsfrämjande åtgärderna. Arbetskraft
            i de syssel- sättningssvaga regionerna har i följd härav i ökad
            utsträckning flyttats främst till s. k. expansivorter. Under budgetåret
            1961/62 uppgick kostnader- na för respenning, familjebidrag och
            starthjälp till drygt 6 milj. kronor och för budgetåret 1962/63
            till cirka 10 milj. kronor. För innevarande bud- getår beräknas
            kostnaderna för de rörlighetsstimulerande åtgärderna vid riksdagsbeslutet
            i fjol till 14 milj. kronor. Under 1963 infördes emellertid ett
            moment med direkt lokaliseringspoli- tiskt syfte i sysselsättningspolitiken.
            Arbetsmarknadsstyrelsen har nämligen — utan att riksdagen hörts
            — i viss omfattning medgivit, att industribygg- nader i lokaliseringspolitiskt
            syfte kan få uppföras som statskommunala be- redskapsarbeten.
            För dessa beredskapsarbeten gäller att byggnaderna skall uppföras
            av kommuner och uthyras eller överlåtas till vederbörande företag
            till vederlag som motsvarar kommunens kostnader. Sådana statsbidrag
            i lo- kaliseringspolitiskt syfte får enligt de bestämmelser som
            arbetsmarknads- styrelsen lämnat utgå i Dalsland, norra delarna
            av Värmland och Dalarna samt i Norrland med undantag av Gästrikland.
            Statsbidragskostnaderna för dessa industrilokaler beräknas enligt
            vad som meddelas i statsverksproposi- tionen uppgå till cirka
            40 milj. kronor för innevarande budgetår. Kommittén för näringslivets
            lokalisering har i sitt i fjol avgivna betän- kande föreslagit
            bl. a. investeringsbidrag till industriföretag som avser att starta
            eller bygga ut verksamhet i s. k. utvecklingsområden. Dessa bidrag
            är enligt kommitténs mening motiverade med att byggnadskostnaderna
            i allmänhet är väsentligt högre i utvecklingsområdena än i andra
            delar av landet. Liknande investeringsbidrag utnyttjas som lokaliseringspolitiskt
            me- del i England, Nederländerna, Belgien och Frankrike. Den försöksverksam-
            het som arbetsmarknadsstyrelsen inlett med statsbidrag till industrilokaler
            som uppföres som statskommunala beredskapsarbeten är alltså i
            överens- stämmelse med den aktiva lokaliseringspolitik som kommittén
            för närings- livets lokalisering förordat. Enligt vår mening bör
            denna försöksverksamhet givetvis vinna riksdagens godkännande.
          </p>
          <pb facs="riksdagen-motions-pdf/data/1964/mot_1964__ak__626/mot_1964__ak__626-002.pdf"/>
          <p>
            10 Motioner i Andra kammaren, nr 626 år 1964
          </p>
          <p>
            Sysselsättningspolitiken för budgetåret 1964/65 skall emellertid
            enligt statsverkspropositionen få den utformningen att de rörlighetsfrämjande
            åt- gärderna får ytterligare ökad omfattning. Till respenning,
            familjebidrag och starthjälp beräknar departementschefen ett belopp
            av 18 milj. kronor, d. v. s. 4 milj. kronor mer än för innevarande
            budgetår. För beredskapsarbeten av- seende industrilokaler i lokaliseringspolitiskt
            syfte beräknar departements- chefen högst 40 milj. kronor, d.v.s.
            samma belopp som för innevarande budgetår. Kommittén för näringslivets
            lokalisering har i sitt betänkande konstaterat nödvändigheten
            av en aktiv lokaliseringspolitik för de sysselsättningssvaga regionerna.
            Dess förslag till åtgärder torde enligt propositionsförteckningen
            föreläggas årets riksdag. Då det sålunda måste stå klart, att
            strävandena snarast möjligt i första hand måste inriktas på en
            aktiv lokaliseringspolitik, synes det oss anmärkningsvärt, att
            departementschefen förordat ytterligare ökning av de s. k. rörlighetsfrämjande
            insatserna men behållit beloppet för bidrag till byggande av industrilokaler
            vid oförändrad nivå. Enligt vår mening bör beloppet för respenning,
            familjebidrag och start- hjälp för nästkommande budgetår beräknas
            till samma som för innevarande, d. v.s. till 14 milj. kronor,
            medan beloppet för beredskapsarbeten som drives i lokaliseringspolitiskt
            syfte bör höjas till 60 milj. kronor. En sådan inrikt- ning av
            sysselsättningspolitiken för budgetåret 1964/65 bör åstadkommas
            genom en omfördelning mellan de olika ändamål som avses med reserva-
            tionsanslaget till allmänna beredskapsarbeten m. m. Departementschefen
            redovisar de kriterier som enligt hans mening bör vara för handen
            för att statsbidrag skall kunna utgå och hemställer att närmare
            föreskrifter måtte få utfärdas av Kungl. Maj:t. I den aktuella
            debat- ten har gjorts auktoritativa uttalanden av innebörd att
            staten skulle med- verka till företagslokalisering endast under
            förutsättning att den skedde till s. k. A-centra. Enligt vår mening
            kan det icke få komma i fråga att staten genom att neka statsbidrag
            försvårar lokalisering till mindre orter. När företagsekono- miska
            förutsättningar är för handen, finner vi det självklart att staten
            med- verkar även om företaget etablerar sig i en mindre ort. Vi
            förordar således att de närmare föreskrifter Kungl. Maj:t kommer
            att utfärda innehåller bestämmelser i enlighet med vad som ovan
            anförts. Med stöd av vad ovan anförts får vi hemställa, att riksdagen
            vid behandlingen av reservationsanslaget till Allmänna beredskapsarbeten
            m. m. för budgetåret 1964/65 måtte medge att för respenning, familjebidrag
            och starthjälp må dispo- neras ett belopp av 14 milj. kronor i
            stället för av Kungl. Maj:t förordade 18 milj. kronor samt för
            beredskapsarbe- ten avseende industrilokaler i lokaliseringspolitiskt
            syfte ett
          </p>
          <pb facs="riksdagen-motions-pdf/data/1964/mot_1964__ak__626/mot_1964__ak__626-003.pdf"/>
          <p>
            Motioner i Andra kammaren, nr 626 år 1964 11
          </p>
          <p>
            belopp av 60 milj. kronor i stället för av Kungl. Maj:t för-
            ordade 40 milj. kronor; samt att riksdagen hos Kungl Maj:t måtte
            anhålla om sådan utformning av föreskrifterna rörande beredskapsarbeten
            avseende industrilokaler i-lokaliseringspolitiskt syfte, att bidraget
            kan utgå även för företag som etablerar sig i mindre ort i enlighet
            med vad. som anförts i motionen.
          </p>
          <p>
            Stockholm den 26 januari 1964
          </p>
          <p>
            Gunnar Hedlund Lars Eliasson Nils G. Hansson i Skegrie S. G.
            W. Wahlund Sven Vigelsbo Per Svensson i Stenkyrka Gustaf Svensson
            Harald Larsson Gunnar Larsson i Vä i Hedenäset i Luttra
          </p>
        </div>
      </div>
    </body>
  </text>
</TEI>
