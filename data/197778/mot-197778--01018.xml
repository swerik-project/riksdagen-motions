<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01018">
  <teiHeader>
    <fileDesc>
      <titleStmt>
        <title>om internationell nedrustning m. m.</title>
        <author>av Rolf Hagel och Alf Lövenborg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om internationell nedrustning m. m.</title>
          <idno type="rdwebb">G1021018</idno>
          <rs type="number">1018</rs>
          <ref type="dokument_url_text">http://data.riksdagen.se/dokument/G1021018/text</ref>
          <ref type="dokument_url_html">http://data.riksdagen.se/dokument/G1021018</ref>
          <ref type="dokumentstatus_url_xml">http://data.riksdagen.se/dokumentstatus/G1021018</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6HVmZpF6CAUVuorYgJb32Y</idno>
            <name>ROLF HAGEL</name>
            <state type="partyAffiliation" ref="Q110837">
              <desc>apk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>apk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HouykCRoXwHuQFrK4X8fe6" type="signed"/>
        <correspContext corresp="i-HouykCRoXwHuQFrK4X8fe6">
          <note type="signatory" corresp="i-6HVmZpF6CAUVuorYgJb32Y"/>
          <note type="signatory" corresp="i-W9KJtV2o1wQ4MwHUQGNFdx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1018/mot_197778__1018-001.pdf"/>
      <fw xml:id="i-Y3HSFdrdrzsyUd1gYERKpq">
        Motion 1977/78:1018
      </fw>
      <div xml:id="i-L6Z2D6GjmXnUkQ8rSSn3sd" type="motHeader">
        <div xml:id="i-NgAbkeU4CFPLRgY72GXL2b" type="motTitle"/>
        <div xml:id="i-79KAUF2hQLPboPNPAfs5qR" type="motSubmissionInfo"/>
      </div>
      <div xml:id="i-TgzRkNTdEykastrsRxB2fn" type="motBody">
        <div xml:id="i-Rc5DPCyu4SNiayVX8mKk8Z">
          <p xml:id="i-Vk154yFJ5ikY7PdDLcKPjr">
            av Rolf Hagel och Alf Lövenborg om internationell nedrustning
            m. m.
          </p>
          <p xml:id="i-WJo9D6Dz5QMafTgiiMQWkW">
            Det är ingen överdrift att säga att hela mänsklighetens allvarligaste
            och mest komplicerade problem är kapprustningen och att detta
            problem blir allt allvarligare. Under en kort tid föreföll det
            som om en vändning i positiv riktning var näraliggande. Särskilt
            efter undertecknandet av slutdokumentet 1975 vid Helsingforskonferensen
            om säkerhet och samarbete i Europa var det en allmän förhoppning
            att den politiska avspänning som detta historiska dokument var
            ett uttryck för skulle följas av en militär avspänning, ett stopp
            för kapprustningen och åtgärder för att minska rustningarna. Endast
            under förutsättning att den politiska avspänningen följs av militär
            avspänning kan den bli definitiv och oåterkallelig.
          </p>
          <p xml:id="i-3rASxM9Vdd6vGHWHtCMwiZ">
            Ny spiral i kapprustningen
          </p>
          <p xml:id="i-9noq9E9gNkHLeNrsuBVgW7">
            Men som bekant har det inte blivit någon militär avspänning.
            Tvärtom har ansträngningar gjorts för att stoppa avspänningsprocessen
            och få till stånd en återgång till det kalla kriget. Utan tvivel
            har denna propagandaoffensiv mot Sovjetunionen och övriga länder
            inom den socialistiska gemenskapen haft bestämda syften, inte
            minst för att motverka den allt starkare opinionen för nedrustning
            och fred och för att vinna stöd i inflytelserika kretsar för en
            ny spiral i kapprustningen: kryssningsrobotarna, mobila avskjutningsramper
            för interkontinentala robotar, tillverkning och förbandsplacering
            i Västeuropa av neutronbomben etc. Dessa beslut eller aviserade
            kommande beslut av president Carter omöjliggjorde framsteg för
            de ytterst viktiga SALT-förhandlingarna mellan USA och Sovjetunionen
            om en begränsning av de strategiska rustningarna. Det femåriga
            avtal som fått beteckningen SALT 1 löpte ut i början av oktober
            1977 utan att något nytt avtal träffats. Enbart utvecklingen under
            det senaste året borde alltså rasera myten om att de båda ”supermakterna”
            delar ansvaret för kapprustningen. Elementära historiska fakta
            sedan andra världskrigets slut visar vilken stat som hela tiden
            haft ledningen i denna ödesdigra process. Det var USA -imperialismen
            som fällde atombomberna över Hiroshima och Nagasaki den 6 och
            9 augusti 1945, inte som en av de sista stora militära operationerna
            i andra världskriget — från militär synpunkt var den lika meningslös
            som den var barbarisk — utan som inledning till det kalla kriget
            mot Sovjetunionen. Det var USA-imperialismen som under ett decennium
            ödelade Vietnam och Laos, sista åren också
          </p>
          <p xml:id="i-DDF5maHELHzUQrWNyNXosQ">
            1 Riksdagen 1977178. 3 saml. Nr 1018-1020
          </p>
          <p xml:id="i-VD36cU2e8KZpg7ZCRQ9kXJ">
            Mot. 1977/78 1018-1020
          </p>
          <pb facs="riksdagen-motions-pdf/data/197778/mot_197778__1018/mot_197778__1018-002.pdf"/>
          <fw xml:id="i-G2YwpMoregaKqa77fVqYYm">
            Mot. 1977/78:1018 2
          </fw>
          <p xml:id="i-A15gaNbLHMfpnXhyDHL8cX">
            Kambodja, och där begick folkmord och miljömord med B-52-bombningar,
            napalm, växtgifter, giftgaser, stålkulebomber, lövminor och andra
            grymma metoder och vapen. Varje ny spiral i kapprustningen har
            inletts av USA. Därför är det en logisk anmärkning av Alva Myrdal
            när hon i Spelet om kapprustningen (s. 161) skriver: ”Men eftersom
            Sovjetunionen som utgångsläge har haft en önskan att hinna ifatt
            Förenta staterna, borde ett unilateralt initiativ från detta hittills
            längst hunna land hjälpa dem båda att avstå från den oförnuftiga
            jakten på fler och fler kärnvapen.”
          </p>
          <p xml:id="i-F4yuTaqgkwnm5MYiVy11yF">
            Det militär-industriella komplexet
          </p>
          <p xml:id="i-J1HywhvjwHzqidmTTKV95z">
            I de socialistiska länderna finns inga bolag och inga aktieägare
            som kan profitera på rustningsindustrin. Tvärtom betecknas rustningarna
            och den militära beredskapen där som betungande improduktiva delar
            av budgeten. Vid en allmän nedrustning skulle alla dessa materiella
            och personella resurser omedelbart kunna användas i den fredliga
            utvecklingens tjänst. I de kapitalistiska länderna däremot, särskilt
            USA och övriga imperialis- tiska stormakter, finns det kretsar
            som gör fabulösa profiter på rustningsin- dustrin och krigsmakten
            och ser varje tecken på avspänning som ett dödligt hot mot sin
            lukrativa företagsamhet. Där finns också de som behöver rustningarna
            för att säkra de multinationella bolagens utplundring av många
            länder i Latinamerika, Asien och Afrika. Det är i detta militär-industriella
            komplex, sammanflätningen av topparna inom den militära byråkratin
            med storfinansen, som kapprustningens drivkrafter är att söka.
            Det militär-industriella komplexet är inte en term som myntats
            av marxister. Den förekom såvitt vi vet första gången i ett officiellt
            tal i Washington: ”Vi måste vara på vår vakt mot att detta militär-industriella
            komplex tillägnar sig ett oberättigat inflytande, vare sig det
            är medvetet eftersträvat eller inte. Denna förening av ett enormt
            militärt etablissemang med en väldig rustningsindustri är en ny
            amerikansk erfarenhet. Dess allomfattande inflytande — ekonomiskt,
            politiskt, t. o. m. andligt — gör sig gällande i varje stad, varje
            delstats kanslihus, varje statligt verk.” Den som sade detta saknade
            inte militär erfarenhet. Efter att ha varit överbefälhavare för
            USA:s, Englands och Frankrikes styrkor i Europa under andra världsrkiget
            var han under åtta år USA:s president. Det citerade avsnittet
            är hämtat ur general Eisenhowers avskedstal som president den
            17 januari 1961.
          </p>
          <pb facs="riksdagen-motions-pdf/data/197778/mot_197778__1018/mot_197778__1018-003.pdf"/>
          <fw xml:id="i-MR8o4xYHbcVqFYgutrxay6">
            Mot. 1977/78:1018 3
          </fw>
          <p xml:id="i-68vEFB1xBcbyiEK123w3gw">
            Ständigt nya vapentyper
          </p>
          <p xml:id="i-5yXtWxFmZ6EZsWjLvhAv2g">
            Kort efter Helsingforskonferensens avslutning, då det fanns förhoppningar
            om SALT 2, ett nytt och längre gående avtal innan SALT 1 löpte
            ut, skrev dr Georgi Arbatov, direktör för Sovjetunionens vetenskapsakademis
            institut för forskningar beträffande USA och Canada, i USA-tidskriften
            Newsweek den 8 mars 1976: ”Om förhållandena fortsätter på samma
            sätt är det svårt att se hur vi ska kunna stoppa kapprustningen.
            En annan aspekt är att även nu, när vanvettet i denna kapplöpning
            officiellt medges av båda sidor och när förhandlingar pågår för
            att begränsa den, fortsätter framstegen i vapenutvecklingen att
            lämna den politiska förhandlingsprocessen bakom sig. Vi hinner
            knappt åstadkomma ett avtal om ett problem förrän ett nytt, ännu
            mera komplicerat har skapats av den hektiska utvecklingen av ständigt
            nya vapentyper. I båda fallen ser vi en djävulscirkel som måste
            brytas. SALT 2 kommer inte att fullständigt lösa detta problem,
            men förhoppningarna är att dess framgång kommer att bereda väg
            för en heltäckande uppgörelse.” Dr Arbatov analyserade också vad
            han kallar ”de konstruerade proble- men”, bl. a. myten att endast
            Sovjetunionen skulle tjäna på avspänningen: ”Inte sällan får vi
            höra ultimatumliknande krav från skilda kretsar i USA — gör så
            eller så, annars kommer avspänningen att gå på grund och sjunka.
            I går var Sovjetunionens inrikesförhållanden föremål för sådana
            krav, därefter Portugal, nu Angola, och i morgon blir det helt
            visst något annat.” Han fortsatte: ”Det är givetvis möjligt att
            förstå att bakslagen i Sydöstasien, förändring- arna i Portugal
            och utvecklingen i Angola har orsakat ett aktivt missnöje i USA-kretsar.
            Det är dock därför så mycket mera angeläget att korrekt förstå
            orsakerna till misslyckandena för USA:s politik. Dessa ligger
            inte i brist på ”nationell beslutsamhet”, inte i att ha lämnat
            den sovjetiska utmaningen ”obesvarad” och inte i avspänningen
            heller för den delen. Dessa bakslag är förbundna med USA:s oföränderliga
            försvar för ingripanden och regimer, som är uppenbart dömda till
            undergång, det må vara i Sydvietnam eller de grupper i Angola
            som opererade i allians med sydafrikanska rasister och kolonialistiska
            legoknektar. Det är inte Sovjetunionen som är ansvarig för detta
            utan traditioner och lämningar från det kalla kriget och den blinda
            antikommunism som låg till grund för det.”
          </p>
          <p xml:id="i-V2yqKMQw5QzACxkwSeWQXK">
            Rustningarna kostar 1 900 miljarder årligen
          </p>
          <p xml:id="i-Cf6GkQhAfyhFfNeTcPeU4D">
            Vi har i det föregående kortfattat redovisat vår uppfattning
            om bakgrunden tillden farliga situation världen befinner sig i
            nu och citerat uppfattningar som överensstämmer med våra. Men
            vi finner det samtidigt angeläget att understryka att läget nu
            är sådant att ett samförstånd om åtgärder är viktigare ändiskussioner
            om ansvarsbördan. Man kan ha mycket skilda uppfattningar i
          </p>
          <p xml:id="i-9syQKrsJEPjPcnjvMCWa5z">
            1" Riksdagen 1977/78. 3 saml. Nr 1018-1020
          </p>
          <pb facs="riksdagen-motions-pdf/data/197778/mot_197778__1018/mot_197778__1018-004.pdf"/>
          <fw xml:id="i-6iw8aVcFDuY35L3uKLRM27">
            Mot. 1977/78:1018 4
          </fw>
          <p xml:id="i-GnfbXU3Wd2kM3jPbnDEaFG">
            politiska frågor, inklusive olika värderingar om kapprustningens
            orsaker, och likväl komma till samma slutsats, nämligen att kapprustningen
            måste stoppas utan ytterligare dröjsmål. Världens militärutgifter
            utgör nu årligen 388 miljarder dollar (1 900 miljarder kronor)
            enligt den senaste sammanställning vi haft tillgång till. I en
            värld där hundratals miljoner är arbetslösa och bostadslösa, där
            hundratals miljoner är undernärda eller håller på att dö av svält,
            där analfabetismen i absoluta tal ständigt stiger och där tusentals
            barn varje år blir blinda av trakom eller vitaminbrist därför
            att de få kronor det skulle kosta att bota varje enskilt fall
            saknas, i en sådan värld är det gigantiska och ständigt ökade
            slöseriet på rustningar och krigsmakt så utmanande och irrationellt
            att det inte kan karakteriseras som annat än vanvettigt.
          </p>
          <p xml:id="i-CZBcWAaeHpojE6YHQr2Bqw">
            Ett kärnvapenkrig: 140 miljoner döda enbart i USA
          </p>
          <p xml:id="i-2i1aZoKE3mzb5rxpwCZ3By">
            Tragiken i denna kontrast bör också ses i samband med kapprustningens
            risker, vilkas fruktansvärda dimensioner borde stå klara för alla.
            I slutet av juni 1977 avslutades och överlämnades till president
            Carter en 117-sidig utredning, ”Military strategy and force posture
            review”, vars innehåll blev känt först ett halvår senare. International
            Herald Tribune, som i numret för den 7-8 januari 1978 refererat
            denna rapport, uppger att en av de regeringsexperter som utarbetat
            den betecknar den som ”en nybörjarkurs” i militär strategi. Efter
            det numera rutinmässiga omdömet att Sovjetunionen i ett krig med
            s. k. konventionella styrkor skulle ha övertaget över NATO-styrkorna
            gör rapporten, enligt referatet, den överraskande bedömningen
            att USA ligger klart över Sovjetunionen i fråga om strategiska
            robotar. Det är ett överrask- ande medgivande med tanke på den
            intensiva kampanj som både Nixons och Carters försvarsministrar
            och NATO-ledningen i Europa bedrivit för att övertyga allmänheten
            och några av de mera återhållsamma regeringarna inom NATO om behovet
            av en ytterligare kvantitativ och kvalitativ förstärkning av kärnvapenarsenalen.
            Samtidigt söker man i rapporten uppskatta konsekvenserna av ett
            kärnva- penkrig i full skala (”a major nuclear war”). Rapporten
            beräknar att det skulle resultera i minst 140 miljoner döda i
            USA och 113 miljoner döda i Sovetunionen. Nästan tre fjärdedelar
            av respektive länders ”ekonomier” skulle förstöras. I en sådan
            konflikt skulle man ”svårligen kunna tänka sig att karakterisera
            någondera sidan som segrare”. Detta citat anges i referatet höra
            till rapportens slutsatser. Men tidningens huvudrubrik över det
            långa referatets inledning på förstasidan är: ”USA-rapport hävdar
            att ryssarna inte skulle kunna vinna ett kärnvapenkrig.”
          </p>
          <pb facs="riksdagen-motions-pdf/data/197778/mot_197778__1018/mot_197778__1018-005.pdf"/>
          <fw xml:id="i-8vcPtPHfivQ3stF9RDNUm9">
            Mot. 1977/78:1018 5
          </fw>
          <p xml:id="i-FaykC13Y3YVAvN6vJLtcHX">
            Ett ”heroiskt självmord”
          </p>
          <p xml:id="i-GwFboxVoVCfrwv2zv1qTE5">
            Den enkla sanningen är att ett kärnvapenkrig i full skala inte
            skulle ha någon segrare. De kärnvapen som nu finns har tillräckligt
            med sprängstyrka och radioaktiv potential för att göra slut på
            mänskligheten och allt vad vi innefattar i begreppet mänsklig
            civilisation. Ett kärnvapenkrig i full skala skulle kunna återföra
            denna planet till det stadium för hundratals miljoner år sedan
            då endast lågt stående organismer kunde existera. De japanska
            flygare som under andra världskriget sänkte amerikanska fartyg
            genom att med sina plan och sina bomblaster krascha i full fart
            mot dessa fartyg begick, som det hette i deras överordnades kommunikéer,
            ”heroiska självmord”. Lyckligtvis var inte krigstekniken då så
            utvecklad att de kunde hota hela mänskligheten med sin fanatism.
            Skillnaden i våra dagar är att de som startar ett kärnvapenkrig
            i full skala kan utplåna hela mänskligheten och hela civilisationen
            samtidigt som de begår sitt ”heroiska självmord”.
          </p>
          <p xml:id="i-6e6SocJeyaPBpxEH6mZaRG">
            Kryssningsrobotarna
          </p>
          <p xml:id="i-DBfGJFH4qUd5L3TyyvTaWy">
            När president Carter vid en presskonferens den 30 juni 1977 förklarade
            att USA skulle inleda fältplaceringen av kryssningsrobotar, som
            han beskrev som ett tillräckligt effektivt strategiskt vapen (tillräckligt
            i förhållande till det dyrbara bombplanet B-1, vars serietillverkning
            tills vidare ställts på framti- den), inledde han en ny allvarlig
            spiral i kapprustningen. David Linebaugh, tidigare biträdande
            vicedirektör för USA:s Arms Control and Disarmament Agency, skrev
            i en artikel i International Herald Tribune den 30 september 1977:
            ”USA:s hållning är verkligen alltför ensidig. Den skulle möjliggöra
            en väldig expansion av USA:s rustningar genom fältplacering av
            kryssningsro- botar. Enligt uttalanden av försvarsminister Harald
            Brown skulle 250 bombplan av typ B-52 kunna bestyckas med upp
            till 5 000 kryssningsrobotar, dvs. fler USA-kärnvapen av denna
            enda typ än det sammanlagda antalet sovjetiska kärnvapen i hela
            deras strategiska arsenal. — —— Både kryssningsrobotarnas räckvidd
            och antalet fältplacerade skulle vara svårt att kontrollera. Ryssarna
            skulle kunna lura oss när de också har en robot av kryssningstyp.”
            Från officiellt sovjetiskt håll har gång på gång deklarerats att
            problemet är inte om eller hur snabbt Sovjetunionen kan åstadkomma
            kryssningsrobotar. Problemet är det amerikanska beslutet att ta
            detta nya allvarliga steg på kapprustningens väg. I den sovjetiska
            veckotidskriften New Times nr 25 1977 skrev V. Kuznetsov: ”Sovjetunionen
            har allt som behövs för att förfoga över kryssningrobotar i vilken
            kvantitet som helst. Men är det nödvändigt att öppna en ny, fjärde
          </p>
          <pb facs="riksdagen-motions-pdf/data/197778/mot_197778__1018/mot_197778__1018-006.pdf"/>
          <fw xml:id="i-FHTBaoz2BJo4PqcpjwrFAH">
            Mot. 1977/78:1018 6
          </fw>
          <p xml:id="i-BHKSLnoiQSKSpT2ktdRCUP">
            kanal i den strategiska kapprustningen (efter de interkontinentala
            robotarna, de ubåtsbaserade ballistiska robotarna och de tunga
            bombplanen)? Detta står i strid mot elementärt sunt förnuft. Pentagon
            och NATO borde därför, innan de sätter full fart framåt, väga
            alla de möjliga konsekvenserna av detta våghalsiga företag.”
          </p>
          <p xml:id="i-A4YtF4bdiFHREWptZyTCPr">
            Neutronbomben
          </p>
          <p xml:id="i-4w1W6e4nUaVhd1n9SPk7Gg">
            Som om det inte var nog med detta nya långa, farliga steg bort
            från de tidigare överenskommelserna om en begränsning av de strategiska
            rustning- arna krävde president Carter samtidigt budgetmedel för
            en fortsatt utveckling av neutronbomben. Vid en presskonferens
            den 12 juli 1977 förklarade Carter att han ännu inte fattat det
            slutgiltiga beslutet om fältplacering av neutronvapnet men att
            han ansåg att det var ”ett av våra alternativ ” (”one of our options”)
            på kärnvapenområdet. Han påstod också att denna bomb, som varit
            under utveckling sedan tjugo år, inte var ”något principiellt
            nytt alls, inte ett nytt vapen”. Och han hävdade att den ”inte
            påverkar våra SALT -— eller andra strategiska vapenförhandlingar
            alls. Den är strikt konstruerad som ett taktiskt vapen.” Denna
            cyniska och grundfalska deklaration följdes av serier av artiklar
            och uttalanden från Pentagon, NATO-högkvarteret och skribenter
            om neutron- bomben som en ”ren” bomb med ”kliniskt avgränsad verkan”.
            Det förhållandet att den var ett ”taktiskt” vapen skulle dessutom,
            påstås det, göra att den kunde användas på en eventuell västeuropeisk
            krigsskådeplats utan risk för materiell förstörelse och utan risk
            för att den skulle utlösa ett allmänt kärnvapenkrig. Ett typiskt
            exempel på denna makabra marknadsföring av neutronbomben och dess
            påstådda attraktiva egenskaper i jämförelse med andra kärnvapen
            är följande avsnitt ur en artikel av George F. Willi International
            Herald Tribune den 11 juli 1977: ”Strålning från neutronvapen
            är intensivare men mera avgränsad. Den kan bli begränsad till
            en radie på 275 meter. Och den är kortlivad. Ett område som träffas
            av ett neutronvapen kan ockuperas följande dag. — —-- Neutronvapen
            på slagfälten är ett steg tillbaka från det urskillningslösa i
            modern krigsteknologi. De möjliggör en minskning av skadorna för
            civilper- soner i omgivningen.” Att ”förkasta rena, exakt verkande
            neutronvapen skulle verka rubbande på balansen”, fortsatte Will.
            Bland annat ”skulle ryssarna få anledning betvivla att USA skulle
            använda taktiska kärnvapen med deras förödande verkan på omgivningen
            då de kämpar på allierad mark”.
          </p>
          <pb facs="riksdagen-motions-pdf/data/197778/mot_197778__1018/mot_197778__1018-007.pdf"/>
          <fw xml:id="i-GWQibuJDKR4s9YaEFr7yJu">
            Mot. 1977/78:1018 7
          </fw>
          <p xml:id="i-WJDrVuQnno1mpog8wW6iZm">
            Världsopinionen mot neutronbomben
          </p>
          <p xml:id="i-GFKpKbjiacpNZzu1kbhvYK">
            Planerna på serietillverkning av neutronbomben och dess fältplacering
            i Västtyskland och andra NATO-länder utlöste en opinionsstorm
            utan många tidigare motstycken — i Sovjetunionen och övriga länder
            inom den socialis- tiska gemenskapen men också i USA, Västeuropa
            och de flesta länder i Asien, Afrika och Latinamerika. De skulle,
            om de förverkligades, grusa förhopp- ningarna om ett slut på kapprustningen.
            De skulle, något som framgår av bland annat den just citerade
            artikeln, syfta till att sudda ut skillnaden mellan konventionella
            vapen och kärnvapen, mellan taktiska vapen och strate- giska.
            Det faktum att de skulle göra ett kärnvapenkrig mera sannolikt
            gjorde nedrustningsproblemet till ett konkret och akut problem
            för miljoner människor som tidigare inte uppfattat situationens
            allvar. Mycket snabbt blev det också en allmän kunskap att neutronbomben
            är ett terror- och tortyr- vapen utan tidigare motsvarighet. Världsopinionens
            snabba reaktion gjorde verkan. Det slutgiltiga beslut, som — enligt
            de första meddelandena — skulle fattas i mitten av augusti 1977,
            uppsköts till mitten av oktober och uppsköts då till ”tidigast
            i början av 1978”. I amerikansk press har det förekommit uppgifter
            om att Danmark, Norge, Nederländerna och Island och möjligen ytterligare
            något NATO-land genom sitt motstånd bidragit till att fördröja
            produktion av neutronbomben och dess fältplacering i Västeuropa.
            Neutronbomben har ännu inte börjat produceras av Pantex Corporation,
            vars kärnvapenanläggning (”nuclear ordnance assembly plant”) i
            Amarillo i Texas uppges vara den enda industri som kan komma i
            fråga för uppdraget. Men neutronbomben kastar redan sina långa
            skuggor över nedrustningsför- handlingarna i Geneve och Wien,
            över Belgradmötet om säkerhet och samarbete i Europa och över
            utsikterna till politisk och militär avspänning framför allt i
            Europa men också i världen i övrigt.
          </p>
          <p xml:id="i-FnixRe2wkBsDAoZh4HRhPQ">
            Kärnvapenolyckor
          </p>
          <p xml:id="i-3PRqNSatrPmX96XTDWm4dT">
            Här har inte berörts kärnvapenrustningarna i England, Frankrike
            och Kina, vilket inte innebär att dessa skulle vara betydelselösa.
            När utländska journalister för första gången fick tillfälle göra
            en rundtur i en fransk robotbas sommaren 1977 fick man återigen
            en påminnelse om vilken kusligt liten tidsmarginal det är mellan
            fred och kärnvapenkrig. Från en by i Alperna rapporterade James
            Goldborough i International Herald Tribune den 7 juni 1970 ”Arton
            robotar, var och en med en räckvidd av 3 000 km och med ett förprogrammerat
            mål, kommenderas från poster nersprängda 2 000 meter i två bergscentra.
            I det underjordiska högkvarteret lever grupper av officerare med
            uppgifter som inbegriper att sitta på glidstolar med tjocka dynor
            framför
          </p>
          <pb facs="riksdagen-motions-pdf/data/197778/mot_197778__1018/mot_197778__1018-008.pdf"/>
          <fw xml:id="i-AWQodbAmxtC1Vyd6PDXyay">
            Mot. 1977/78:1018 8
          </fw>
          <p xml:id="i-SYUyGNDrwFd8S2tNUntuQ7">
            datorer i väntan på att de röda lamporna kopplas på — en signal
            för dem att trycka på avfyrningsknapparna för robotarna. — — —
            De säger att det skulle ta omkring en minut för dem att besvara
            ett angrepp. Sedan robotarna väl avfyrats skulle de nå som längst
            sina 3 000 km på omkring 15 minuter. — —— De är inriktade på städer,
            inte militära mål, därför att den franska strategiska doktrinen
            är fortfarande grundad på massiv vedergällning . . .” Vissa svenska
            massmedia innehöll från sommaren 1973 spaltkilometer om vad ”den
            mänskliga faktorn” skulle kunna ställa till med inom anläggningar
            för kärnkraftens fredliga användning — trots att denna varit praktiskt
            taget helt förskonad från olyckor eller allvarliga tillbud under
            de över tjugo år den förekommit industriellt (i skarp kontrast
            till alla andra stora energikällor). SIPRI:s två sammanställningar
            av olyckor i kärnvapensystem, en ytterligt skrämmande realitet,
            har däremot, såvitt vi vet, inte varit föremål för någon svensk
            massmediauppmärksamhet alls. I den andra av dessa sammanställningar,
            införd i SIPRI Yearbook 1977, finns listor som upptar 132 hittills
            kända olyckor med kärnvapen, avskjut- ningsramper, bombplan etc.
            Ingen av dessa har medfört explosion av kärnvapen, ”men det har
            förekommit mycket omfattande radioaktiv nedsmutsning i åtskilliga
            fall”. (s. 63). ”Ett obestridligt faktum är att kärnvapenolyckor
            inträffar, förekommer ganska ofta världen runt och inträffar i
            sannolikt alla kärnvapensystem när dessa innehåller kärnstridsspetsar
            och i sannolikt varje slag av verksamhet i vilken dessa avskjutnings-
            eller transportsystem deltar.” (s. 62). Vad kan bli följden om
            en dator blir felprogrammerad eller de röda lamporna i en robotbas
            kopplas på genom ett tekniskt fel? Vad händer om ”den mänskliga
            faktorn” oavsiktligt sätter i gång en del av det gigantiska maskineri
            som kärnvapenrustningarna nu utgör?
          </p>
          <p xml:id="i-9FahgunopgfjFgoNTZYriT">
            FN:s extrasession om nedrustning
          </p>
          <p xml:id="i-FiCwEGqefZsHEG6oRzxCn6">
            Risken för kärnvapenspridning till nya stater, det inacceptabla
            förhållandet att två av de stora kärnvapenmakterna, Frankrike
            och Kina, inte under- tecknat icke-spridningsavtalet, den snabba
            utvecklingen av konventionella vapen och vapensystem — det finns
            mycket att tillägga. Men vi skall här inte förlänga vår redan
            utförliga dokumentation till frågan om kapprustningen. Världsopinionen
            har nu sin uppmärksamhet riktad på FN:s generalförsam- lings extra
            session om nedrustning i New York i maj-juni i år. Även om förhoppningarna
            är dämpade mot bakgrunden av den nya spiral i kapprust- ningen
            som USA -imperialismen inlett, måste de regeringar som känner
            oro inför den allvarliga utvecklingen med all skärpa framföra
            de krav som världsopinionen ställer.
          </p>
          <pb facs="riksdagen-motions-pdf/data/197778/mot_197778__1018/mot_197778__1018-009.pdf"/>
          <fw xml:id="i-WsVf9UPxKv9unhRn9TipRX">
            Mot. 1977/78:1018
          </fw>
          <p xml:id="i-VQPXV7QuvppyFxVUtRugA6">
            Svensk folkriksdag för nedrustning
          </p>
          <p xml:id="i-NU3r8QvLCZt6uVqfGVUgqh">
            Vi har i särskilda motioner tagit upp svenska försvarsproblem
            och bl. a. krävt en kraftig minskning av rustningskostnaderna.
            En mycket positiv händelse var den svenska folkriksdag för nedrustning
            som hölls i Stockholm den 13-15 januari 1978 med syfte att i kraft
            av en bred svensk opinion formulera konstruktiva krav inför de
            icke-statliga organisa- tionernas konferens om nedrustning i Geneve
            den 27 februari-2 mars 1978 och FN:s generalförsamlings extra
            session om nedrustning. Folkriksdagen, som samlade 250 ombud från
            nära 200 organisationer representerande hela det politiska fältet,
            ställde sig enhälligt bakom kravet om allmän och total nedrustning.
            Enhälligt beslutades också att bl. a. följande delmål skulle innefattas
            i handlingsprogrammet: totalförbud mot kärnvapen- prov, reducering
            av kärnvapenförråd och kärnvapensystem, långsiktig plan för undanröjande
            och folkrättslig bannlysning av kärnvapen, åtgärder i syfte att
            skapa ytterligare garantier för icke-spridning av kärnvapen, konvention
            om förbud mot utveckling, produktion och lagring av kemiska vapen
            och om förintande av befintliga lager, förbud mot nya typer av
            massförintelsevapen, plan för kontinuerlig reducering av de konventionella
            vapnen, utredning om hur en övergång från militär till civil produktion
            kan genomföras samt utveckling av FN:s maskineri för fredlig lösning
            av internationella konflikter. Enhälligt antogs också förslaget
            om inkallandet av en världsnedrustnings- konferens. Vi anser att
            den svenska regeringen inför FN:s generalförsamlings extrasession
            om nedrustning med all kraft bör verka för dessa och övriga krav
            som folkriksdagen för nedrustning ställde sig bakom och som utan
            tvivel representerar en praktiskt taget enhällig svensk opinion.
            I hög grad brådskande är det att regeringen — i överensstämmelse
            med beslutet av folkriksdagen —” skärper sitt ställningstagande
            mot tillverkningen av neutronbomben och mot utplacering av detta
            vapen på militära förband”.
          </p>
          <p xml:id="i-XmJ5BACfa9Po2WCbNucyu5">
            Opinionen för nedrustning och fred
          </p>
          <p xml:id="i-6b6bi6WcGFoHUCT5t1umCk">
            Regeringarna ensamma kan inte, hur god vilja som än finns, åstadkomma
            den situation där kapprustningen stoppas och nedrustningen kan
            inledas. En avgörande förutsättning är att det finns en välinformerad
            och aktiv folkopi- nion. Den opinion som hittills utvecklats i
            Sverige har i stort sett varit ett resultat av frivilligt, oavlönat
            och uppoffrande arbete, framför allt inom och av de organisationer
            som har freds- och solidaritetsarbete som huvudsaklig uppgift.
            Som exempel kan nämnas att initiativtagarna till den svenska folkriksdagen
            för nedrustning lär ha haft endast ett par tusen kronor för förberedelsearbetet.
            Till kostnaderna för lokaler etc. bidrog ombuden personligen och
            de många
          </p>
          <pb facs="riksdagen-motions-pdf/data/197778/mot_197778__1018/mot_197778__1018-010.pdf"/>
          <fw xml:id="i-JSKCtmiqJjcv2HviKQZpPm">
            Mot. 1977/78:1018 10
          </fw>
          <p xml:id="i-MDnycEMFsXvtjWQYodHyo8">
            framstående artister som utan ersättning ställde upp vid det
            avslutande kulturprogrammet. Allt praktiskt arbete med folkriksdagen
            utfördes av frivilliga, oavlönade krafter som i många fall arbetade
            praktiskt taget dag och natt under en veckas tid och dessutom
            under förberedelserna. Vi är medvetna om att det finns ett alldeles
            särskilt värde i att en folkrörelse bärs upp av de många som oegennyttigt
            offrar tid och pengar för dess arbete och utveckling. Men det
            råder inget tvivel om att fredsorganisationerna och organisationer
            som vid sidan av sin ordinarie verksamhet vill göra särskilda
            insatser i nedrustnings- och fredsfrågor är kraftigt handikappade
            på grund av att de saknar pengar för utställningar och andra utåtriktade
            kampanjer och att de sällan eller aldrig har möjlighet att sända
            medarbetare att personligen närvara vid viktiga internationella
            konferenser, t. ex. Belgradkonferensen om säkerhet och samarbete
            i Europa, FN:s extrasession om nedrustning. Vissa stora svenska
            massmedia förtiger helt dessa viktiga konferenser, utom när de
            kan finna ett skandalintresse i att uppmärksamma dem. Svenska
            folkriksdagen för nedrustning beslutade enhälligt att som sin
            mening uttala att:
          </p>
          <p xml:id="i-4t6yNxnG88uusUh6yZU3cm">
            a) Svenska delegationen vid SSD (extrasessionen för nedrustning)
            framför sitt beklagande av att icke-statliga organisationer ej
            givits möjlighet till tillfredsställande deltagande i extrasessionens
            arbete samt yrkar på att dessa organisationer ges reella möjligheter
            att delta i uppföljningen av extrasessio- nen. b) Sverige vid
            extrasessionen verkar för att klara formuleringar om den allmänna
            opinionens roll för nedrustningsarbetet inskrivs i extrasessionens
            principdeklaration och handlingsprogram och att där också påyrkas
            att väsentligt förstärkta resurser avsätts, såväl inom FN-systemet
            som av FN:s enskilda medlemsländer, till frivilligorganisationernas
            information och opinionsbildning i nedrustningsfrågor, samt att
            FN:s generalsekreterare uppmanas redovisa hur detta arbete genomförts.
            c) Svenska regeringen anslår medel, dels nu omedelbart till frivilligorgani-
            sationernas information inför FN:s extrasession, dels på längre
            sikt för information om nedrustnings- och FN-frågor. Dessa sistnämnda
            medel bör utgå med belopp likvärdiga med dem som nu anslås till
            information om utvecklingssamarbete.
          </p>
          <p xml:id="i-A43iiypA8mdyarRT8YXkfD">
            Samtidigt som vi stöder dessa krav kommer vi här att yrka en
            uppräkning av anslaget till de fredsorganisationer som nu får
            nöja sig med mycket anspråkslösa belopp och anslag till tre fredsorganisationer
            som hittills inte fått några anslag alls.
          </p>
          <p xml:id="i-UTqfUt7TFdcuL5HdQcWXuc">
            Hemställan
          </p>
          <p xml:id="i-QTrL9R4rrd9yBkycYTrxoC">
            Med hänvisning till vad som anförts hemställs 1. att riksdagen
            beslutar hemställa att regeringen utan dröjsmål skärper sitt ställningstagande
            mot tillverkning av neutron- vapnet och — bilateralt, vid internationella
            konferenser samt på andra sätt — verkar för ett förbud mot detta
            nya massförintel-
          </p>
          <pb facs="riksdagen-motions-pdf/data/197778/mot_197778__1018/mot_197778__1018-011.pdf"/>
          <fw xml:id="i-Ed6sMVCpxe12mbyr2ZvqEk">
            Mot. 1977/78:1018
          </fw>
          <p xml:id="i-UqxaCwkEEQfJyta9mU4jow">
            sevapen, 2. att riksdagen beslutar hemställa att regeringen verkar
            för en snabb internationell utredning om möjligheterna att ställa
            om rustningsindustrin för civil och samhällsnyttig produktion
            och använda vad som kan inbesparas genom nedrustning för utvecklingsländernas
            behov, 3. att riksdagen beslutar att under punkten E 3. Utrikesdeparte-
            mentet (Information om mellanfolkligt samarbete och utrikes- politiska
            frågor) anslå till a) Svenska FN-förbundet 1 200 000 kr., b) Svenska
            sektionen av Internationella kvinnoförbundet för fred och frihet
            80 000 kr., c) Svenska freds- och skiljedoms- föreningen 80 000
            kr., d) Utrikespolitiska föreningarnas FN- förbund 80 000 kr.,
            e) Svenska fredskommittén 80 000 kr., f) Sveriges fredsråd 80
            000 kr., g) Kristna fredsrörelsen 80 000 kr., 4. att riksdagen
            beslutar hemställa att regeringen framlägger förslag om att belopp
            likvärdiga med dem som nu anslås till information om utvecklingssamarbete
            utgår till frivilligorgani- sationernas information om nedrustnings-
            och FN-frågor.
          </p>
          <p xml:id="i-XoHzw6nhs2qiuyrn87yKiX" type="date">
            Stockholm den 24 januari 1978
          </p>
          <div xml:id="i-ChceFKyMbKCDWbzQmJAT7Q" type="signatureBlock">
            <p xml:id="i-pkMbAiQ9ceHCyGVZevfge" who="i-6HVmZpF6CAUVuorYgJb32Y" type="signature">
              ROLF HAGEL (apk)
            </p>
            <p xml:id="i-7Tsn2Y7HMamQoiGq6nrd5D" who="i-W9KJtV2o1wQ4MwHUQGNFdx" type="signature">
              ALF LÖVENBORG (apk)
            </p>
          </div>
        </div>
      </div>
    </body>
  </text>
</TEI>
