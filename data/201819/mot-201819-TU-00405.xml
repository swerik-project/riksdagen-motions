<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-00405">
  <teiHeader>
    <fileDesc>
      <titleStmt>
        <title>Digitalisering i näringslivet</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:405 av Jonas Sjöstedt m.fl. (V)</title>
          <idno type="rdwebb">H602405</idno>
          <rs type="number">405</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H602405/text</ref>
          <ref type="dokument_url_html">http://data.riksdagen.se/dokument/H602405</ref>
          <ref type="dokumentstatus_url_xml">http://data.riksdagen.se/dokumentstatus/H602405</ref>
          <ref type="docx">http://data.riksdagen.se/fil/3186CE8D-FC91-48D0-BCD4-B620904C99F0</ref>
          <ref type="pdf">http://data.riksdagen.se/fil/FD20BF82-F6FF-473A-9667-221BB39914C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QVUupmw91eaWc4iG11KZeT" type="signed"/>
        <correspContext corresp="i-QVUupmw91eaWc4iG11KZeT">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-JZgLiagTc1Uwgw1yzLWrSS"/>
        </correspContext>
        <correspAction xml:id="i-KEuxv3ekfBrmS9ohY5HaEC" type="submitted">
          <date when="2018-11-16"/>
          <time when="11:08:50"/>
        </correspAction>
        <correspAction xml:id="i-5LqUx8g1WgE82hc8a1GzGT" type="reviewed">
          <date when="2018-11-16"/>
          <time when="12:47:27"/>
        </correspAction>
        <correspAction xml:id="i-Sf8Ui8ykNonMQFxtPxoL1y" type="referred">
          <date when="2018-12-05"/>
        </correspAction>
        <correspAction xml:id="i-3E1YMhsik7GiiJSk8y9biU" type="assigned">
          <date when="2019-07-11"/>
          <time when="11:19:14"/>
        </correspAction>
        <correspContext corresp="i-3E1YMhsik7GiiJSk8y9biU">
          <ref type="assignedTo">Trafikutskottet</ref>
        </correspContext>
        <correspAction xml:id="i-BxYhXMwFYnayJuRJQ884Mv" type="behandlas_i"/>
        <correspContext corresp="i-BxYhXMwFYnayJuRJQ884Mv">
          <ref type="uppgift">2018/19:TU4</ref>
          <ref type="ref_dok_id">H601TU4</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU4</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-R3pMhiLii6CeZAUKqT9KQR" type="behandlas_i"/>
        <correspContext corresp="i-R3pMhiLii6CeZAUKqT9KQR">
          <ref type="uppgift">2018/19:TU16</ref>
          <ref type="ref_dok_id">H601TU16</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU16</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7nTWMuRMKwGUdCSCYoTC1u" type="behandlas_i"/>
        <correspContext corresp="i-7nTWMuRMKwGUdCSCYoTC1u">
          <ref type="uppgift">2018/19:NU7</ref>
          <ref type="ref_dok_id">H601NU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">NU7</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TNwumUN98RVuAhbmLKb6d8" type="motHeader">
        <div xml:id="i-8QgfqoXsytZjCyT7PToa6c" type="motTitle">
          Motion till riksdagen 2018/19:405 av Jonas Sjöstedt m.fl. (V)
          Digitalisering i näringslivet
        </div>
      </div>
      <div xml:id="i-WKkcnGKaAujVjkPkVRjFBk" type="motBody">
        <div xml:id="i-A3wf6WAqLoyxnhPamajXUn" type="motProposal" subtype="förslag">
          <head xml:id="i-4sHJ7gepTnKKnWmY62GsvH">
            1 Förslag till riksdagsbeslut
          </head>
          <list xml:id="i-VzzdVkzgTngnmrXJznf8MT" style="ol">
            <item xml:id="i-4k85431yKuPtUqfToXkx1H">
              Riksdagen ställer sig bakom det som anförs i motionen om att
              regeringen bör uppdra åt berörda myndigheter att återkomma med
              en intern digitaliseringsstrategi i syfte att effektivisera hanteringen
              av främst små och medelstora företag och tillkännager detta för
              regeringen.
            </item>
            <item xml:id="i-LSwj8DwEkthDavprwCjYEt">
              Riksdagen ställer sig bakom det som anförs i motionen om att
              även landsbygden bör finnas med vid prioriteringar angående satsningar
              på testverksamhet och mer permanent införande av självkörande
              fordon och tillkännager detta för regeringen.
            </item>
            <item xml:id="i-Ta9Sir4FPkmyJCsTUsEVAc">
              Riksdagen ställer sig bakom det som anförs i motionen om att
              regeringen bör tillsätta en utredning om digitaliseringens möjligheter
              för hela landet och tillkännager detta för regeringen.
            </item>
            <item xml:id="i-8CcWXgbGhy81pDkuC1oPFF">
              Riksdagen ställer sig bakom det som anförs i motionen om att
              regeringen i regleringsbrevet för Vinnova 2019 bör uppdra åt myndigheten
              att avbryta det pågående innovationssamarbetet med Israel och
              tillkännager detta för regeringen.
            </item>
          </list>
        </div>
        <div xml:id="i-U82yhJcwDFtQiCTggVo6bB" type="motContent">
          <head xml:id="i-AS9WvL5ZVG2x35SzNitcAp" type="h1">
            2 Den digitala utvecklingen
          </head>
          <p xml:id="i-796dFvhaQREd9y74S7iHk4">
            Sverige ska ha ett konkurrenskraftigt näringsliv som ligger i
            framkant vad gäller digital utveckling och forskning. Sverige
            är ett av EU:s mest digitaliserade länder. Det är därför naturligt
            att vi tar en ledande position i det internationella utvecklingsarbetet.
          </p>
          <p xml:id="i-QY9x58AfgeWEt73yh8RixJ">
            S-MP-regeringens digitaliseringsstrategi fokuserar i huvudsak
            på fem olika delmål: kompetens, trygghet, innovation, ledning
            och infrastruktur. Vänsterpartiet delar uppfattningen om att det
            är viktiga områden, men tyvärr saknas mer konkreta avvägningar.
            Det krävs att svårigheter och utmaningar tydligt pekas ut för
            att man i realiteten ska kunna göra prioriteringar och ställningstaganden.
            Ett större fokus på klimatvinster, regional spridning och arbetsrätt
            hade exempelvis varit önskvärt. Men framför allt vill vi understryka
            vikten av ett politiskt ansvarstagande.
          </p>
          <p xml:id="i-3cet9sVXDnFdiDH55byVcg">
            Många branscher står inför en utmaning där allt fler yrken digitaliseras
            och automatiseras. Det kan handla om riskfyllda och svåra arbeten
            som ersätts av maskiner, men också om ren effektivisering. Det
            innebär att vissa yrkeskategorier i framtiden kommer att fasas
            ut och inom andra kommer det att krävas omställning och specialisering.
          </p>
          <p xml:id="i-6GeDdZdGuV4QsBJLGKKfRL">
            Att arbetsmarknaden förändras är naturligt och möjliggör positiva
            framsteg. Rätt använd kan teknikutveckling leda till ökad livskvalitet,
            bättre arbetsvillkor och en generell arbetstidsförkortning. Det
            bygger dock på att den svenska modellen värnas och att goda arbetsvillkor
            och förutsättningar till omställning finns i grunden. Jobb skapas
            när innovationer och nytänkande omsätts i nya produkter och tjänster,
            inte genom att konkurrera om lägre löner och sämre villkor.
          </p>
          <p xml:id="i-PfM6i29UTNChfKUbyYEV6i">
            Ett digitalt skifte ställer höga krav på både företag och personal.
            Utan digital kompetens och möjlighet att följa med i utvecklingen
            riskerar framför allt små och medelstora företag att slås ut av
            större jättar. Där har staten en viktig roll att fylla, t.ex.
            genom att se till att även små och medelstora företag får tillgång
            till ny och miljövänlig teknikforskning och genom att säkra kompetensförsörjningen
            i hela landet. Robotik, digitaliserad transportinfrastruktur,
            artificiell intelligens och automatiserad behandling av stora
            datamängder är bara några exempel på områden där små och medelstora
            företag har det svårt, för att inte säga omöjligt, att själva
            driva på utvecklingen.
          </p>
          <p xml:id="i-xMvNUVyJTVPcCLTSE178k">
            I bästa fall kan digitaliseringen komma att innebära viktiga
            klimatvinster såväl som bättre förutsättningar för den enskilde
            företagaren. Genom nya plattformar för företagare kan transporter
            effektiviseras, regelkrångel minskas och nya kunder nås. Utvecklingen
            innebär dock även en rad utmaningar. Skatteundandragande, lönedumpning
            och försämrade fackliga rättigheter hör inte hemma i ett välfärdsland
            som Sverige. Därför krävs ett politiskt ansvar för den digitala
            utvecklingen. Digitalisering ska vara ett hjälpmedel för små såväl
            som stora företag, inte ett verktyg för företag att undkomma skatt
            eller kollektivavtal.
          </p>
          <p xml:id="i-MMsypDEE5ipoTTcKrSQRbZ">
            Den digitala utvecklingen inom näringslivet går inte att särskilja
            från den digitala utvecklingen i stort. Det finns dock ett antal
            frågor som är särskilt viktiga att lösa i takt med att allt fler
            företag blir allt mer digitaliserade. I den här motionen lyfter
            vi därför ut ett antal områden som rör just digitaliseringen i
            näringslivet.
          </p>
          <head xml:id="i-99wH8NXVKmAnmtpYSVbtdm" type="h1">
            3 Ökad effektivisering
          </head>
          <p xml:id="i-4CNfTPHv4d8Rtnedxadwq4">
            De lagar och regler som finns ska hjälpa företagen att utvecklas
            och expandera, inte kännas som ett hinder. Små företag måste ofta
            följa samma regler som de större företagen, men med mindre resurser
            att lägga ned på administration. Enligt Tillväxt­verkets rapport
            Företagens villkor och verklighet 2017 är det tydligt att det
            främst är större företag som är digitaliserade. Ju större företag,
            desto vanligare är det att man använder it inom verksamheten.
            Av de medelstora företagen är det så många som 90 procent som
            använder it i stor utsträckning för att hantera sin administration.
            Mot­svarande för soloföretagen är bara drygt 50 procent. Ett liknande
            mönster finns vad gäller såväl inköp och marknadsföring som produktion
            och försäljning.
          </p>
          <p xml:id="i-JYunWwDbx7nvJsXnN9usFB">
            Vi vill se en inriktning där nya regler i så hög utsträckning
            som möjligt ska vara enkla och anpassas till rådande system. Skattesystemet
            ska t.ex. vara likformigt och konsekvent med få undantag. Här
            har digitaliseringen en nyckelroll och det är viktigt att den
            främst används för att effektivisera, inte till ökad informationsinhämtning
            och byråkrati.
          </p>
          <p xml:id="i-Dt6WtMKAFrd5xzKqXpAiJJ">
            Den tidigare nämnda digitaliseringsstrategin berör bl.a. en digitaliserad
            transportinfrastruktur. Det är ett område där stora effektivitetsvinster
            kan göras samtidigt som betydande klimatvinster kan uppnås. Vi
            ser också en ökad digitalisering som en viktig beståndsdel i att
            underlätta exporten för just små och medelstora företag. Ytterligare
            exempel är hur tillståndshanteringen inom t.ex. restaurangbranschen,
            byggbranschen eller annan typ av administration kan effektiviseras
            med hjälp av digital teknik.
          </p>
          <p xml:id="i-VFAGnWPoWyyWqRb6hcdA1C">
            Inom hälso- och sjukvården finns goda exempel på hur teknikutvecklingen
            har lett till effektivisering. Att även vården intar nya plattformar
            i ett allt mer digitaliserat samhälle är vi i Vänsterpartiet positiva
            till. I Västerbotten har till exempel Storumans vårdcentral visat
            hur glesbygden kan bygga upp digitala vårdsystem som gynnar befolkningen.
            Där har man öppnat ett obemannat hälsorum, där läkarna finns med
            via videolänk och där invånarna själva kan mäta sitt blodtryck
            och ta prover. Allt detta i ett led att se till så att alla Sveriges
            invånare får tillgång till en likvärdig vård.
          </p>
          <p xml:id="i-AUdMH65crHKE7cwb1mwba3">
            Men som den digitala vården ser ut idag kommer den inte alla
            till del. Det är inte landstingens digitala tjänster som dominerar
            marknaden och det är inte förorterna och landsbygden som tar del
            av utbudet. Det är istället ett fåtal privata vårdappsjättar som
            har ett grepp om den digitala vårdsektorn och de som nyttjar den
            typen av vård är lindrigt sjuka bosatta i storstadsområden.
          </p>
          <p xml:id="i-VvbydMXxLR34FhJ2wgerdC">
            Det uppstår även problem när privata företag kan använda teknikutvecklingen
            för att dränera landstingen på resurser. Problemet är dock inte
            själva tekniken, utan det utrymme som möjliggör för privata företag
            att göra vinst på pengar som skulle kunnat gå till fler sjuksköterskor
            eller varför inte landstingsdriven appvård. Det finns ett behov
            av ytterligare reglering på området, men framför allt ett stopp
            för vinstjakten i vården.
          </p>
          <p xml:id="i-VQ8xgGmi9bNFpP4tYZ6qXU">
            Genom ett tilläggsdirektiv (dir. 2018:14) till utredningen Ordning
            och reda i vården ska den lagstiftning som rör nätläkare och digitala
            vårdcentraler ses över. Utredningen ska presenteras före årsskiftet
            2018/2019 och vi inväntar därför utredningens förslag. Utgångspunkten
            måste dock vara en jämlik vård och en vård som ges efter behov
            – inte plånbok, kön eller bostadsort. Regeringen bör uppdra åt
            berörda myndigheter att återkomma med en intern digitaliseringsstrategi
            i syfte att effektivisera hanteringen av främst små och medelstora
            företag. Detta bör riksdagen ställa sig bakom och ge regeringen
            till känna.
          </p>
          <head xml:id="i-XwSHMWsoE9o4GU2QvEKLcU" type="h2">
            3.1 Digitaliseringen måste komma hela landet till del
          </head>
          <p xml:id="i-EegNvdFWeJAR6cMQwgVLfa">
            Med en klok strategi för digitalisering för näringslivet i hela
            landet kan hela Sverige växa. Det finns dock risker med att satsningar
            koncentreras till storstäderna eller storstadsregionerna. Landsbygden
            står inför omfattande utmaningar, inte minst i och med en fortsatt
            urbaniseringsgrad. I stället för en försämrad samhällsservice
            och att det offentliga drar sig tillbaka vill vi se en utvecklad
            politik för Sveriges landsbygd. Läs mer i vår motion En förbättrad
            landsbygdspolitik (2017/18:2941).
          </p>
          <p xml:id="i-SjfDqdG8Qc21dGYFwxhP2o">
            Det har spridits en urban norm där allt som staden förknippas
            med ses som positivt medan allt som landsbygden förknippas med
            ses som negativt. Landsbygden beskrivs som gammalmodig och stagnerande
            i kontrast till den moderna och dynamiska staden. Om satsningar
            inom digital utveckling inte kommer hela landet till del riskerar
            den bilden att förstärkas. Omvänt kan ny teknik och nya digitala
            lösningar leda till att motverka detta och i stället bidra till
            nya innovationer. Rätt använd kan digitaliseringen komma att spela
            stor roll inte minst för företagare på landsbygden. Här finns
            ett både spännande och viktigt arbete att göra. Genom t.ex. samordnad
            logistik mellan olika aktörer kan kostnaderna för transporter
            av både människor och varor hållas nere samtidigt som man gör
            viktiga klimatvinster.
          </p>
          <p xml:id="i-B1oEdgVuYwfAPKNthuwwB7">
            Så mycket som hälften av den svenska exporten kommer från andra
            delar av landet än de tre största städerna och enligt tidningen
            Veckans affärer ligger nära hälften av landets starkaste företag,
            s.k. superföretag, i städer med färre än 100 000 invånare. Genom
            att i högre utsträckning koordinera logistiken mellan olika branscher
            och företag kan man få ner antalet onödiga transporter på våra
            vägar. Även underhåll, planering och nyinvesteringar inom infrastrukturen
            kan effektiviseras. Där kan den nationella strategin och handlingsplanen
            för användning av intelligenta transportsystem komma att spela
            roll. Vänsterpartiet vill understryka vikten av att framtida satsningar
            och samhälls­ekonomiska analyser vad gäller transportförsörjningen
            tar hela landet i beaktande.
          </p>
          <p xml:id="i-R1NXRupnBRc91GuF1tvxsb">
            Den parlamentariska landsbygdskommittén föreslog i sitt slutbetänkande
            (SOU 2017:1) att regeringen bör underlätta så att ideell och kostnadsdelande
            samåkning blir tillåten i landsbygderna. Det är ett bra exempel
            på hur komplex digitaliseringsfrågan kan bli i praktiken.
          </p>
          <p xml:id="i-Wg1RYurxR5UqWspe84PfeQ">
            Landsbygdskommittén menar vidare att tekniken med självkörande
            fordon kan skapa nya möjligheter i landsbygderna. Ofta erbjuder
            vägförhållandena bättre förut­sättningar än i städerna och möjliggör
            en utbyggnad av behovsanpassad kollektivtrafik. Man föreslår därför
            att landsbygden bör prioriteras vid utvecklingen av sådan teknik.
            Det är ett spännande förslag som Vänsterpartiet ställer sig bakom.
            Många gånger har landsbygden goda förutsättningar för testbäddar
            för ny teknik och det är viktigt att hela landet inkluderas i
            den tekniska utvecklingen. Målet kan dock inte vara att alla i
            framtiden ska förfoga över sin egen självkörande bil, utan att
            vi bättre kan utnyttja fördelarna med samordning och gemensamt
            ägande. Vid satsningar på testverksamhet och mer permanent införande
            av självkörande fordon bör även landsbygden finnas med vid prioriteringar.
            Detta bör riksdagen ställa sig bakom och ge regeringen till känna.
          </p>
          <p xml:id="i-9XNKWE4FYurita9xLrCquL">
            Det finns landsting som arbetar med liknande koncept som de nätläkarappar
            som tidigare nämnts. Ett närliggande exempel är de hälsorum man
            har i t.ex. Storuman, där patienten kan ta blodprov på sig själv
            och prata med läkare på länk. Även om det i dag finns en del utmaningar
            att lösa, ser vi positivt på en sådan utveckling. Digital vård
            får emellertid inte innebära en kvalitetsförsämring för patienterna.
            Men om den kan öka tillgängligheten och bidra till att fler söker
            medicinsk hjälp när de behöver den, även om det är långt till
            närmaste vårdcentral, är det positivt.
          </p>
          <p xml:id="i-UiFBynWUs3VEA8vBCdoyoh">
            I Västerbotten och Norrbotten har det visats intresse för att
            utveckla hälsorummen till s.k. samhällsrum. Förhoppningen är att
            de inte bara ska användas av vården, utan även av företag och
            myndigheter såsom Arbetsförmedlingen och Försäkringskassan. Det
            är en intressant lösning som är väl värd att studera vidare. En
            ökad närhet till offentlig service skulle inte minst gynna småföretag
            i glesbygd som normalt kan ha svårt att ta del av samhällsservicen.
            Det är dock centralt att den typen av lösningar enbart ses som
            ett komplement till övrig samhällsservice. Företag i glesbygd
            ska erbjudas kontakt med myndigheter på likvärdiga villkor som
            andra. Att sköta kontakten med myndigheter och offentlig service
            genom personliga möten måste fortfarande vara möjligt för såväl
            företagare som privatpersoner.
          </p>
          <p xml:id="i-NqVbfQUME6Us49x1cTp7jX">
            Den digitala utvecklingen innebär förändringar i allas vår vardag.
            Ett exempel är den minskade kontanthanteringen. Det innebär en
            effektivisering av betalningar samtidigt som många företagare
            och föreningar, inte minst i glesbygd, tvingas åka betydligt längre
            än tidigare för att kunna lämna in sin dagskassa. Det är ett tydligt
            exempel på hur vi inte kan överlåta till marknaden att avgöra
            i vilken riktning utvecklingen ska gå. För vidare läsning om kontanthantering,
            se vår ovan nämnda motion om en förbättrad landsbygdspolitik.
          </p>
          <p xml:id="i-4NJnNctor3t9XHQr7SHkEB">
            För små kommuner kan satsningar på digitala tjänster vara både
            kostsamt och svårt att genomföra. Regional och nationell samverkan
            kan göra det möjligt även för dem. Den parlamentariska landsbygdskommittén
            har efterlyst en samlad bild av hur samhällets digitalisering
            kan bidra till en livskraftig landsbygd. S-MP-regeringens mål
            om att Sverige ska vara bäst i världen på att använda digitaliseringens
            möjligheter kräver att vi stärker arbetet ytterligare. Vi menar
            att det finns en stor potential på det här området och att detta
            bör utredas vidare. Regeringen bör tillsätta en utredning om digitaliseringens
            möjligheter för hela landet. Detta bör riksdagen ställa sig bakom
            och ge regeringen till känna.
          </p>
          <head xml:id="i-8AVrR9mRYbgkEok2vr6Xmp" type="h2">
            3.2 Digital kommunikation
          </head>
          <p xml:id="i-FbTJNiu6nT6RXiWjBCwm71">
            De flesta företagare är i dag beroende av fungerande it-tjänster
            för att bedriva sin verksamhet. Att ha tillgång till snabbt och
            välfungerade bredband framstår som en självklarhet i storstäderna.
            Men i stora delar av Sveriges landsbygd har den fasta telefonin
            nedmonterats samtidigt som mobilnätet inte byggts ut. Många är
            de företagare som fått benen undanslagna för sin verksamhet när
            telefonin eller internetuppkopp­lingen plötsligt inte fungerar
            längre. Vänsterpartiet arbetar för att skapa förutsättningar för
            att alla ska ha både rätten och möjligheten att bo var de själva
            önskar i Sverige. En väl fungerande infrastruktur är en av de
            viktigaste förutsättningarna både för att näringslivet ska kunna
            utvecklas och för att skapa goda boendemiljöer. Vi ser den digitala
            kommunikationen som en nyckel till att underlätta informationsspridning
            och dialog och även som ett sätt att hålla nere antalet nödvändiga
            resor och transporter. Det skulle leda både till minskade kostnader
            för det enskilda företaget och till en minskad klimatpåverkan.
          </p>
          <p xml:id="i-4mKADe5VH5TxPcw2Ky3Wsu">
            Marknaden har inte förmåga att på ett bra och effektivt sätt
            bygga ut bredband så att det kommer alla människor till del. Därför
            bör staten garantera väl fungerande telefoni i hela landet. Sverige
            har numera ett ambitiöst bredbandsmål om att 100 procent av alla
            hushåll ska ha en täckning på 100 megabit per sekund år 2025,
            vilket är en fråga som Vänsterpartiet drivit under lång tid. Det
            är ett bra och viktigt mål. Hela Sveriges befolkning ska kunna
            ha tillgång till bra kommunikationer. Vi har också tidigare kom­mit
            överens med S-MP-regeringen om budgetsatsningar för att höja den
            grundläggande nivån för kommunikation från 1 Mbit/s till 10 Mbit/s.
          </p>
          <p xml:id="i-6CKkfA9KiyT6XZ77LMTUW1">
            Ett mer digitaliserat samhälle blir mer sårbart för störningar
            i systemen. För företag som helt ägnar sig åt e-handel blir följderna
            katastrofala om inte uppkopplingen för kunderna fungerar tillförlitligt.
            Företag är i dag dessutom helt beroende av digitala pengatransaktioner
            och digitala system för logistik och transport. Det offentliga
            bär ett stort ansvar för ett robust it-nät med hög säkerhet.
          </p>
          <p xml:id="i-PVzTqGww5Coa7HahpiNvzk">
            Vänsterpartiet har tidigare motionerat om informations- och cybersäkerhet
            inom staten (2017/18:2343). Men det är viktigt att såväl privata
            som offentliga verksamheter utvecklar sitt informations- och cybersäkerhetsarbete.
            Användare måste kunna lita på att den personliga integriteten
            upprätthålls och att det finns ett starkt skydd mot bedrä­gerier,
            identitetskapningar och it-attacker. Där är den nationella strategin
            för samhällets informations- och cybersäkerhet (skr. 2016/17:213)
            ett viktigt verktyg.
          </p>
          <head xml:id="i-K8z6JHu4cj6iThHYpvCti6" type="h1">
            4 En trygg, digitaliserad arbetsmarknad
          </head>
          <p xml:id="i-BBaUJUmrvF4wSrrKKU3sti">
            Digitaliseringsrådet lämnade i juni i år över sin lägesbild av
            digital innovation till regeringen. Där konstateras att det råder
            stor brist på kvalificerad it-kompetens. Bristen håller i sin
            tur tillbaka utvecklingen och tillväxten för svenska företag och
            medför en risk att de flyttar verksamheten utomlands.
          </p>
          <p xml:id="i-CRA6NLjfbd72ZRKT2TqweH">
            Som företagare som står i begrepp att nyanställa är det avgörande
            att kunna hitta den kompetens man är i behov av. För små och medelstora
            företag blir varje individ betydelsefull, och varje anställning
            blir en viktig investering.
          </p>
          <p xml:id="i-gBtYhNhieoRMtHeVWDL6Y">
            För att inte strukturomvandlingen ska bli ett slagträ mot arbetstagare
            i form av nedläggningar och pressade arbetsvillkor krävs dels
            goda förutsättningar för den enskilde att vidareutbilda eller
            omskola sig. Dels krävs att den svenska modellen med kollektivavtal
            som grund fortsatt är utgångspunkten när nya digitala verktyg
            och plattformar för anställningar vinner mark.
          </p>
          <head xml:id="i-VmKQ7GtndkqegGTzBzE9qp" type="h2">
            4.1 Kompetensförsörjning
          </head>
          <p xml:id="i-MotCZt2xDy5CQzLTvzojuM">
            I och med den pågående strukturomvandlingen samt i och med nya
            samhällsutmaningar och behov krävs alltmer omfattande och mer
            kvalificerade utbildningar. Kraven på digital kompetens kommer
            att öka inom såväl industrin som tjänstesektorn. Möjligheten att
            vidareutbilda sig och förutsättningarna för specialisering är
            en nyckel för att även små företag ska ha möjlighet att konkurrera
            på en alltmer global marknad. För ett litet företag som inte har
            samma resurser till internutbildning kan det vara svårt att hänga
            med och det kan uppstå stora svårigheter om det saknas kvalificerad
            arbetskraft på den ort där man verkar. Här har högskolor och universitet
            samt yrkesutbildningar en viktig roll att fylla. Högskolor och
            universitet bör t.ex. få ett tydligare uppdrag att erbjuda olika
            anpassningsbara typer av utbildningslösningar, exempelvis distansutbildningar
            och utbildningar vid utbildningscentra. Det kan också skapa en
            närmare kontakt mellan utbildningsinstitutionerna och det lokala
            näringslivet.
          </p>
          <p xml:id="i-G7psLzRT99YFpFaRzC6ZV9">
            Vänsterpartiet har återkommande krävt att alla gymnasieprogram
            ska ge behörighet till vidare studier. Det framtida arbetslivet
            kommer att ställa allt högre krav på specia­lisering, inte minst
            inom industrin. Det kräver bättre möjligheter till vidareutbildning
            och omskolning senare i livet. Vi stod därför bakom regeringens
            förslag om ökade möjligheter till grundläggande behörighet på
            yrkesprogram (prop. 2017/18:184). För vidare läsning, se vår motion
            Gymnasieskolan (2016/17:265).
          </p>
          <p xml:id="i-Rxxf3YmENkiuJN397bA7Fq">
            Med hjälp av digitalisering öppnas också nya möjligheter till
            en mer träffsäker rekrytering och matchning på arbetsmarknaden.
            Ny teknik kan t.ex. användas för att utveckla verktyg för en mer
            rättvis rekrytering, baserad på kompetens snarare än personliga
            kontakter.
          </p>
          <head xml:id="i-8GUNRL1fwGQeJ9efYbpkC6" type="h2">
            4.2 Plattformsföretag
          </head>
          <p xml:id="i-8WARhCvmp3iD4kqVv8fkGr">
            En växande sektor är den där arbetstagare utför sitt arbete baserat
            på uppdrag. Tillfälliga arbeten som sköts via internetbaserade
            plattformar, ofta appar, blir allt vanligare. Hur involverat företaget
            som förmedlar tjänsterna är varierar stort, liksom uppdragets
            karaktär. Det kan t.ex. handla om uppdrag inom it, att köra ut
            mat, hämta upp skräp eller hyra ut sin lägenhet en kortare tid.
            Ibland handlar det om enstaka tjänster och ibland om arbeten som
            i praktiken uppgår till heltid. En del använder plattformen som
            ett sätt att tjäna extrapengar medan andra i huvudsak livnär sig
            på den här typen av jobb. Känne­tecknande är att det handlar om
            enstaka tjänster och flexibla arbetstider.
          </p>
          <p xml:id="i-6v9W2X65WtPF6XoDFxD1wK">
            Att arbeta för ett plattformsföretag innebär som regel en hög
            grad av oförutsäg­barhet. För den som i hög utsträckning försörjer
            sig på det här sättet präglas arbetslivet av stress och otrygghet.
            Upplägget försvårar facklig organisering och arbetsmiljön är många
            gånger undermålig. Ställer man krav på arbetsgivaren riskerar
            man att bli utan framtida arbetspass. Dessutom har Arbetsmiljöverket
            svårt att utöva tillsyn över verksamheten. Det kan också uppstå
            frågor kring vem som egentligen är arbetsgivare när det både finns
            en beställare och ett plattformsföretag som agerar mellanhand.
          </p>
          <p xml:id="i-7LmzJ6Md7VGiFVf34y8dfN">
            Lösningar som kan stimulera en cirkulär ekonomi är som regel
            positiva. Kan vi dela på de befintliga resurserna vinner vi mycket.
            Men det får inte bli så att exempelvis plattformsbaserad uthyrning
            av fordon blir ett sätt att undkomma skatter eller andra lagar
            och regler. Det får heller inte bli så att seriösa arbetsgivare
            konkurreras ut av mindre nogräknade plattformsföretag utan arbetsgivaransvar.
          </p>
          <p xml:id="i-ArZW8JxXXmr5sHBViNMefB">
            Medan det finns en drivkraft i samhället att dela saker och tjänster
            på bekväma och effektiva sätt, handlar den kommersiella ”plattformsekonomin”
            ofta om att reducera komplexa sociala samspel till individuella
            ekonomiska transaktioner. Den som äger plattformen kan utvinna
            profit ur det arbete som genomförs, utan att behöva ta ansvar
            för allt det som är en förutsättning för att värden ska kunna
            produceras: löner som det går att leva på, fortbildning, regleringar
            som ska hindra faror, överutnyttjande eller diskriminering och
            så vidare. Detta samtidigt som plattformarna i sig hade varit
            otänkbara utan tidigare offentliga investeringar i exempelvis
            infrastruktur och utbild­ning. Om den kommersiella logiken ensamt
            blir styrande, finns tydliga risker för att ”plattformsekonomin”
            leder till en maktförskjutning där många går miste om stora sociala
            landvinningar, samtidigt som den tekniska och ekonomiska utvecklingen
            stagnerar.
          </p>
          <head xml:id="i-8Gi1pgJb8A9jJTHkAuGqjM" type="h3">
            4.2.1 Egenanställningar
          </head>
          <p xml:id="i-HQxKSCLTn9vpfmasJyHHPe">
            En typ av plattformsföretag är de s.k. egenanställningsföretagen,
            vars affärsidé är att fungera som en mellanhand mellan beställaren
            och arbetstagaren oavsett bransch. Många av de som arbetar för
            egenanställningsföretag är frilansare, ser sig själva som företagare
            och benämns också så. I praktiken har man dock inte något företag
            utan är tillfälligt anställd av ett egenanställningsföretag som
            i sin tur ansvarar för fakturering gentemot kunden mot en provision.
          </p>
          <p xml:id="i-CCrPGWdBDDHJpzfXbtXQtV">
            Egenanställning är ingen juridisk anställningsform. I stället
            har i princip alla egen­anställda anställningsformen allmän visstid.
            Det var också i samband med att allmän visstid infördes som ny
            anställningsform 2008 som antalet egenanställda började öka påtagligt.
            Antalet egenanställda har gått från 4 000 år 2000 till 18 500
            år 2015. Enligt branschen själv är det betydligt fler. Vanligast
            är jobb inom media, teater, tv, film, annan kultur, hantverk,
            vård, hälsa, skönhet, bygg och städ.
          </p>
          <p xml:id="i-WGGw2D7dS9p5628S7k5PKh">
            Även om det varierar mellan olika egenanställningar präglas de
            generellt av en hög grad av digitalisering. Det kan t.ex. handla
            om att kommunikationen mellan köpare/beställare och leverantör
            sker genom en app eller en hemsida och om att fakturor och bokföring
            sköts direkt i plattformen.
          </p>
          <p xml:id="i-Fna8YJwNCcNsZsi23GYWtz">
            Egenanställda befinner sig i mångt och mycket i en arbetsrättslig
            gråzon. Men det kanske största problemet på lång sikt är att förfarandet
            helt åsidosätter partsmodellen. Det undergräver också den fackliga
            organiseringen och möjligheterna att gå samman för bättre arbetsvillkor.
          </p>
          <p xml:id="i-2ydYi2WF4FkF83x4mFYYc8">
            Ofta beskrivs uppdragstagaren som ensamföretagare, men det stämmer
            inte i vanlig mening. En ensamföretagare behöver inte F-skattsedel
            och är beroende av företaget för att få in sin inkomst. Det råder
            också stor oklarhet kring vad som gäller vid t.ex. arbetslöshetsersättning
            eller sjukförsäkring. Olika arbetslöshetskassor har hanterat frågan
            olika. Till skillnad från anställda i bemanningsföretag är det
            upp till den egenanställda att själv ordna sina uppdrag, och däremellan
            har man inte rätt till någon inkomst.
          </p>
          <p xml:id="i-6uhpczaWnoiGALnpat37qi">
            Det finns en överhängande risk för att en växande egenanställningsbransch
            leder till dumpning av både löner och villkor. Vänsterpartiet
            ser en fara i att arbetsuppgifter som i dag sköts av den ordinarie
            personalen läggs ut på egenanställningar och att dessa ökar på
            bekostnad av tillsvidareanställningar. En ännu oklar fråga är
            också hur man ska betrakta egenanställningsföretag med säte i
            EU-länder utanför Sverige. Än så länge är fenomenet ovanligt,
            även om det förekommer. Men det finns skäl att tro att vi kan
            komma att se en sådan ökning. Det skapar bl.a. frågor kring utstationeringsdirektivet
            och beskattning.
          </p>
          <p xml:id="i-HajrEFZMFBDogKQD6zfgnS">
            Det har funnits en diskussion om att införa någon typ av mellanting
            mellan anställd och företagare. Vänsterpartiet avvisar sådana
            förslag eftersom det både skulle kunna bli ett sätt att runda
            skattesystemet, lagar om arbetsrätt och den sociala tryggheten
            för den enskilda arbetstagaren. Vi menar att den som är anställd
            i ett egenanställningsföretag är att betrakta som anställd, inte
            företagare, och ska därför ha rätt till socialförsäkrings­systemet
            på samma villkor som andra arbetstagare. Otrygga egenanställningar
            ska ersättas med trygga jobb.
          </p>
          <p xml:id="i-JNGWNZxM1LadSYoAaoxPx8">
            Med ovanstående vill Vänsterpartiet belysa hur delar av digitaliseringen
            som kan användas i samhället kan få oanade konsekvenser.
          </p>
          <head xml:id="i-8AR6ddgr53FHZ7NBQSyvWk" type="h1">
            5 Avbryta innovationssamarbete med Israel
          </head>
          <p xml:id="i-WreQxnS1Ld31sGnBaovXjp">
            Den statliga innovationsmyndigheten Vinnova har i sitt regleringsbrev
            för 2018 fått i uppdrag att etablera en innovationsscout för innovationssamarbete
            i Israel. Regeringen pekar ut Israel som ett särskilt intressant
            land för forskning och innovation inom it och life science och
            menar att det är av särskild vikt att ”stärka banden mellan unga
            innovativa företag i Sverige och Israel”. Satsningen ska pågå
            i två år med möjlighet till förlängning.
          </p>
          <p xml:id="i-SqmhjFuybkuHnXEwu5hrBh">
            Vänsterpartiet ställer sig starkt kritiskt till att regeringen
            pekar ut Israel som det land Vinnova särskilt ska arbeta mot.
            Israel är en stat som återkommande bryter mot de mänskliga rättigheterna.
            Ockupationen av Palestina är brutal och olaglig och strider mot
            internationella överenskommelser. Blockaden mot Gaza hindrar införseln
            av mediciner, sjukvårdsartiklar, verktyg för vattenrening och
            byggmaterial. Att S-MP-regeringen utan vidare har pekat ut Israel
            som ett intressant land för affärssamarbeten inom it och innovationer
            är anmärkningsvärt. Omvärlden måste tydligt markera att Israels
            brott mot mänskliga rättigheter inte accepteras – inte inleda
            samarbeten som i praktiken legiti­merar ockupationsmaktens agerande.
            Regeringen bör i regleringsbrevet för Vinnova 2019 uppdra åt myndigheten
            att avbryta det pågående innovationssamarbetet med Israel. Detta
            bör riksdagen ställa sig bakom och ge regeringen till känna.
          </p>
          <head xml:id="i-DW4P4ojBLJcboAARSPsW4z" type="h1">
            6 En hållbar delningsekonomi
          </head>
          <p xml:id="i-LnLxTCZB19Yepv7deTH1Ko">
            Delningsekonomi är inte någon ny företeelse. Människor har i
            alla tider hittat system för att låna och byta saker med varandra,
            eller utföra tjänster och gentjänster. Skillnaden i dag är att
            vi genom digitala plattformar som appar och hemsidor kan interagera
            med varandra på nya sätt och nå betydligt fler människor. Därmed
            har också en marknad för en tredje part att agera mellanhand öppnats
            upp.
          </p>
          <p xml:id="i-KEshw6U1vumZtePeJGiobE">
            Genom att gemensamt dela på vad vi som privatpersoner äger tillsammans
            kan vi hushålla med jordens resurser på ett mer hållbart sätt.
            Att ständigt producera nytt leder till en utarmning av våra naturresurser
            och belastar både klimat och miljö. Delnings­ekonomin gör också
            att vi kan uppnå ekonomiska vinster för den enskilde. Genom t.ex.
            bilpooler och verktygsbibliotek kan kostnaderna slås ut på fler
            användare och fler kan därmed få tillgång till sådant som annars
            är förbehållet dem med god ekonomi.
          </p>
          <p xml:id="i-EDUaYiU35zr88GWy3joj2b">
            Vänsterpartiet vill ha en ekonomi som är cirkulär, där vi inte
            tar ut mer från naturen än vad som är hållbart och där det som
            används kan användas igen genom återanvändning och materialåtervinning.
            Detta innebär att de råvaror som används inom samhället ska kunna
            cirkulera, dvs. återvinnas eller återanvändas. Ett sådant förhåll­ningssätt
            är centralt för att möta de klimatutmaningar vi står mitt uppe
            i. S-MP-regeringens nyligen tillsatta delegation för cirkulär
            ekonomi är välkommen, men tyvärr lyser de skarpa åtgärderna än
            så länge med sin frånvaro. För vidare läsning, se Vänster­partiets
            motioner Hållbar konsumtion och avfall (2016/17:169) och Klimaträttvisa
            (2018/19:392).
          </p>
          <p xml:id="i-M1C914Ggx3y6veJYnzBSDY">
            För en framgångsrik delningsekonomi krävs att den är hållbar,
            ekonomiskt och socialt såväl som ekologiskt. Ny teknologi kan
            ge oss möjligheter att uppfylla Agenda 2030 och FN:s globala mål
            om en hållbar industri, innovationer och infrastruktur samt hållbar
            konsumtion och produktion. Med appar och webbplattformar underlättas
            för människor att samarbeta mer för hållbara lösningar. Problemen
            uppstår när platt­formarna i stället blir en arena för skattefiffel
            och sämre arbetsvillkor.
          </p>
        </div>
        <div xml:id="i-ChskrTvGuj1Yk57Pe2ezi9" type="signatureBlock">
          <list xml:id="i-QX27ERpKDVSsnAia6xDyEz">
            <item xml:id="i-GEtSYnpQexdzHCJU6s8uc4" who="i-PPZKpwNr5kqkWArvESGC5X" type="signature">
              Jonas Sjöstedt (V)
            </item>
            <item xml:id="i-Sq59su8Eyy91keaQtaQ5Ww" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-Raab9rAuefryJHoMCcVwm1" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-2pWywBCpaVPhxQLiK7UuKN" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-LBgWqzAGb6eYQARkNhGyvU" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
            <item xml:id="i-TUWyEpvXwSktXBpxQYzZ5a" who="i-PAfMpaW8KP2UfRTBpXARTc" type="signature">
              Linda Westerlund Snecker (V)
            </item>
            <item xml:id="i-QSDYz9oACqrNo7hskq7b3h" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
          </list>
        </div>
      </div>
    </body>
  </text>
</TEI>
