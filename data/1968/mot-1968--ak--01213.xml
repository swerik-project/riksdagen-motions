<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__1213/mot_1968__ak__1213-001.pdf"/>
      <fw xml:id="i-L1tHnHXKSGwenCdVwRUBpL">
        8 Motioner i Andra kammaren, nr 1213 år 1968
      </fw>
      <div type="motHeader" xml:id="i-FmpTu17TeSuPvJL5LeWdPm">
        <div type="motTitle" xml:id="i-BAmpAXKujKauSjc6ysa4bf"/>
        <div type="motSubmissionInfo" xml:id="i-YSTEV5wAaQS7QzyfSUYSVG"/>
      </div>
      <div type="motBody" xml:id="i-6UtyTYdJQ5R3G8YV95vXmN">
        <div xml:id="i-A9nydd7EvjE1vXdzcMR7AY">
          <p xml:id="i-2xfvtLt4WrpQ1BgvCYQQEq">
            Nr 1213
          </p>
          <p xml:id="i-H1eUuZd642cYkY1q8ZSpmu">
            Av herr Hermansson m. fl., i anledning av Kungl. Maj:ts proposition
            nr 98, med förslag till lag om upphävande av förordningen den
            18 juni 1864 (nr 41 s. I) angående utvidgad närings- frihet, m.
            m.
          </p>
          <p xml:id="i-6zJxiC5pEbhad7SNBxTrFA">
            (Lika lydande med motion nr 956 i Första kammaren)
          </p>
          <p xml:id="i-2ULEJtieiWovs4z2tVwC6b">
            Föreliggande motion gäller de i proposition nr 98 ställda förslagen
            till lag om rätt för utlänning och utländskt företag att idka
            näring här i riket samt lag om rätt för utlänning och utländskt
            företag att sluta svenskt handelsbolag eller ingå i så- dant bolag.
            I det förstnämnda lagförslaget säges i $ 31: »Konungen får medge
            undantag från bestämmelse i denna lag, om det är påkal- lat med
            hänsyn till överenskommelse med främmande stat eller till det
            nordiska ekonomiska samarbetet. Konungen får vidare i visst fall
            medge sådant undantag från bestämmelse i lagen, som föranledes
            av särskilda omständigheter.» I departementschefens diktamen till
            statsrådsprotokollet sägs öppet att motivet för denna lagparagraf
            är att underlätta en svensk anslutning till Västeuropeiska gemenskapen.
            (»Av väsentlig betydelse är att en lagstiftning enligt de grunder,
            som den sakkunnige föreslagit, på intet sätt försvårar en svensk
            anpassning till Rom- fördragets etableringsregler. Tvärtom innebär
            förslaget, att en sådan anpassning underlättas. ») Om Sverige
            blir medlem av EEC, dvs. undertecknar Romfördraget med dess regler
            bl. a. om fri etablering, skulle det innebära stora förändringar
            av vårt lands ekonomiska och sociala liv. Den nu gällande lagstiftningen
            med restriktioner för utländska företags rätt att idka näring
            här i landet har ansetts nödvändig som en garanti för Sveriges
            suveränitet. Om de stora trusterna i EEC-länderna får fritt till-
            träde till Sveriges näringsliv betyder det risk för att avgörande
            delar av detta kom- mer att ägas och behärskas av utländskt kapital.
            Detta skulle, i likhet med andra moment i en EEC-anslutning, i
            hög grad försvåra upprätthållandet av en alliansfri och självständig
            utrikespolitik. Det skulle få mycket besvärliga konsekvenser för
            den fackliga rörelsens arbete. Det skulle också få ödesdigra närings-
            och arbets- marknadspolitiska konsekvenser, bl. a. därför att
            utländska företag i syfte att slippa konkurrens kan uppköpa svenska
            företag för att sedan lägga ned tillverkningen. Det kan möjligen
            sägas att om en regering ansluter vårt land till EEC, kan den
            också — utan att behöva anlita den generella regeln i $ 31 — vara
            så generös i sin
          </p>
          <pb facs="riksdagen-motions-pdf/data/1968/mot_1968__ak__1213/mot_1968__ak__1213-002.pdf"/>
          <fw xml:id="i-8v8cvzQh1sjvM7BypRHXAK">
            Motioner i Andra kammaren, nr 1213 år 1968 9
          </fw>
          <p xml:id="i-BhRjHqM5hL6veZmrvc3PQL">
            tillståndsgivning till utländsk etablering att skillnaden inte
            skulle bli stor. Om prövning skall göras av varje ansökan om etablering,
            finns det emellertid större möjligheter för den allmänna opinionen
            att påverka behandlingen. Vi är motståndare till en svensk anslutning
            till EEC. Detta är givetvis vårt av- görande skäl mot att godkänna
            en lagbestämmelse som är avsedd att underlätta en svensk anpassning
            till Romfördragets etableringsregler. Vad ovan anförts gäller
            också det avsnitt i förslaget till lag om rätt för utlän- ning
            och utländskt företag att sluta svenskt handelsbolag eller ingå
            i sådant bolag som lyder: »Från skyldighet att söka tillstånd
            får Konungen medge undantag som är påkal- lat med hänsyn till
            överenskommelse med främmande stat.» Med hänvisning till det ovan
            anförda föreslås, dels att riksdagen vid behandling av förslaget
            till lag om rätt för utlänning och utländskt företag att idka
            näring här i riket beslutar att 31 $ — den s. k. EEC-paragrafen
            — skall utgå, dels att riksdagen vid behandling av förslaget till
            Lag om rätt för utlänning och utländskt företag att sluta svenskt
            handelsbolag eller ingå i sådant bolag beslutar att stycket »Från
            skyldighet — — — Överenskommelse med främmande stat» skall utgå.
          </p>
          <p xml:id="i-9ZPH4b4LMKrUBYhYptiwF6">
            Stockholm den 2 mai 1968 C. H. Hermansson (vpk) Erik Karlsson
            (vpk) Axel Jansson (vpk) i Huddinge
          </p>
          <p xml:id="i-2jJJtepRPBsjWxjNrGgMtY">
            Henning Nilsson (vpk) Eivor Marklund (vpk)
          </p>
          <p xml:id="i-3owwxBX6qthbQqYryzBZj4">
            i Gävle
          </p>
        </div>
      </div>
    </body>
  </text>
</TEI>
