<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__ak__523/mot_1937__ak__523-001.pdf"/>
      <fw xml:id="i-WU5rwvJnUWRdstjDLNFF6i">
        Motioner i Andra kammaren, Nr 523. 29
      </fw>
      <div type="motHeader" xml:id="i-Af3gpngWNJofxH4BTNggEG">
        <div type="motTitle" xml:id="i-PN6rdQY7pDAvfAn37pEa2q"/>
        <div type="motSubmissionInfo" xml:id="i-T5hLBPPLXpaoRPTHJtK9Qk"/>
      </div>
      <div type="motBody" xml:id="i-Mpdijas6m33qXpNkqhbjxg">
        <div xml:id="i-VbPzjT8E3hajWo4fBpVpRf">
          <p xml:id="i-ApSjLwLouwmMYGboBD8far">
            Nr 323.
          </p>
          <p xml:id="i-AgkSZzpcAtnoXP3dAVQ9so">
            Av herrar Cruse och Eriksson i Sandby, i anledning av Kungl.
            Maj:ts proposition, nr 242, med förslag till förordning angående
            försäljning av rusdrycker m. m.
          </p>
          <p xml:id="i-FktMPc3wofnznymsPaRPXd">
            I Kungl. Maj:ts proposition nr 242 till årets riksdag framlägges
            förslag till förordning angående försäljning av rusdrycker m.
            m. 1) I 1 kap. 3 8 har syftet med den föreslagna förordningen
            angivits vara, att all försäljning av rusdrycker skall ordnas
            och handhavas så att därav uppkommer så ringa skada som möjligt.
            Skall detta eftersträvansvärda mål kunna uppnås måste bestämmelserna
            angående försäljning av spritdrycker utformas på ett sådant sätt
            att desamma överensstämma med den allmänna rättsuppfattningen,
            varigenom allmänhetens stöd kan erhållas för förord- ningens riktiga
            tillämpning. De i förslaget uppdragna bestämmelserna för utminuteringen
            äro i stort sett tillfredsställande. De förändringar som vidtagits
            i nu gällande bestäm- melser synas oss ägnade att främja nykterhetstillståndet
            i vårt land. Vi äro däremot icke övertygade om att de föreslagna
            bestämmelserna rörande ut- skänkningen komma att verka i samma
            riktning. Då nu en revision av rusdrycksförordningen skall företagas
            kräver en ut- bredd folkopinion väsentliga lättnader och ändringar
            i utskänkningsväsendet, På detta område har restriktionssystemet
            åstadkommit den svåraste irrita- tionen och det av kontrollstyrelsen
            och systembolagen in absurdum drivna paragrafrytteriet har den
            restaurangbesökande allmänheten aldrig kunnat förstå eller acceptera.
            Dessa bestämmelser ha därför i hög grad undergrävt respekten för
            gällande lag och förordningar. Särskilt det s. k. mattvånget har
            av allmänheten ansetts sakna all förnuf- tig mening, då detsamma
            är betydelselöst ur nykterhetssynpunkt. Det skul- le därför helt
            kunna slopas. I varje fall måste en lättnad i de nuvarande rigorösa
            bestämmelserna genomföras. Även den nu tillämpade kvantitetsbegränsningen
            vid utskänkningen sak- nar betydelse ur nykterhetssynpunkt och
            om det anses mindre lämpligt att nu helt avskaffa densamma måste
            emellertid väsentliga lättnader genomfö- ras och bestämmelserna
            därom införas i förordningen och icke överlämnas åt kontrollstyrelsens
            godtycke. Systembolagen ha nu på egen hand genom- fört vissa skärpningar
            av de allmänna restriktionsbestämmelserna och en del av dessa
            ha erhållit en utpräglad klasskaraktär och därför åstadkommit
            mycken bitterhet och förargelse, men det oaktat har kontrollstyrelsen
            icke ingripit däremot. En myndighet, som så illa brukat ett erhållet
            uppdrag, bör icke på nytt erhålla vidsträckta fullmakter. 2) I
            anslutning till stadgandet i 3 kap. 16 8 2 mom. har departementsche-
            fen anslutit sig till förslaget om en successiv avveckling av
            den direkta ut-
          </p>
          <pb facs="riksdagen-motions-pdf/data/1937/mot_1937__ak__523/mot_1937__ak__523-002.pdf"/>
          <fw xml:id="i-AHM6YLjG9Yq1a2VD9Evhc6">
            30 Motioner i Andra kammaren, Nr 523.
          </fw>
          <p xml:id="i-8HpGZjnwKfVswSwtzGWf4E">
            skänkningsvinsten, enär övervägande skäl skulle tala för att
            det vinstintres- se, som kan antagas vara beroende av omsättningens
            storlek, avvecklas. Ett bifall till detta förslag skulle, enligt
            vårt förmenande, äventyra den höga standard, som den svenska restaurangnäringen
            för närvarande innehar. Den- na höga standard har säkerligen i
            ganska avsevärd grad bidragit till att höja nykterhetstillståndet
            i vårt land. Det privata vinstintresset inom utskänk- ningsväsendet
            kan undanträngas genom en fortsatt utvidgning av systembo- lagens
            restaurangrörelse, vilket kan ske utan att omistliga sociala värden
            spolieras. Särskilt för restaurangpersonalen skulle den successiva
            indrag- ningen av vinstkvantiteterna medföra stora vådor. På grund
            av restrik- tionssystemet arbetar denna personal under synnerligen
            svåra förhållanden, enär allmänheten många gånger låter sitt missnöje
            över restriktionerna gå ut över personalen. De äro för övrigt
            i stort behov av förbättrade arbetsvill- kor och deras strävanden
            att söka förbättra dessa skulle säkerligen helt omöjliggöras genom
            vinstkvantiteternas indragning. Under åberopande av det anförda
            hemställes, att riksdagen måtte besluta,
          </p>
          <p xml:id="i-9DehTRgNEeSzhMj92PvkQs">
            att ingen ändring vidtages i nu gällande bestämmelser an- gående
            de s. k. vinstkvantiteterna; att 5 kap. 1 $ erhåller följande
            lydelse: 1 mom. Utan samband med måltid må högst 5 centiliter
            spritdrycker utskänkas, dock ej brännvin. I samband med verklig
            måltid av lagad mat må högst 20 centiliter sprit- drycker utskänkas.
            2 mom. Angående lägsta pris å måltid som i I mom. sägs äger kontrollstyrelsen
            utfärda föreskrifter, samt att 2 8 2 mom. utgår.
          </p>
          <p xml:id="i-M7AkpKRrwTPegx3Ed7UnTL">
            Stockholm den 6 april 1937.
          </p>
          <p xml:id="i-Cr5EhmGmsghyYF62g41rys">
            Sigvard Cruse. Eskil Eriksson i Sandby.
          </p>
        </div>
      </div>
    </body>
  </text>
</TEI>
