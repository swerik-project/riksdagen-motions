<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1955--fk--00037">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__fk__37/mot_1955__fk__37-001.pdf"/>
      <fw xml:id="i-FS6zZyJNcpDFKMopWjLqaY">
        Motioner i Första kammaren, nr 37 år 1955 5
      </fw>
      <div xml:id="i-UCDrcyEd2DbjhhLueWrk1A" type="motHeader">
        <div xml:id="i-TygPMWdRVA7tdkcH2R2bjF" type="motTitle"/>
        <div xml:id="i-9y2KdqEQ8MtzGiHAFjnCu" type="motSubmissionInfo"/>
      </div>
      <div xml:id="i-9gBpfQ2JVFBjqjerekFuhu" type="motBody">
        <div xml:id="i-KcDe2qC7xizeGCPtHZhUkY">
          <p xml:id="i-UbhMxckyZb6qYxLED516AF">
            Nr 37
          </p>
          <p xml:id="i-542dBW727j3AKfiHwVz3AA" type="titleString">
            Av herr Huss, om åtgärder till förhindrande av införsel i landet
            av skadegörare i vegetabiliska produkter.
          </p>
          <p xml:id="i-TPPgqEWnnGHWjHCGgZahFc">
            Efter den senaste ändringen av instruktionen för statens växtskydds-
            anstalt (SFS 508/1952) framgår det klart, att växtskyddsanstalten
            som en av sina viktigare uppgifter har att »göra undersökningar
            och utredningar angående sådan skadegörelse på lagrade vegetabiliska
            produkter och därav beredda livsmedel, som förorsakas av insekter
            och andra lägre djur samt av lägre växter, ävensom angående medlen
            att förekomma och hejda dylik skadegörelse». Det är helt naturligt
            att åtskilliga åtgärder i kampen mot förrådsskade- görarna liksom
            åtgärder mot andra parasiter och sjukdomar måste vara av förebyggande
            natur. En mycket viktig sådan förebyggande åtgärd synes vara att
            med alla till buds stående medel hindra spridning av dessa skadegörare
            och då framför allt att förhindra en import av dem. Åtskilliga
            av förrådsskadedjuren ut- vecklas snabbt och besitta en nästan
            otrolig förökningsförmåga. Det är där- för ingalunda ovanligt
            att vid import av lagrade vegetabiliska produkter, t. ex. spannmål,
            majs och foderkakor, dessa äro svårt angripna av olika slag av
            förrådsskadeinsekter. även om flera av de därvid förekommande
            arterna ej förmå övervintra i oeldade magasin i vårt land, kvarstår
            dock att de i alltför många fall hinna spridas inom landet och
            därvid framför allt vinna fotfäste i förråd inom uppvärmda lokaler
            och bli besvärliga skadegörare i livsmedelsbutiker och i hushållen.
            Som exempel må nämnas den svartbruna mjölbaggen (Tribolium destructor),
            vilken på några decennier spritt sig över stora delar av Europa
            och inte minst i vårt land blivit ett besvärligt skadedjur i livsmedelsförråd.
            Det är sålunda en angelägen upp- gift att hindra fortsatt införsel
            av förrådsskadegörare. I detta sammanhang bör framhållas, att
            den svartbruna mjölbaggen på sistone börjat framkalla allvarliga
            olägenheter även såsom bostadsohyra. Sålunda har i Malmö under
            år 1954 iakttagits mer eller mindre omfattande invasion av mjölbaggar
            i bostadslägenheter i icke mindre än 170 fall. Denna insekt hotar
            därför att bli en allvarlig konkurrent och efterträdare till vägg-
            lusen. I syfte att helt hindra eller i varje fall väsentligt minska
            riskerna för in- försel samt spridning inom landet av farliga
            skadegörare på växter finnas
          </p>
          <pb facs="riksdagen-motions-pdf/data/1955/mot_1955__fk__37/mot_1955__fk__37-002.pdf"/>
          <fw xml:id="i-Vjo4g2ogLHfN5DLDrLLwc8">
            6 Motioner i Första kammaren, nr 37 år 1955
          </fw>
          <p xml:id="i-JTkTaHTDzeLaDfKBfdXRSD">
            redan en hel rad av kungörelser (t. ex. rörande potatisål, potatiskräfta,
            blod- lus och koloradoskalbaggen). För införsel av levande växter
            och växtdelar, väsentligen sådana, vilka kunna tänkas bli föremål
            för fortsatt odling i vårt land, gälla särskilda bestämmelser,
            enligt vilka växterna skola vara fria från vissa farliga parasiter
            och beträffande några av de farligaste para- siterna, att de växter,
            som skola hit införas, ha vuxit på visst avstånd från kända förekomster
            av dessa parasiter. För kontroll av efterlevnaden av dessa bestämmelser
            har även växt- skyddsanstalten en särskild inspektionsavdelning
            med växtinspektörer i vissa större importhamnar. Det finnes sålunda
            redan en anstalt med uppgift att bl. a. bedriva under- sökningar
            och utredningar angående medlen att förekomma och hejda för- rådsskadegörare,
            och denna anstalt har även vissa inspektionsuppgifter till förhindrande
            av införsel av farliga skadegörare på växter. Det vore därför
            lämpligt om denna anstalt även ålades viss övervakning av förekomsten
            av skadegörare hos importerade vegetabiliska produkter, så att
            införsel av för- rådsskadegörare kunde förhindras. Måhända skulle
            en skyldighet att utöva inspektion på all import av detta slag
            medföra en alltför stor ökning av anstaltens arbetsbörda, men
            utfärdandet av bestämmelser om vissa krav på frihet från skadegörare
            i den importerade varan och rätt till inspektion bör i varje fall
            komma till stånd. Med stöd av vad ovan anförts om riskerna för
            införsel till landet av far- liga förrådsskadegörare och under
            hänvisning till redan gällande bestäm- melser med syfte att förhindra
            införsel av för växtligheten farliga skade- görare hemställes,
            att riksdagen i skrivelse till Kungl. Maj:t måtte hemställa att
            åt statens växtskyddsanstalt uppdrages företaga utred- ning i
            ärendet och skyndsamt inkomma med förslag till be- stämmelser
            om frihet från skadegörare i krav på importe- rade vegetabiliska
            produkter och om inspektion vid import av sådana varor.
          </p>
          <p xml:id="i-JNMut3G9WWHR4duAjG7Cvq" type="date">
            Stockholm den 19 januari 1955
          </p>
          <div xml:id="i-LhWYGV1hgiS9tssjoBPinQ" type="signatureBlock">
            <list xml:id="i-PemwyhXnSeUVA9oJtBn2U6">
              <item xml:id="i-XFFYnRzakMP5eW4KDdjwuz" who="i-86UCJVshbB61vRjLxQjFvP" type="signature">
                Ragnar Huss
              </item>
            </list>
          </div>
        </div>
      </div>
    </body>
  </text>
</TEI>
