<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__698/mot_1965__ak__698-001.pdf"/>
      <div type="motHeader" xml:id="i-6VBE6fNcbHykKXud2aBEyn">
        <div type="motTitle" xml:id="i-6ZpizjsdY8dtf9rPLcCJnW"/>
        <div type="motSubmissionInfo" xml:id="i-FWSWXjJwfkVvkJXPPu3xpJ"/>
      </div>
      <div type="motBody" xml:id="i-QjMUZpezYuaRerDGE6raQq">
        <div xml:id="i-B9B4M5KuKBrz66EhY8Uewn">
          <p xml:id="i-5w9V4t8tbZhD92913VmWTA">
            4 Motioner i Andra kammaren, nr 698 år 1965
          </p>
          <p xml:id="i-TwUbTzx8qePpyFXYvJiiAD">
            Nr 698
          </p>
          <p xml:id="i-HNEGmQEvM2sbdV1ZH7kXYq">
            Av herr Henningsson m. fl., angående disponerandet av Kullaberg
            som fritidsområde.
          </p>
          <p xml:id="i-Ms9yQtyFDXyS1UWha17ERf">
            Behovet av fritids- och strövområden har under de senaste åren
            allt starkare gjort sig gällande. Det kan förutses, att detta
            förhållande kommer att ökas i betydande grad. I de delar av landet
            där befolkningstätheten är stor växer pro- blemet oroande snabbt,
            och fördenskull bör alla möjligheter tillvaratas. De åtgärder,
            som redan vidtagits av regeringen, hälsas med stor tillfredsstäl-
            lelse, men det måste vara angeläget, att dessa områden får största
            möjliga geogra- fiska spridning. I Skåne finns flera områden med
            sådan natur, att de utgör lockande utflykts- mål, men den stora
            boendetätheten ställer stora krav på rymliga och lämpliga områden.
            I nordvästra hörnet av Skåne ligger Kullaberg, ett ur natursynpunkt
            utom- ordentligt område, som har stor betydelse för befolkningen
            i hela landskapet. Till Kullaberg strömmar turister i stort antal.
            Med sina säregna klippor utgör Kullaberg också ett omtyckt mål
            för sportfiskare. Tyvärr utgör detta område också en källa till
            stark irritation. Området från Mölle samhälle upp till Kullens
            fyr på yttersta spetsen, i längd ca 4 km, är sedan 1914 ett avstängt
            område, som helt behärskas av ett aktie- bolag vid namn Kullabergs
            natur. Den allmänna väg, som leder från Mölle till fyren, avstängdes
            således 1914 med stabila och bevakade grindar, som öppnas endast
            under förutsättning att den passerande är villig att betala den
            avgift bolaget fastställer. Denna avgift är f. n. kr. 3: 25 per
            bil och 75 öre per person. En person, som vill passera med sin
            bil och fyra passagerare måste således betala 7 kronor för att
            få köra upp till fyren och den hänförande utsikten där- ifrån.
            Uppifrån fyren ser man till höger Skäldervikens vatten och den
            halländska kusten norrut, till vänster Kattegatt och Öresund.
            Denna utsikt har inte skapats av något bolag. Hur tillstånd till
            avstängningen tillkommit är oss obekant. Däremot är det känt,
            att ett 90-tal personer i trakten redan 1914 framförde protester
            mot av- stängningen, som likväl verkställdes. Vid olika tillfällen
            senare har tvister upp- stått med personer, som, med hävdande
            av allemansrätten, passerat utan att er- lägga avgift. Nu senast
            i december 1964 blev två personer från Hälsingborg av sådan anledning
            ådömda böter för egenmäktigt förfarande. Den slutgiltiga domen
            avkunnades av högsta domstolen. Att målet fick ett sådant utslag
            tyder på att ett juridiskt giltigt tillstånd till avstängning
            givits 1914.
          </p>
          <pb facs="riksdagen-motions-pdf/data/1965/mot_1965__ak__698/mot_1965__ak__698-002.pdf"/>
          <p xml:id="i-GQroPvSVYUCiNWLu955bB7">
            Motioner i Andra kammaren, nr 698 år 1965 5
          </p>
          <p xml:id="i-Dxyr4Tty376cRp6V2PBQYK">
            Att avstängningen rönte protester 1914 säger en del om vad den
            berörda allmänheten kände vid den tidpunkten; nu har de rådande
            förhållandena åter- igen skapat en mycket stark opinion, som kräver
            ändring. Bolagets intäkter av besöken rör sig, enligt uppgift,
            om belopp mellan 200 000 och 250 000 kronor per år. Som Kullaberg
            är synnerligen naturskönt och därför mycket lämpligt som ett fritidsområde,
            måste det vara angeläget att allmänheten får fri tillgång till
            detta område. Vi får därför föreslå, att riksdagen beslutar att
            i skrivelse till Kungl. Maj:t hem- ställa om att sådana åtgärder
            vidtages, att området Kullaberg så vitt möjligt ställes till allmän
            disposition som fritidsområde utan entréavgifter.
          </p>
          <p xml:id="i-Hu8BeMmKxUkhZY7sqRqRTe">
            Stockholm den 27 januari 1965 Einar Henningsson Joh. Blidfors
            Erik Adamsson
          </p>
          <p xml:id="i-RrmkCRww6NkFr7pFWVTcD4">
            Börje Nilsson Anna-Greta Skantz Eric Svenning i Kristianstad
          </p>
          <p xml:id="i-9bsVoNQWG4X3aHijpf3Phc">
            Hugo Bengtsson William Björk
          </p>
          <p xml:id="i-CjVULwYL12ERzz5NYM9THJ">
            i Landskrona
          </p>
        </div>
      </div>
    </body>
  </text>
</TEI>
