<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SkU-01810">
  <teiHeader>
    <fileDesc>
      <titleStmt>
        <title>Stärkt rättssäkerhet</title>
        <author corresp="i-MDmz3BZyW3T2P9Tp6bvsBM">av John Widegren (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1810 av John Widegren (M)</title>
          <idno type="rdwebb">H7021810</idno>
          <rs type="number">1810</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H7021810/text</ref>
          <ref type="dokument_url_html">http://data.riksdagen.se/dokument/H7021810</ref>
          <ref type="dokumentstatus_url_xml">http://data.riksdagen.se/dokumentstatus/H7021810</ref>
          <ref type="docx">http://data.riksdagen.se/fil/203AB3F1-3E33-4396-B98B-6389ECCBD409</ref>
          <ref type="pdf">http://data.riksdagen.se/fil/E2610AFC-DF6F-4F1C-8446-1BAB543D6E66</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2kV2S5n4F7PcGpTJx5Xk9v" type="signed"/>
        <correspContext corresp="i-2kV2S5n4F7PcGpTJx5Xk9v">
          <note type="signatory" corresp="i-MDmz3BZyW3T2P9Tp6bvsBM"/>
        </correspContext>
        <correspAction xml:id="i-9m1zvbmsGFmAy8fesYcNfi" type="submitted">
          <date when="2019-10-02"/>
          <time when="15:39:48"/>
        </correspAction>
        <correspAction xml:id="i-8pFD5sXF7QbkzDTgK7zh3Z" type="reviewed">
          <date when="2019-10-02"/>
          <time when="16:23:24"/>
        </correspAction>
        <correspAction xml:id="i-DkSg4f1Mv9hPsbT1hDyp2G" type="referred">
          <date when="2019-10-11"/>
        </correspAction>
        <correspAction xml:id="i-38j32VdLnnDsWMDuhcNp9L" type="assigned">
          <date when="2020-06-17"/>
          <time when="14:33:31"/>
        </correspAction>
        <correspContext corresp="i-38j32VdLnnDsWMDuhcNp9L">
          <ref type="assignedTo">Skatteutskottet</ref>
        </correspContext>
        <correspAction xml:id="i-D25wMYHXt9WfzAQmaWfaw4" type="behandlas_i"/>
        <correspContext corresp="i-D25wMYHXt9WfzAQmaWfaw4">
          <ref type="uppgift">2019/20:SkU24</ref>
          <ref type="ref_dok_id">H701SkU24</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU24</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:1810 av John Widegren (M) Stärkt
          rättssäkerhet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Ct62jijH3yUngPXkfydxF9">
            Förslag till riksdagsbeslut
          </head>
          <list style="ol">
            <item xml:id="i-46rNbm6QLwv6NNMXtFPafL">
              Riksdagen ställer sig bakom det som anförs i motionen om att
              se över hur rättssäkerheten kan stärkas i skattemål och tillkännager
              detta för regeringen.
            </item>
            <item xml:id="i-TgTafUGwqG6wFZG8voZULk">
              Riksdagen ställer sig bakom det som anförs i motionen om att
              se över frågan om anstånd vid skattemål och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-DktL8hCJjxPpRLo49sTm9C" type="h1">
            Motivering
          </head>
          <p xml:id="i-YBho9jCe6w5yESCUdzNmui">
            Grundläggande i en rättsstat är att domstolarna kan upprätthålla
            en opartiskhet och att stat, myndigheter och domstolar lever upp
            till högt ställda krav om rättssäkerhet. Det är ett åtagande de
            offentliga gör gentemot medborgare och andra privata rättssubjekt.
            Upplevs en grad av godtycklighet inom vissa områden skapar det
            misstro i ett samhälle och är snarare något som förknippas med
            auktoritära och diktatoriska stater.
          </p>
          <p xml:id="i-8sQmajAsStK5wbFpcx62Ph">
            Tillsammans finansierar vi i Sverige en omfattande välfärdsstat
            där offentliga åtaganden såsom sjukvård, skola och äldreomsorg
            betalas gemensamt. Enskilda medborgare och företag står för lejonparten
            av den gemensamma finansieringen. 1991 när den stora skattereformen
            trädde i kraft sattes ambitionen om ett så enkelt och likformigt
            skattesystem som möjligt, där det skulle vara lätt att göra rätt
            för sig. Sedan dess har däremot skattelagstiftningen blivit snårig
            och svår att överblicka, med mängder av undantag och speciallösningar.
          </p>
          <p xml:id="i-BzVgA7ZXzunfA7PUSv54gL">
            Komplexiteten i skattelagstiftningen skapar däremot svårigheter
            för enskilda eller mindre företag. För större företag finns det
            oftast en juridisk avdelning som kan hantera skattefrågor, men
            för enskilda och mindre företag är skattelagstiftningen i regel
            kom­plex, snårig och svårhanterlig. Som vägledning finns idag
            en allmän service som erbjuds hos Skatteverket, Skatteupplysningen,
            som enskilda kan vända sig till för att ställa frågor om oklarheter
            uppstår.
          </p>
          <p xml:id="i-QGhDfm5BiQC7c9VmHrXcfZ">
            I dagsläget är däremot de upplysningar som Skatteverket ger enskilda
            inte bindande, varken muntliga eller skriftliga. Detta innebär
            att den enskilde nödvändigtvis inte går fri från ansvar om det
            senare visar sig att uppgifterna inte stämmer eller ifall Skatteverket
            senare kommit att ändra sin inställning i en viss skattefråga.
          </p>
          <p xml:id="i-UmKUfHPTg4ufLNLungi21f">
            Som följd kan då den enskilde bli efterbeskattad samt, ifall
            deklarationen var felaktig, påföras höga skattebelopp – även om
            den enskilde rättat sig efter den information som Skatteverket
            uppgett. Anser den enskilde då att felaktigheter har begåtts kan
            en tvist uppstå och en sådan konflikt löses då i de allmänna förvaltnings­domstolarna.
          </p>
          <p xml:id="i-GFT3X54fdkZLiKgzyZUV1X">
            Under våren 2018 genomförde däremot Demoskop en undersökning,
            på uppdrag av Rättvis skatteprocess, riktad mot advokater som
            processar i skattemål huruvida de ansåg att processen i Sveriges
            förvaltningsdomstolar fungerar. Sammanfattningsvis svarade tyvärr
            två av tre advokater att processerna i förvaltningsdomstolarna
            inte håller tillfreds­ställande kvalitet, vilket kan jämföras
            med advokater i övriga domstolar där endast en av tio delar den
            uppfattningen. Kombinerat med ett snårigt regelverk och osäkerheter
            vid skatteupplysningar skadar det förtroendet för rättssäkerheten
            i skattemål. Därför bör det göras en översyn av hur rättssäkerheten
            i det här avseendet kan stärkas.
          </p>
          <p xml:id="i-9fuQsUrjvgGfvmKQaZGvXZ">
            Om ett mindre företag eller enskild skulle drabbas av höga skattebelopp
            till följd av felaktigheter eller förändrade omständigheter ska
            skatten betalas in med en gång. Anstånd om att få det uppskjutet
            är möjligt under vissa förutsättningar men det skapar samtidigt
            svåra problem som kan leda till konkurs om inte anstånd beviljas.
            Rättvis skatteprocess har även sett över anståndet och där framkom
            dessutom att i vart fjärde mål där anstånd inte beviljas vinner
            sedan den enskilde sakfrågan, men då kan det redan vara för sent.
            Även de begränsade anståndsmöjligheterna innebär en ökad rättsosäkerhet
            samt risk för ekonomiska problem och bör även de ses över.
          </p>
        </div>
        <div type="motSignatures">
          <list>
            <item xml:id="i-Cjt1oHCFQvaH6T2wvmg7ii" who="i-MDmz3BZyW3T2P9Tp6bvsBM">
              John Widegren (M)
            </item>
          </list>
        </div>
      </div>
    </body>
  </text>
</TEI>
