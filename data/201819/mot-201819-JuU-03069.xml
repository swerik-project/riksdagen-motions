<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-03069">
  <teiHeader>
    <fileDesc>
      <titleStmt>
        <title>med anledning av prop. 2018/19:86 Datalagring vid brottsbekämpning - anpassningar till EU-rätten</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:3069 av Linda Westerlund Snecker m.fl. (V)</title>
          <idno type="rdwebb">H6023069</idno>
          <rs type="number">3069</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H6023069/text</ref>
          <ref type="dokument_url_html">http://data.riksdagen.se/dokument/H6023069</ref>
          <ref type="dokumentstatus_url_xml">http://data.riksdagen.se/dokumentstatus/H6023069</ref>
          <ref type="docx">http://data.riksdagen.se/fil/98462656-B9A0-4720-8712-8ECED194DDF3</ref>
          <ref type="pdf">http://data.riksdagen.se/fil/91B0E0F7-922E-43F7-ACDD-7BAD804071F5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8JHs7ucWpz8Xw1qh8W2bNW" type="basedOn"/>
        <correspContext corresp="i-8JHs7ucWpz8Xw1qh8W2bNW">
          <ref>Proposition 2018/19:86</ref>
        </correspContext>
        <correspAction xml:id="i-W4DUv8kZp11swaihzM2ryE" type="signed"/>
        <correspContext corresp="i-W4DUv8kZp11swaihzM2ryE">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-KbYV3JxbDi1pLstNZXEtGH" type="submitted">
          <date when="2019-04-23"/>
          <time when="15:54:58"/>
        </correspAction>
        <correspAction xml:id="i-Hh92ZkXbGhidm21tBoiRx3" type="dismissed">
          <date when="2019-04-25"/>
        </correspAction>
        <correspAction xml:id="i-KkSumN9nsuiCrF2RPmr8Bb" type="reviewed">
          <date when="2019-04-25"/>
          <time when="14:21:01"/>
        </correspAction>
        <correspAction xml:id="i-HPQPpWJAiWESqZYnHD3BMy" type="referred">
          <date when="2019-04-26"/>
        </correspAction>
        <correspAction xml:id="i-REGBN41yqjCcdQpexS95UQ" type="assigned">
          <date when="2019-06-19"/>
          <time when="13:14:21"/>
        </correspAction>
        <correspContext corresp="i-REGBN41yqjCcdQpexS95UQ">
          <ref type="assignedTo">Justitieutskottet</ref>
        </correspContext>
        <correspAction xml:id="i-FuZMgtDDYKnwGe6VXk5VAk" type="behandlas_i"/>
        <correspContext corresp="i-FuZMgtDDYKnwGe6VXk5VAk">
          <ref type="uppgift">2018/19:JuU27</ref>
          <ref type="ref_dok_id">H601JuU27</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU27</ref>
          <ref type="ref_dok_titel">Datalagring vid brottsbekämpning - anpassningar till EU-rätten</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:3069 av Linda Westerlund Snecker
          m.fl. (V) med anledning av prop. 2018/19:86 Datalagring vid brottsbekämpning
          – anpassningar till EU-rätten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BGD9AX4qh8v36Ph1xxKfy1">
            1 Förslag till riksdagsbeslut
          </head>
          <list style="ol">
            <item xml:id="i-Bo1oTchLvKzN79gGFgT2mp">
              Riksdagen avslår regeringens proposition 2018/19:86.
            </item>
            <item xml:id="i-YHvDjGuz38y48GmyQK4eZ7">
              Riksdagen ställer sig bakom det som anförs i motionen om att
              regeringen bör återkomma med ett förslag om riktad datalagring
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-JoVSEf26F23NXuXeQJ25Zx" type="h1">
            2 Inledning
          </head>
          <p xml:id="i-GvUKhe3ZsRs5sN2WUvaqC5">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Vi vill samtidigt
            inte försvåra de brottsbekämpande myndig­heternas arbete med att
            utreda och beivra brott. Därför är vi även angelägna om att det
            finns ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att terrorism
            och grov brottslighet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. I stället för att hasta igenom ny straffrättslig
            lagstiftning som under tidigare mandatperioder bör det förebyggande
            arbetet förbättras. Förutsätt­ningarna för att tillämpa befintlig
            lagstiftning ska vara goda, och lagstiftningen måste förstärkas
            där behov finns så att brottsbekämpningen blir effektiv. Samtidigt
            måste de som har till uppgift att motverka, förhindra och lagföra
            grov brottslighet få rätt resurser för att fullgöra sin uppgift.
          </p>
          <p xml:id="i-HZHsrDinoyAu6iMe7mYTUf">
            Varje samhälle måste ha möjlighet att använda tvångsmedel för
            att kunna utreda och beivra brott. Sådana tvångsmedel innebär
            definitionsmässigt en inskränkning i grund­läggande fri- och rättigheter,
            rättigheter som i sin tur är grundläggande för demokratin i vårt
            samhälle. Därför måste såväl lagstiftningen som de medel som lagstiftningen
            tillhandahåller omgärdas av de strängaste restriktioner. De viktigaste
            restriktionerna har vi i våra egna grundlagar och Europakonventionen
            till skydd för de mänskliga rättigheterna och grundläggande friheterna.
            När det gäller frågor om utvidgning av det straffbara området
            uppkommer frågor om behov, effektivitet och proportionalitet.
            Dessa överväganden gör sig särskilt gällande när det är fråga
            om centrala skyddsintressen som Sveriges säkerhet och grundlagsskyddade
            rättigheter såsom yttrande- och tryckfrihet och skyddet för den
            personliga integriteten. Det handlar således om att skydda den
            demokratiska rättsstaten i flera bemärkelser.
          </p>
          <p xml:id="i-2WVwBV9wVE3snWVTyyQcmJ">
            Ett av fundamenten i en rättsstat är att medborgarna åtnjuter
            ett effektivt skydd mot statens maktutövning; den enskilda medborgaren
            ska vara tryggad mot statens missbruk av rättsordningen. Det primära
            värde som rättssäkerheten ska skydda är den enskildes intresse
            av självbestämmande och möjlighet till livsplanering. Rättssäkerheten
            bör i princip inte kunna åsidosättas. För att kravet på rättssäkerhet
            ska upprätthållas krävs bl.a. att lagstiftningen är av god kvalitet,
            både vad gäller straffprocessuella regler och det materiella innehållet,
            samt att rättstillämpningen är god.
          </p>
          <p xml:id="i-N5TxJFe63Q9FHqx3rmhQxm">
            Den andra bärande principen i vår rättsordning är proportionalitetsprincipen.
            Principen innebär att de åtgärder som det allmänna använder sig
            av för att uppnå ett visst syfte inte får vara mer betungande
            eller mer långtgående än vad som kan anses nödvändigt för att
            uppnå det eftersträvade syftet. Det ska således råda en balans
            mellan mål och medel samt vara sannolikt att det syftet uppnås
            genom vidtagna medel. Finns det möjlighet att välja mellan flera
            verksamma åtgärder ska det minst tyngande alternativet väljas.
          </p>
          <p xml:id="i-Mqcd3oJiwwMCZyGYMhc94y">
            Vi ser med stor oro på den utveckling som skett sedan i början
            av 2000-talet och som i dag lett till att vi börjar närma oss
            ett övervakningssamhälle. Frågor om personlig integritet och mänskliga
            rättigheter får gång på gång stå tillbaka. Varje inskränkning
            har motiverats utifrån skenbart goda syften som effektivare brottsbekämpning
            och ett generellt ökat skydd för invånarna. Sammantaget framstår
            dock helheten av snart två decenniers skärpta lagar när det gäller
            t.ex. kamerabevakning, hemliga tvångsmedel, signalspaning, utlänningskontroll
            och åtgärder i syfte att hindra terrorism som illavarslande. Varje
            inskränkning som godtas tenderar att bereda väg för ännu fler
            och mer ingripande skärpningar. Argument i stil med att den som
            har rent samvete inte har något att frukta riskerar att bli urvattnade
            floskler ju fler inskränkningar av den personliga integriteten
            som accepteras. Konsekvenserna för samhällsklimatet och demokratin
            på lång sikt är svåra att överblicka.
          </p>
          <p xml:id="i-CT2hnY2MJc8a4GfPC5Yugs">
            Sverige har ett dunkelt förflutet när det gäller kontroll av
            medborgarna. Under många år bevakade Säkerhetspolisen (Säpo) godtyckligt,
            olagligt och i hemlighet medborgare som ansågs vara ett hot. Vid
            andra världskrigets början införde regeringen i hemlighet en säkerhetstjänst
            med stora befogenheter att övervaka medborgarna. Stora mängder
            post, telefonsamtal och andra former av kommunikation kontrollerades.
            Den s.k. Sandlerkommissionen, som tillsattes efter kriget, kunde
            konstatera att övervakningen använts för att begränsa yttrande-
            och tryckfriheten på ett sätt som det från början inte var tänkt
            och att alltför många människor övervakades och fick sina liv
            kartlagda.
          </p>
          <p xml:id="i-GeUfFrz1dQR5eoojxWTWwv">
            I våra dagar har Säkerhetskommissionens utredning visat att över
            500 000 svenskar registrerades av Säpo på grund av sina politiska
            åsikter under den aktuella tidsperioden. Socialdemokratiska regeringar
            gav klartecken till denna olagliga övervakning av enskilda människor.
            Ingen har ännu ställts till svars för alla övertramp som begicks
            då. I dag vet vi att fördomar hos polisen och dåtidens makthavare
            avgjorde vem som skulle registreras. Sammantaget begränsade den
            olagliga verksamheten de demokratiska fri- och rättigheterna för
            ett stort antal invånare i Sverige. Att historiska misstag kan
            komma att upprepas är en uppenbar risk även med befintlig och
            kommande lagstiftning på området. När våra myndigheter får möjlighet
            att på ett mycket integritetskränkande sätt övervaka organisationer
            och individer finns det stora risker för att fördomar och ovidkommande
            syften i vissa fall kan avgöra när och var övervakningen sker.
            Risken för s.k. ändamålsglidning, att tvångsmedel används för
            mer än de ursprungligen var tänkta för, ska alltså inte underskattas.
            Exempel från vår samtida omvärld visar dessutom tydligt att ökad
            övervakning av människor inte leder till minskad kriminalitet.
            Snarare riskerar vissa av de genomförda åtgärderna att invagga
            oss i en falsk trygghet. I stället är det andra åtgärder som krävs
            för att bekämpa kriminalitet och terrorism.
          </p>
          <p xml:id="i-TcH3mR1FjGq32JznwjL96a">
            Sverige har länge varit ett land med lägre kriminalitet än många
            andra länder. Det är inte för att vi haft längre straff eller
            fler poliser på gatorna. Det har däremot en direkt koppling till
            att vi haft ett starkt välfärdssamhälle med en välfungerande omsorg
            och skola samt tillgång till arbete och bostäder. Men det gäller
            inte längre överallt. En del förorter har drabbats av öppen narkotikahandel,
            våldsbrott och organiserad kriminalitet under många år utan att
            samhället har reagerat tillräckligt. Vänsterpartiet arbetar för
            ett samhälle där ingen har anledning att se kriminalitet som en
            lösning. Kriminaliteten utnyttjar och trycker ned människor, särskilt
            i arbetarområden. Vår lösning handlar om något större och mer
            effektivt än ökad övervakning. Vi vill ge alla barn en uppväxt
            som ger dem möjligheter i livet, från förskolan till skolan och
            det första jobbet. Det handlar om att ge alla människor i vårt
            samhälle verkliga möjligheter att välja andra livsvägar än en
            kriminell bana. För den som på allvar vill minska våld och kriminalitet
            är grunden att bygga ett rättvist samhälle. Men det krävs också
            en politik som är effektiv i att hjälpa dem som ligger i riskzonen
            för gängkriminalitet och återföra dem som begått brott till samhället.
            Polis, räddningstjänst, kollektivtrafik, vård och annan offentlig
            service ska finnas tillgänglig även på landsbygd och i förorter.
          </p>
          <p xml:id="i-KF1sZ8BhJDza4XouP5gWHc">
            Vänsterpartiets inställning är och kommer att förbli att de mänskliga
            rättigheterna är odelbara och ständigt utsatta för attack. Vi
            kommer inte att ge vika för dessa attacker, utan vårt mål är att
            ständigt försvara de friheter som är en förutsättning för att
            demokra­tin ska bestå och utvecklas. Vi är övertygade om att demokrati
            inte kan försvaras genom att begränsningar i de demokratiska rättigheterna
            införs. De rättigheter som generationer före oss slagits för att
            få till stånd måste i stället bevaras och utvecklas.
          </p>
          <head xml:id="i-GmKygLAq8hMGYT38NQ5kER" type="h1">
            3 Regeringens anti-terrorpaket
          </head>
          <p xml:id="i-HQru8b7wS42ZQWcJNyah2q">
            Regeringen har aviserat ett paket med anti-terrorlagar som i
            skrivande stund befinner sig i olika stadier i genomförandeprocessen.
            Den i motionen aktuella propositionen om datalagring ligger nu
            på riksdagens bord, och ett förslag om ökad tillgång till signal­spaning
            presenterades nyligen. Terroristbrottsutredningen om skärpta straffskalor
            förväntas lämna ett betänkande under våren 2019. Lagrådet kritiserade
            nyligen regeringens förslag om förbud mot deltagande i och samröre
            med terroristorganisationer, och regeringen har aviserat att den
            avser att se över förslaget för att lägga fram det på nytt trots
            kritiken. Regeringen har även utrett ett nytt hemligt tvångsmedel,
            hemlig dataavläsning, och en proposition förväntas komma till
            riksdagen under hösten 2019. Vidare bereder regeringen ärendet
            om borttagen tillståndsplikt för polisen för kameraövervakning,
            och ett betänkande om borttagen tillståndsplikt för kameraövervakning
            i kollektivtrafiken har nyligen presenterats. Det pågår även ett
            arbete inom regeringen med att ta fram direktiv för att skärpa
            kraven för medborgarskap. Enligt Vänsterpartiet måste samtliga
            redan genomförda, föreslagna och kommande åtgärder som syftar
            till att bekämpa terrorism och våldsbejakande extremism bedömas
            som en helhet. Frågan vi ställer oss är om dessa åtgärder sammantaget
            är proportionella i förhållande till syftet och om de är effektiva
            för att uppnå målet.
          </p>
          <head xml:id="i-H7ZehTEQA7JPbBmYjqWNMf" type="h1">
            4 Regeringens förslag om datalagring
          </head>
          <head xml:id="i-77bWexaBiSsbd9UgxHAMzM" type="h2">
            4.1 Bakgrund
          </head>
          <p xml:id="i-67rTkg7LjyEAvpvS2kfMrB">
            Vänsterpartiet har tidigare motionerat om avslag på regeringens
            förslag om lagring av trafikuppgifter för brottsbekämpande ändamål
            (mot. 2010/11:Ju6). Trots stora protester röstades det s.k. datalagringsdirektivet
            igenom av riksdagen och genomfördes i svensk rätt 2012 genom lagen
            om elektronisk kommunikation. 2014 konstaterade EU-domstolen att
            datalagringsdirektivet var alltför långtgående och innebar ett
            synnerligen allvarligt intrång i rätten till respekt för privatlivet
            och skyddet för personuppgifter. 2016 meddelade EU-domstolen den
            s.k. Tele 2-domen som konstaterade att den svenska datalagringen
            är alltför omfattande och inte förenlig med EU-rättens krav.
          </p>
          <p xml:id="i-6pdWTD9GpHV8Q3iBwY9KBf">
            EU-domstolens slutsatser är att EU-rätten utgör ett hinder för
            en nationell lag­stiftning som i brottsbekämpande syfte föreskriver
            en generell och odifferentierad lagring av samtliga trafikuppgifter
            och lokaliseringsuppgifter avseende samtliga abonnenter och registrerade
            användare och samtliga elektroniska kommunikations­medel. Vidare
            gör EU-domstolen bedömningen att EU-rätten utgör hinder för en
            nationell lagstiftning som inte begränsar tillgången till trafik-
            och lokaliseringsuppgifter till enbart åtgärder som syftar till
            att bekämpa grov brottslighet, inte föreskriver att tillgången
            ska vara underkastad förhandskontroll av en domstol eller en oberoende
            förvaltningsmyndighet och inte kräver att uppgifterna ska lagras
            inom unionen.
          </p>
          <head xml:id="i-YM3DuZZYeMKo4SEH8AofzB" type="h2">
            4.2 Regeringens proposition 2018/19:86
          </head>
          <p xml:id="i-XKxkzKruipAJqWaYrcew3D">
            Regeringen föreslår i propositionen anpassningar av regleringen
            om lagring och tillgång till uppgifter om elektronisk kommunikation
            i brottsbekämpande syfte, s.k. datalagring, som syftar till att
            göra reglerna förenliga med EU-rätten på området. Regeringen bedömer
            att lagringens omfattning bör minskas och föreslår att lagringstiderna
            differentieras. Lagringsskyldigheten ska inte längre gälla för
            uppgifter inom det fasta telefoninätet, för nummer som samtal
            kopplats vidare till eller för uppgifter om anslutningsform för
            internetåtkomst. Lagringstiderna föreslås vara två, sex eller
            tio månader beroende på vilken typ av uppgift det handlar om.
            Lagringen bör inte få ske utanför EU. Dessutom föreslås att det
            ska krävas beslut av åklagare för att de brotts­bekämpande myndigheterna
            ska få inhämta uppgifter om elektronisk kommunikation i underrättelseverksamhet.
          </p>
          <p xml:id="i-FTMYk9No4XKpzUQDAT78nw">
            Regeringen föreslår också att en bestämmelse som nu är tidsbegränsad
            ska permanentas i lagen (2012:278) om inhämtning av uppgifter
            om elektronisk kommunikation (den s.k. inhämtningslagen) i de
            brottsbekämpande myndigheternas underrättelseverksamhet. Det ska
            dessutom bli möjligt att få tillstånd att hämta in uppgifter om
            brottslig verksamhet som innefattar statsstyrt företagsspioneri
            och grov misshandel eller olaga frihetsberövande i systemhotande
            syfte.
          </p>
          <head xml:id="i-UVUT3UCT2JKSU5HMGurMdU" type="h1">
            5 Vänsterpartiets ställningstagande
          </head>
          <head xml:id="i-BUQM9DVWcNKZiww4npkNEZ" type="h2">
            5.1 Datalagring
          </head>
          <p xml:id="i-8pXQDWz2PvfwdW9tasZvP7">
            Vi föreslår avslag på regeringens proposition. Grunden är att
            vi anser att förslaget trots regeringens ambitioner inte är tillräckligt
            avgränsat, och därigenom kommer en mängd uppgifter som härrör
            från personer som inte alls deltar i kriminell verksamhet att
            lagras. Förslaget är därför oproportionerligt och leder till en
            icke godtagbar massövervakning. Vi anser även, i likhet med flera
            remissinstanser, att det finns risk att regeringens förslag kommer
            att bedömas strida mot EU-rätten därför att det trots förändringarna
            innebär en för generell och odifferentierad lagring.
          </p>
          <p xml:id="i-QcYx2TNVGud3aYgDjDevu4">
            Riksdagen bör avslå regeringens proposition 2018/19:86 i sin
            helhet. Detta bör riksdagen besluta.
          </p>
          <p xml:id="i-3rnbcydLkXeEqonhxkCVds">
            Vänsterpartiet har som ovan anförts tidigare motionerat om avslag
            på regeringens förslag om lagring av trafikuppgifter för brottsbekämpande
            ändamål (mot. 2010/11:Ju6). I det sammanhanget tog vi bl.a. upp
            att förslaget skulle leda till ett övervaknings­samhälle och att
            det gick för långt utöver EU-direktivet. I slutet av 2010 lyckades
            Vänsterpartiet tillsammans med Miljöpartiet tillfälligt stoppa
            den svenska implemen­teringen av datalagringsdirektivet. Trots
            stora protester röstades direktivet igenom av riksdagen drygt
            ett år senare och trädde i kraft sommaren 2012. EU-domstolen underkände
            sedan EU-direktivet. Enligt domstolen stred datalagringen mot
            de grundläggande rättigheterna och inskränkte medborgarnas integritet.
            Vänsterpartiet välkomnade domen.
          </p>
          <p xml:id="i-FBU9Dyy28rMRVrHG1D52aY">
            I dag kan vi se att brottsutvecklingen, där internet och mobiltelefoner
            i allt större utsträckning än tidigare används som brottsverktyg,
            ger skäl att tillåta viss datalagring i syfte att beivra grova
            brott. I dag är det tyvärr i praktiken väldigt svårt för polisen
            att utreda viss brottslighet som sker via elektronisk kommunikation.
            Befintliga tvångs­medel som exempelvis husrannsakan och beslag
            räcker helt enkelt inte alltid till. Vi ser t.ex. att det kan
            finnas anledning att lagra elektroniska uppgifter i syfte att
            bevisa att en person begår barnpornografibrott via nätet. Lagrade
            uppgifter som bilder på övergrepp och lokaliseringsuppgifter underlättar
            polisens arbete med att hitta utsatta barn, vilket dessvärre är
            mycket svårt i dag. Vi anser därför, liksom flera remiss­instanser,
            att det är en brist att regeringen inte har valt att utreda närmare
            hur en mer riktad lagring skulle kunna utformas. Enligt vår mening
            skulle en riktad lagring när det gäller en viss personkrets, ett
            visst geografiskt område eller personer som använder speciella
            tekniska lösningar leda till att kraven avseende proportionalitet,
            effektivitet och värnandet av den personliga integriteten bättre
            skulle uppfyllas. På så sätt skulle vi även få en garanti för
            att förslaget inte strider mot EU-rätten.
          </p>
          <p xml:id="i-Ry1RMLu8hGjCfUBp9ZpUQL">
            Regeringen bör återkomma med ett förslag om riktad datalagring.
            Detta bör riksdagen ställa sig bakom och ge regeringen till känna.
          </p>
          <head xml:id="i-Ac64CegkcVr36YAqgKehud" type="h2">
            5.2 Ändringar i inhämtningslagen
          </head>
          <p xml:id="i-948MuGUe9KaEpucJwmSDSt">
            I lagen (2012:278) om inhämtning av uppgifter om elektronisk
            kommunikation i de brottsbekämpande myndigheternas underrättelseverksamhet
            (den s.k. inhämtningslagen) regleras förutsättningarna för Polismyndigheten,
            Säkerhetspolisen och Tullverket att i underrättelseverksamhet
            hämta in övervakningsuppgifter om elektronisk kommu­nikation från
            operatörerna. Lagen är huvudsakligen inriktad på brott med ett
            straff­minimum på fängelse i minst två år. I lagens 3 § finns
            dock en särskild bestämmelse som tillåter att uppgifter inhämtas
            vid brottslig verksamhet som innefattar vissa särskilt angivna
            samhällsfarliga brott med ett straffminimum som är lägre än två
            års fängelse. Bestämmelsen i fråga är tidsbegränsad och har förlängts
            av riksdagen i flera omgångar. I den aktuella propositionen föreslår
            regeringen nu att bestämmelsen permanentas. Vi har tidigare lagt
            motioner om att inte förlänga den tidsbegränsade bestämmelsen
            (mot. 2016/17:3746). Vi vill inte heller att den aktuella bestämmelsen
            blir permanent. Grunden till vårt ställningstagande är att de
            brott som avses och som har mindre än två år i straffskalan enligt
            vår mening inte står i proportion till det integritetsintrång
            som bevakade personer utsätts för.
          </p>
        </div>
        <div type="motSignatures">
          <list>
            <item xml:id="i-HsAmNPa6736XMPAte41nA9" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-G314BrMum5Uum6NutvefyE" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-9DBvVshbwmS9sZgSbSXxoD" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-2yfNdTJQmLwm6SSWca7sZV" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-74CRQWDKui7JmJbMRBM75g" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-X6dQsAbPcdjCzVgyxQMJta" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-5sBAkB9ePvA2Fb44UBEAt5" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-Mang8kCahTM112K2UopRjb" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
