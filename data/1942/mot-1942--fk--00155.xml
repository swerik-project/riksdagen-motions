<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1942--fk--00155">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__155/mot_1942__fk__155-001.pdf"/>
      <fw xml:id="i-EJwjHngJXqH6P8S9jCqtZ4">
        6 Motioner i Första kammaren, Nr 155.
      </fw>
      <div xml:id="i-NDJSyrMJcUvWUizFog4k7S" type="motHeader">
        <div xml:id="i-3i5zMKnWGDys4gEWQZEqMQ" type="motTitle"/>
        <div xml:id="i-8PnxPFK37LQuV4tTg8wRJ1" type="motSubmissionInfo"/>
      </div>
      <div xml:id="i-U9eVF8D1aaeAS72VfHoimA" type="motBody">
        <div xml:id="i-PttZQqVjDJ2WqucjWfAaLF">
          <p xml:id="i-JaTEWJmjAM5zwPfsbeWVB5">
            Nr 155.
          </p>
          <p xml:id="i-DYp2RSHHW2DcGKchku5GTu">
            Av herr Wagnsson, om utredning angående det s. k. ungdomspro-
            blemet.
          </p>
          <p xml:id="i-6UAYQuJuMrgqQDeBXDaPvA">
            Ungdomsproblemet har de sista åren på ett särskilt sätt trätt
            i förgrunden. Dess aktualitet är dokumenterad genom en hel rad
            framställningar i ungdoms- och nöjesfrågan. Av dessa framställningar
            att döma tycks man på många håll ha en viss benägenhet att framför
            allt rikta uppmärksamheten på en del oarter hos nutidens ungdom
            och diverse avarter av nöjeslivet. Det verkar som om många överhuvud
            taget såge rätt pessimistiskt på läget inom ungdoms- världen.
            Det torde kunna hävdas, att det är lika orättvist som opsykologiskt
            att klanka och klaga på ungdomen av i dag. Det finns i själva
            verket så mycken vaken stilig och ansvarskännande ungdom — den
            är ett det bästa löfte för framtiden. Det bör nog sägas ifrån,
            att vår ungdom i stort sett väl kan mäta sig med och delvis är
            bättre än en gången tids ungdom. — Det är klart, att det finns
            även mindre god ungdom, ej få unga, som kommit på glid eller äro
            i fara att komma på glid, men helt säkert utgöra dessa blott ett
            mindretal av vår tids ungdom. Ungdomsproblemet bör nu ägnas mycken
            uppmärksamhet redan med hänsyn till dessa, som gått vilse eller
            äro i fara att gå vilse. Även andra övervägan- den motivera ett
            aktualiserande av ungdomens problem. Vårt folks möjlighet att
            i farans stund framgångsrikt värna sin frihet och sitt oberoende
            är avhängig ej blott av den krigsmateriel, vi skaffat, de befästningar,
            vi uppföra, o. S. v. utan än mer av kvaliteten hos den levande
            försvarsstyrkan — det är på män- niskorna och deras beskaffenhet,
            det i sista hand kommer an. Och vidare: vårt demokratiska styrelsesätt
            ställer de största krav på den enskilda män- niskan. Hos oss gäller
            det ju ej att blott blint lyda, blott utföra givna befall- ningar
            — nej på så många punkter i samhällslivet kräves det, att den
            enskilde får ta initiativ, själv träffa avgöranden, får gå in
            under ansvaret för andra och det hela. Demokratien står och faller
            med möjligheten att överallt i samhället ha i sin tjänst självständiga,
            vakna och ansvarskännande människor. Ingenting betyder mer för
            Sveriges yttre och inre frihet än att här fostras fram en ungdom
            av högsta möjliga kvalitet. Och när det gäller våra önskningar
            med avseende på vår ungdom likasom vad vi kunna ge den och göra
            för den, må det vara oss klart: endast det bästa är gott nog.
            Vad kan då vår generation ge åt och göra för vår ungdom utöver
            det, som
          </p>
          <pb facs="riksdagen-motions-pdf/data/1942/mot_1942__fk__155/mot_1942__fk__155-002.pdf"/>
          <fw xml:id="i-XfJ4YSybk5Dp41UYvsvGJp">
            Motioner i Första kammaren, Nr 155. 7
          </fw>
          <p xml:id="i-Cm73i2WVmUmXXh5XjyUvAy">
            redan givits och gjorts? Från de håll, där man ser pessimistiskt
            på läget inom ungdomsvärlden, ropar man framför allt på diverse
            ingripanden i form av restriktioner, bud och förbud. Det synes
            oss möjligt, ja troligt, att det skall visa sig önskvärt, ja nödvändigt,
            med vissa sådana ingripanden, men vi hålla före, att vad det här
            framför allt gäller, det är att genom positiva åtgärder stödja
            ungdomen i dess egen strävan att bli en moraliskt, intellektuellt
            och kulturellt högtstående ungdom. Vad kan månne så göras? Här
            några exempel på åtgärder, som borde kunna bli ungdomen till stöd,
            gagn och hjälp. Erfarenheten visar, att medlemskap i ungdomsorganisation
            för den unga människan är en mycket stor tillgång. Vad som där
            ges av intellektuell och kulturell uppryckning, av moralisk påverkan
            — ej minst genom kamratlivet — är uppenbarligen av allra största
            betydelse. Det ligger då mycket nära till hands, att samhället
            ger ungdomsorganisationerna allt det stöd, som de kunna behöva.
            Det behövs ofta ekonomiskt stöd — detta kan i många fall bli så
            mycket värdefullare, som det kan befria en ungdomsförening från
            ett ekono- miskt tryck, som annars kunnat locka den att anordna
            nöjestillställningar av mindre god kvalitet. Så skulle ungdomsorganisationerna
            mer helt få ägna sig åt sin egentliga uppgift och samtidigt vinna
            ökat förtroende och större anslut- ning. Det är naturligtvis av
            största vikt, att en byråkratisering eller stats- reglering av
            ungdomsrörelserna undvikes. Organisationerna få inte förlora sin
            karaktär av fria rörelser. Värdefullt stöd kan ock lämnas genom
            hjälp vid lokalfrågans ordnande. Med största tillfredsställelse
            hälsa vi därför Kungl. Maj:ts förslag om statsbidrag till hembygdsgårdar
            och andra samlingslokaler. Det är vår uppfattning, att det är
            klokt, ja nödvändigt, att gå raskt och beslutsamt vidare på den
            inslagna vägen. Undersökas bör ock, om ej lärarna vid våra skolor
            mycket mer än hittills kunde engageras som ledare och medhjälpare
            i många ungdomssammanslut- ningar. Ett intimare samarbete mellan
            skola och folkrörelser är högeligen önskvärt. Kanske kunde man
            tänka sig, att en lärares engagement i en bild- ningsorganisation
            finge motivera viss lindring i hans skoltjänstgöring. Mången ungdomsförening
            för en rätt tynande tillvaro på grund av brist på lämplig ledare.
            Det är ofta ett av föreningarnas stora problem, hur de skola få
            vakna, kunniga och driftiga ledare. En god hjälp vid ledarefrågans
            lösning vore att låta ungdomen få tillfälle besöka någon folkhögskola
            eller annan lik- nande anstalt — gärna vid särskilt anordnade
            ledarekurser. Ju flera unga, som få besöka folkhögskola o. dyl.,
            desto bättre för ungdomsorganisationerna. Ingen borde av ekonomiska
            skäl nödgas avstå från det, som en folkhögskola kan ge. Mot ungdomens
            nöjeslystnad och nöjesliv har mången rasat. Härvid bör invändas,
            att det hör unga människor till att vilja roa sig med jämnåriga
            och
          </p>
          <pb facs="riksdagen-motions-pdf/data/1942/mot_1942__fk__155/mot_1942__fk__155-003.pdf"/>
          <fw xml:id="i-Nj88Hrs4HhLCthyEE13sW7">
            8 Motioner i Första kammaren, Nr 155.
          </fw>
          <p xml:id="i-2wMmxE73HYRLkP6yGSm7Q8">
            att man därför bör göra ungdomen den tjänsten att söka skapa
            fram goda nöjen. En orts ungdomsorganisationer böra sammansluta
            sig — så har redan skett på ett och annat håll, där man bildat
            ett för alla organisationerna gemensamt ungdomsråd — bl. a. för
            att söka ge ungdomen tillfälle till sunda nöjen, till glädje och
            vederkvickelse. Det vore väl märkvärdigt, om våra ung- domssammanslutningar,
            som samla eliten av vår ungdom, ej skulle kunna framgångsrikt
            konkurrera med nöjesindustrien. Ett sådant ungdomsorganisa- tionernas
            samarbete behövde få stöd och erkännande från statens och kommu-
            nens sida. Ett sätt att stödja denna gärning vore att låta vissa
            unga deltaga i lekkurser o. dyl., gärna förlagda till någon folkhögskola.
            Vi ha erinrat om ett och annat, som kunde göras till ungdomens
            fromma. Vi äro övertygade om att även andra vägar måste uppsökas
            och frimodigt beträdas för att söka ge de unga de bästa startmöjligheter
            i livet. Jag håller också före, att en allsidig och djuplodande
            undersökning av ung- domsproblemet skall tvinga vederbörande att
            ge sig i kast med bostadsfrågan. Den ungdom, för vilken hemmet
            är blott sov- och matställe, går mycket fatti- gare och sämre
            rustad ut i livskampen än den, som levt i ett verkligt hem. När
            man skall söka komma till rätta med ungdomsproblemet, kommer man
            helt visst att också stöta på frågan om barnens i förskoleåldern
            fostran. Våra psykologer torde vara ense om att de första 7 levnadsåren
            på ett alldeles särskilt sätt äro av avgörande betydelse för människan,
            för vad det blir av henne. Det vore dåraktigt att söka lösa ungdomsproblemet
            utan att samtidigt söka se till, att det allra bästa ges åt barnen
            under de år, då karaktär och livsriktning grundläggas. Det synes
            mig synnerligen önskvärt att hela ungdomsproblemet blir föremål
            för en omfattande undersökning och jag vågar tro, att mycket gott
            kan komma av en sådan undersökning. Med stöd av vad ovan anförts
            föreslår jag,
          </p>
          <p xml:id="i-wYyPnGFmHFHirnUYe7Xa4">
            att riksdagen i skrivelse till Kungl. Maj:t måtte anhålla om
            allsidig utredning av spörsmålet om vad, som ytterligare kan göras
            för att moraliskt stärka och intellektuellt och kulturellt höja
            vår ungdom.
          </p>
          <p xml:id="i-McRfiHVeeH9KTEVDnxhJ6c" type="date">
            Stockholm den 24 januari 1942.
          </p>
          <p xml:id="i-3tcdFCPginpYaSn6kSH2p4">
            Ruben Wagnsson.
          </p>
        </div>
      </div>
    </body>
  </text>
</TEI>
