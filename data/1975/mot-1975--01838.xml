<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01838">
  <teiHeader>
    <fileDesc>
      <titleStmt>
        <title>med anledning av propositionen 1975:13 om lokalradio och vissa andra rundradiofrågor.</title>
        <author>av herr Bohman m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1975:13 om lokalradio och vissa andra rundradiofrågor.</title>
          <idno type="rdwebb">FY021838</idno>
          <rs type="number">1838</rs>
          <ref type="dokument_url_text">http://data.riksdagen.se/dokument/FY021838/text</ref>
          <ref type="dokument_url_html">http://data.riksdagen.se/dokument/FY021838</ref>
          <ref type="dokumentstatus_url_xml">http://data.riksdagen.se/dokumentstatus/FY021838</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LQKP5CDY62YpFZWUbs7QiW</idno>
            <name>GÖSTA BOHMAN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-QW3U8q9gqCreU8hvXKjp44</idno>
            <name>G. IVAR VIRGIN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-TS1cfMCbC2M6YMwsFAgdXD</idno>
            <name>BRITT MOGÅRD</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-CkprnrTz3hpNREdKrcoiAi</idno>
            <name>CARL-WILH. LOTHIGIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-CrKFd8YrUoQVBgUYnwpDY7</idno>
            <name>ASTRID KRISTENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-HdmXapeTq3DFBQub8j1ccm</idno>
            <name>ERIC KRONMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FoZGPWdjE7CaiMyuRthV17</idno>
            <name>TAGE MAGNUSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QKApzhgyWEMqjs6mTQyQEa" type="signed"/>
        <correspContext corresp="i-QKApzhgyWEMqjs6mTQyQEa">
          <note type="signatory" corresp="i-LQKP5CDY62YpFZWUbs7QiW"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-QW3U8q9gqCreU8hvXKjp44"/>
          <note type="signatory" corresp="i-FpwNz9bjmeyh23RqtLzYMg"/>
          <note type="signatory" corresp="i-TS1cfMCbC2M6YMwsFAgdXD"/>
          <note type="signatory" corresp="i-CkprnrTz3hpNREdKrcoiAi"/>
          <note type="signatory" corresp="i-CrKFd8YrUoQVBgUYnwpDY7"/>
          <note type="signatory" corresp="i-HdmXapeTq3DFBQub8j1ccm"/>
          <note type="signatory" corresp="i-FoZGPWdjE7CaiMyuRthV17"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1838/mot_1975__1838-001.pdf"/>
      <fw xml:id="i-QHbHm6chRspd528tuUhHWU">
        Mot. 1975:1838 2
      </fw>
      <div xml:id="i-2WoPGm875rDy3B8QGegcCy" type="motHeader">
        <div xml:id="i-WiLpW51twtfzSMYDuRD76j" type="motTitle"/>
        <div xml:id="i-TM9CVtFeEeXU6G7SXynFCq" type="motSubmissionInfo"/>
      </div>
      <div xml:id="i-SqFCbBZRknLMsW4LmY3bLi" type="motBody">
        <div xml:id="i-3bHB7PLKctTJtPVYRWuXSP">
          <p xml:id="i-2XGR2R71axY7HoDa2kHsZq">
            Motioner nr 1838-1840 Mot. 1975 1838-1840
          </p>
          <p xml:id="i-GZbDG5oM8jjaE4wyHXY1Bg">
            Nr 1838
          </p>
          <p xml:id="i-Ugei13MkMFmQLEcURYYhLj">
            av herr Bohman m. fl. med anledning av propositionen 1975:13
            om lokalradio och vissa andra rundradiofrågor.
          </p>
          <p xml:id="i-Q1kPqMvf47PT6buT5Z9AXK">
            1. Inledning
          </p>
          <p xml:id="i-GtNmEkUqi6CAaK6cwNABSG">
            Massmedia spelar en allt viktigare roll i vårt samhälle. Genom
            dem har en allt större del av medborgarnas krav på allsidig information
            om händelser och skeenden i omvärlden samt på delaktighet i kulturlivet
            och förströelse kunnat tillgodoses. Få områden torde under de
            senaste decennierna ha utvecklats så snabbt som massmedia, och
            det finns i dag ingenting som tyder på att denna snabba utveckling
            skulle vara på väg att avstanna. Tvärtom kommer ny teknologi att
            möjliggöra en större ökning av det samlade informationsflödet
            via massmedia än den vi upplevt under de gångna decennierna. Genom
            framför allt televisionens explosionsartade utbredning i vårt
            land har massmedia kommit att få en sådan betydelse att krav nu
            allt oftare reses på en mer medveten massmediepolitik från statsmakternas
            sida. En sådan har också aktualiserats dels genom de ekonomiska
            svårigheter som drabbat främst de s. k. andratidningarna, dels
            genom de krav som införandet av ny massmedieteknologi kan komma
            att ställa i framtiden. Det är viktigt att slå fast att utvecklingen
            på massmediaområdet ytterst bör utgå från de enskilda medborgarnas
            önskningar och behov. Det vore fel om mediepolitiken gavs som
            mål att bevara ett visst existerande för- hållande mellan vissa
            i dag existerande media. På samma sätt som den teknologiska utvecklingens
            starkt ökade möjligheter att tillgodose männi- skornas krav måste
            tas i anspråk, måste medborgarnas egna förändrade preferenser
            och önskemål ställas i centrum vid utformningen av varje statligt
            ingripande inom massmediesektorn. Från att ursprunglingen enbart
            ha fyllt ett mycket snävt informations- och kulturbehov har massmedia
            genom de senaste decenniernas utveckling kommit att inta en allt
            viktigare plats när det gäller människornas infor- mation, deras
            möjligheter till kulturupplevelser och underhållning. Mass- media
            har bidragit till att ge samhällsmedborgarna möjligheter i dessa
            hän- seenden som för inte så länge sedan var otänkbara. Inte sällan
            möter man i den massmediepolitiska debatten föreställningar om
            att existerande såväl som tillkommande media skall användas i
            ”upp- lysande” och ”uppfostrande” syfte och att ett viktigt mål
            för statens medie- politik måste vara att styra medborgarnas medieval,
            så att vissa ”felaktiga” val
          </p>
          <p xml:id="i-Y2x1XECMc7Mok5Ee2cjnfe">
            1 Riksdagen 1975. 3 saml. Nr 1838-1840
          </p>
          <pb facs="riksdagen-motions-pdf/data/1975/mot_1975__1838/mot_1975__1838-002.pdf"/>
          <p xml:id="i-ScRnzbGQXMEtVsnpqQFeJz">
            antingen göres svårare eller helt omöjliggöres. Ofta kläs dessa
            uppfatt- ningar i dräkter som att förhindra en ”kommersialisering”
            av massmedia eller att slå vakt om ”samhällsinformationen” i framför
            allt etermedia. En sådan inställning riskerar lätt att leda till
            en förmyndarpolitik, där andra intressen än medborgarnas sätts
            i centrum. Massmedias informativa uppgifter är utomordentligt
            viktiga. Genom olika typer av media ges medborgarna den information
            om händelser och skeenden som är en nödvändig förutsättning för
            att de mer eller mindre aktivt skall kunna delta i den demokratiska
            beslutsprocessen. Här är det av stor vikt att medieutbudet tillgodoser
            högt ställda krav på mångsidighet. Massmedias samband med den
            allmänna kulturpolitiken är intimt och oupplösligt, och det är
            närmast självklart att de mål som gäller för de all- männa kultursträvandena
            i samhället i tillämpliga delar också måste gälla för massmedia.
            Dessa utgör ju i själva verket ett av de allra effektivaste sätten
            för att förverkliga samhällets kulturella strävanden och för att
            ge varje medborgare bättre möjligheter att bli delaktig i dem.
            Ofta framställs medborgarnas krav på underhållning och förströelse
            i den mediepolitiska debatten som något mindre ”fint” och som
            något som i möjligaste mån bör lämna plats för olika typer av
            ”seriösare” medieutbud. En sådan inställning är enligt vår mening
            felaktig. Varje människa har rätt att kräva viss underhållning
            och förströelse. Det finns knappast någon anledning att hävda
            att medborgarnas behov av avkoppling skull8 vara nå- gonting som
            staten på olika sätt skall bekämpa. Tvärtom måste det vara en
            viktig del av massmedias verksamhet att tillgodose dessa behov
            och krav. De krav som kan ställas på massmedia totalt sett skall
            också gälla för en decentraliserad ljudradioverksamhet. Det avtal
            som måste komma till stånd mellan staten och de enheter som skall
            svara för lokalradioverksam- heten bör innehålla en målsättning
            för verksamheten, vari anges att lo- kalradion skall tillgodse
            medborgarnas behov av information, upplevelser, förströelser och
            underhållning.
          </p>
          <p xml:id="i-EhAGS9qtq8aE4UHpgv9Lno">
            2. Lokalradions roll
          </p>
          <p xml:id="i-XcdmQkpnfqiTWijvGBqujb">
            Statens politik på etermedieområdet har hitintills kännetecknats
            av strä- vandena att på olika sätt slå vakt om den monopolställning
            som ursprung- liget getts Sveriges Radio. Trots att kritiken tilltagit
            i styrka mot den starka centraliseringen som detta lett till under
            de senaste åren, har regeringen i olika sammanhang valt att stå
            fast vid linjen om Sveriges Radio som ytterst ansvarig för all
            etermedieverksamhet i landet. Att en sådan monopolisering av det
            för framtiden kanske viktigaste av våra massmedia har medfört
            en rad negativa effekter säger sig självt. Trots de regler om
            opartiskhet och saklighet som finns inskrivna i radiolagen och
            i avtalet mellan Sveriges Radio och staten, har företaget i många
            fall
          </p>
          <pb facs="riksdagen-motions-pdf/data/1975/mot_1975__1838/mot_1975__1838-003.pdf"/>
          <fw xml:id="i-9dXUCmQqbvk9mMfo83E8jV">
            Mot. 1975:1838 3
          </fw>
          <p xml:id="i-X8PAACiYgFXT5RcuxKPBGk">
            kommit att — medvetet eller omedvetet — utnyttja sin monopolställning
            på ett sätt som allmänt ansetts stå i klar kontrast mot dessa
            regler. De kontrollinstanser som byggts in i monopolsystemet har
            heller inte visat sig vara tillräckliga. Moderata samlingspartiet
            har länge förordat att Sveriges Radios monopol på samtliga etersändningar
            i landet upphävs och att vi får en etermediepolitik som möjliggör
            den valfrihet och den konkurrens som är en självklarhet inom varje
            annat område av den breda massmediesektorn. Förslaget om införandet
            av regionala radiosändningar, skilda från Sveriges Radios övriga
            verksamhet, utgör ett värdefullt led i strävandena att uppnå en
            ökad valfrihet och mångsidighet i etermedieutbudet. Genom att
            pro- gramproduktionen på detta sätt knyts fastare till de olika
            delarna av vårt land, kan man uppnå en minskning av den centralisering
            och fixering vid bara vissa delar av vårt land vilken inte sällan
            varit tydlig i Sveriges Radios programpolitik. Lokalradion utgör
            således inte bara ett värdefullt komplement till Sveriges Radios
            radiosändningar utan också ett helt nytt inslag i etermediebilden.
            Det är därför viktigt att lokalradion redan från början ges en
            sådan or- ganisation och en sådan inriktning, att verksamheten
            successivt kan ut- vecklas till ett alltmer betydelsefullt alternativ
            och komplement till Sveriges Radios verksamhet. Lokalradion måste
            bli en viktig länk i ansträngningarna att få till stånd en större
            valfrihet och en bättre konkurrens i etern.
          </p>
          <p xml:id="i-cUiig6LZ693LAxKAcvtZQ">
            3. Huvudmannaskapet för lokalradion
          </p>
          <p xml:id="i-Tt1L6X3Rbg4EE4vuDUhhpY">
            1969 års radioutrednings majoritet föreslog i sitt betänkande
            att lokal- radiostationerna skulle ägas av ett enda bolag, i betänkandet
            benämnt Sve- riges Lokalradio AB. Till betänkandet hade emellertid
            en ledamot fogat en reservation, enligt vilken en modell med lokala
            radiobolag som gemen- samt bildade någon form av riksomfattande
            serviceorganisation vore att föredra. De remissinstanser som tagit
            ställning i frågan om lokalradions huvud- mannaskap är ganska
            jämnt fördelade mellan dessa två alternativ och ett tredje alternativ,
            innebärande att även lokalradioverksamheten i sin helhet inordnas
            under Sveriges Radio. En viss övervikt förefaller dock att finnas
            för den senare lösningen. En rad olika argument kan anföras för
            vart och ett av dessa tre olika alternativ till huvudmannaskap
            för lokalradion. För att inordna verksamheten under Sveriges Radio
            talar tekniska och praktiska argument, som framför allt äger relevans
            under lokalradioverk- samhetens uppbyggnadsskede. För att låta
            lokalradion bilda ett separat och med Sveriges Radio jämställt
            företag talar önskvärdheten av att slå vakt om lokalradions självständighet
            gentemot Sveriges Radio, liksom det behov av viss riksomfattande
            sam-
          </p>
          <pb facs="riksdagen-motions-pdf/data/1975/mot_1975__1838/mot_1975__1838-004.pdf"/>
          <fw xml:id="i-GAzx8hS51rqrKjHkLvyvPL">
            Mot. 1975:1838 4
          </fw>
          <p xml:id="i-DhXtXcVKteRs55XTVbYFXU">
            ordning av lokalradioverksamheten som obestridligen föreligger.
            För att låta varje lokalradiostation bilda ett separat bolag talar
            behovet av en så decentraliserad etermediestruktur som möjligt,
            liksom önskvärd- heten av att lokalradion skall ges en så nära
            anknytning som möjligt till den bygd i vilken den verkar. I propositionen
            förordar departementschefen att lokalradioverksamheten organiseras
            som ett separat riksomfattande bolag men att detta bolag ges ställning
            som dotterbolag till Sveriges Radio. Departementschefen uttalar
            emellertid klart att detta är att se som en provisorisk lösning,
            till dess att ställning har tagits till frågan om radio- och TV-verksamhetens
            orga- nisation efter det att nu gällande avtal mellan staten och
            Sveriges Radio löpt ut. Den konstruktion som departementschefen
            valt innebär en rad klart på- visbara nackdelar samtidigt som
            det är svårt att se de fördelar som enligt propositionen skall
            vara förknippade med förslaget. Starka skäl talar för att lokalradion
            bör organiseras fristående från Sveriges Radio. Inte minst därigenom
            att lokalradions sändningar skall läggas in i ordinarie P3-sändningar
            från Sveriges Radio kommer det att uppkomma situationer där Sveriges
            Radios och lokalradions intressen kommer att kom- ma i konflikt
            med varandra. I dessa situationer är det en fördel att lokalradion
            bildar en separat enhet och att denna enhet kan föra direkta förhandlingar
            med Sveriges Radios ledning om de problem som finns. Vid en konstruktion
            där lokalradion helt inordnas under Sveriges Radio, eller där
            lokalradion ges ställning som dotterbolag till Sveriges Radio,
            ligger det nära till hands att de lösningar som väljs vid sådana
            konflikter inte blir de som tjänar lokalradions intressen bäst.
            För en från Sveriges Radio oberoende ställning talar också personalfrå-
            gorna. Lokalradion måste ges möjlighet att successivt under sitt
            uppbygg- nadsskede rekrytera den personal som den själv anser
            vara mest lämpad för uppgiften att producera bra lokalradio. Läggs
            lokalradion in under Sve- riges Radio, eller ges den formen av
            ett dotterbolag till Sveriges Radio, finns det en risk att den
            för lokalradions framtid så viktiga personalpolitiska självständigheten
            går förlorad. Av dessa och andra skäl bör lokalradion organiseras
            i form av fristående aktiebolag, där varje radiostation bildar
            ett eget självständigt bolag. På det sättet säkerställes bäst
            det oberoende gentemot centrala intressen och den lokala förankring
            som måste tillmätas stor vikt för lokalradions verksamhet. Lokalradion
            blir på detta sätt också ett verksamt intrument för att bryta
            den brist på valfrihet och konkurrens som i dag i alltför stor
            utsträckning kännetecknar situationen på etermedieområdet i vårt
            land. En rad argument har anförts mot en lösning där varje lokalradiostation
            bildar ett eget bolag, men intet av dessa argument har enligt
            vår uppfattning en sådan tyngd att det kan anses uppväga de starka
            fördelar som denna organisationsform obestridligen medför.
          </p>
          <pb facs="riksdagen-motions-pdf/data/1975/mot_1975__1838/mot_1975__1838-005.pdf"/>
          <fw xml:id="i-SJjiYCKYRMcrZQ5QW2qzce">
            Mot. 1975:1838 5
          </fw>
          <p xml:id="i-mg3m4huQMPqT5x9iiSqkB">
            Att säkerställa programproducenternas oberoende gentemot olika
            typer av påtryckningsgrupper inom eller utom det lokala radioföretaget
            torde inte ställa sig markant svårare i den ena eller den andra
            organisationsformen. Gentemot central påverkan och centrala direktiv
            erbjuder den av oss för- ordade organisationsformen det bästa
            skyddet, medan en mer central or- ganisationsform självfallet
            kan göra det lättare att hävda lokalradions obe- roende gentemot
            olika lokala intressenter. Genom klara uttalanden från statsmakternas
            sida bör det slås fast att ansvaret för programproduktionen vilar
            hos programproducenterna på lokalradioföretaget. Inte heller de
            problem rörande framtida organisationsförändringar som anförts
            i debatten kan anses vara av den arten att de utgör ett hinder
            för förverkligandet av en struktur med oberoende lokalradiobolag.
            Några mera grundläggande skillnader mellan organisationsförändringar
            i de olika tänk- bara organisationsformerna behöver inte finnas.
            Till detta kommer att de organisationsförändringar i framtiden
            som vi bedömer som mest aktuella är bildandet av nya lokalradiobolag,
            och i det hänseendet torde det kunna hävdas att en mer decentraliserad
            struktur här sannolikt ger en bättre flexi- bilitet och dynamik,
            eftersom de lokala intressena ges bättre möjligheter att utöva
            inflytande över utvecklingen. Som aktieägare i de lokala radiobolagen
            bör organisationer liksom press inom lokalradioområdet i första
            hand komma i fråga. Beträffande organi- sationer bör de principer
            tillämpas som gäller angående ägandet i Sveriges Radio AB i dag.
            Starka skäl talar dessutom för att de lokala pressintressena som
            representerar en god sakkunskap när det gäller lokal och regional
            ny- hetsförmedling, ges möjlighet att teckna aktier i lokalradiobolaget.
            Lokalradiobolagets styrelse bör till två tredjedelar utses av
            aktieägarna, medan den resterande tredjedelen bör tillsättas av
            landstinget eller lands- tingen i det område där lokalradiostationen
            verkar. Speciellt betydelsefullt är att det i styrelsen ingår
            sakkunniga från massmedieområdet. För att und- vika att styrelsen
            i rena programfrågor får en alltför stark ställning gentemot de
            programproducerande delarna av företaget skulle bestämmelser om
            en viss rotation av styrelseuppdragen kunna komma i fråga. Denna
            fråga bör emellertid prövas ytterligare efter det att viss erfarenhet
            vunnits av hur lokalradiobolagen i praktiken fungerar. Av flera
            olika skäl kommer det att bli nödvändigt för de lokala radio-
            bolagen att bilda någon form av gemensam service- och förhandlingsor-
            ganisation, eventuellt i bolagsform. Ett sådant bolag bör i första
            hand ges till uppgift att svara dels för lokalradions förbindelser
            med Sveriges Radio AB, dels att årligen inför riksdagen redovisa
            lokalradions behov av eko- nomiska resurser. I andra hand bör
            ett sådant bolag kunna sköta de eventuellt övriga uppgifter som
            de lokala radiobolagen väljer att låta det handha. Därutöver bör
            självfallet de lokala radiobolagen ha möjlighet att välja de olika
            samverkansformer som de anser vara bäst ägnade att underlätta
            deras verksamhet.
          </p>
          <pb facs="riksdagen-motions-pdf/data/1975/mot_1975__1838/mot_1975__1838-006.pdf"/>
          <fw xml:id="i-AxtEhTf2xi58T9yPsL1QhQ">
            Mot. 1975:1838 6
          </fw>
          <p xml:id="i-D5vnWTUPUwN1cBfAwuNyS8">
            Riksdagen anger årligen hur de influtna licensmedlen skall fördelas
            mellan Sveriges Radio, televerket, byggnadsstyrelsen och radiofonden.
            Med den av oss förordade lösningen av huvudmannaskapsfrågan om
            lokalradion bör riksdagen i framtiden också anvisa medel separat
            för lokalradion. Fördel- ningen av dessa medel mellan de olika
            lokala bolagen bör ske på sätt som dessa träffar avtal om.
          </p>
          <p xml:id="i-YKffZU8US3SHpW3KUho4d2">
            4. Uppbyggnads- och personalfrågor
          </p>
          <p xml:id="i-4Mq28WJuVyrGxKvUwpx6t7">
            Uppbyggnaden av lokalradion bör ske med tanke på den viktiga
            roll som lokalradion bör spela i det framtida samlade etermedieutbudet.
            Som tidigare påpekats är det av stor vikt att lokalradions personalpolitiska
            självständighet gentemot Sveriges Radio säkerställes, vilket automatiskt
            blir fallet i den av oss föreslagna konstruktionen. Även om riksdagen
            i sitt ställningstagande skulle anse att en annan konstruktion
            vore att föredra, är det emellertid av vikt att dessa problem
            beaktas. Utbyggnaden av lokalradion kommer att ställa krav på
            nyrekrytering av journalister, och det är därvid av stor vikt
            att se till att lokalradions per- sonalrekrytering sker på ett
            sådant sätt att förutsättningar skapas för lo- kalradiosändningar
            av god kvalitet i framtiden. Det är en obestridlig fördel om rekryteringen
            kan ske successivt och om de lokala bolagen under upp- byggnadsskedet
            kan använda de medel som står till deras förfogande för personal
            för att tillfälligt knyta personal till företaget för specifika
            objekt. Rekrytering av fast anställda personer kan därvid ske
            successivt och allt- eftersom det visar sig lämpligt och nödvändigt.
            Under lokalradions själva uppbyggnadsskede finns det behov av
            en intim samverkan med bl. a. Sveriges Radio, och under remissbehandlingen
            av RUT 69:s betänkande har detta behov ofta anförts som ett motiv
            för att knyta lokalradioverksamheten i dess helhet till Sveriges
            Radio i den ena eller den andra formen. Även om dessa behov enligt
            vår uppfattning inte är av den arten att de motiverar ett så drastiskt
            brott mot de principer om lokal anknytning och oberoende som vi
            anser bör vara vägledande för lokalradions verksamhet, kan det
            i ett begränsat uppbyggnadsskede finnas skäl som talar för en
            mer samlad organisation av lokalradion. Successivt kan sedan lokala
            radiobolag bildas, vilka så snart som möjligt övertar ägar- ansvaret
            för driften av de lokala radiostationerna.
          </p>
          <p xml:id="i-EeXugkW6SMAtB2GjCBjzti">
            5. Områdesindelning och utbyggnad
          </p>
          <p xml:id="i-A682S89Jsy37HnmZs7F8AJ">
            I propositionen föreslås att 24 separata lokalradiostationer
            skall inrättas, vilket innebär en avsevärd reduktion i jämförelse
            med det förslag om 36 lokalradioområden som lades fram av RUT
            69. Vissa regioner ges därigenom en sämre lokalradioservice än
            vad som skulle ha blivit fallet om RUT 69:s förslag hade genomförts.
          </p>
          <pb facs="riksdagen-motions-pdf/data/1975/mot_1975__1838/mot_1975__1838-007.pdf"/>
          <fw xml:id="i-1v6jADRXBw5GUvVKUAN48">
            Mot. 1975:1838 1
          </fw>
          <p xml:id="i-JBQFYfNp5Gcdmz6q2H2p7x">
            Det bör emellertid understrykas att den områdesindelning som
            kommer att gälla under lokalradions uppbyggnadsskede sannolikt
            mycket snart kom- mer att bli föremål för revideringar och förändringar,
            främst därigenom att nya lokalradiobolag tillkommer. På grund
            av detta, och på grund av att redan den utbyggnadstakt av lokalradion
            som departementschefen fö- reslår kommer att ställa stora krav,
            bl. a. i personellt hänseende, är vi f. n. inte beredda att förorda
            en väsentligt snabbare utbyggnad än den depar- tementschefen föreslagit.
            Detta får emellertid inte utesluta att justeringar av den föreslagna
            in- delningen eller tillägg av enstaka lokalradiobolag görs. Speciellt
            vill vi i det sammanhanget påpeka det uppenbara förhållandet att
            utrymme och un- derlag för fler stationer utan tvivel finns i
            landets mer utpräglade tätorts- regioner. I fråga om sändningstiden
            innebär departementschefens förslag också en betydande nedskärning
            av RUT 69:s ambitioner, och detta motiveras dels med de svårigheter
            som Sveriges Radio annars kulle få, dels med de starkt ökade resurskrav
            som sändningstider i enlighet med RUT 69:s förslag skulle innebära.
            Trots att vi i princip ställer oss positiva till den viljeinriktning
            som RUT 69:s förslag innebär, talar skäl även på denna punkt för
            att de- partementschefens förslag i sina huvuddrag är bäst ägnat
            att säkerställa den lugna uppbyggnad av lokalradioverksamheten
            som vi fäster stor vikt vid. Det nu föreslagna systemet med lokalradiosändningar
            ”inbrutna” i Sve- riges Radios P3-sändningar är en mindre lyckad
            kompromiss, dikterad av tekniska nödvändigheter. Vi vill emellertid
            understryka att, så fort tekniska och andra möjligheter står till
            buds, en separat radiokanal för lokalradion bör byggas ut.
          </p>
          <p xml:id="i-BYJ47dX3wYQMWykQc5TL66">
            6. Samhällsinformation i radio och TV
          </p>
          <p xml:id="i-STAcUQ6Ja9TiypMbdrnBfR">
            Det förslag om utökad s. k. samhällsinformation i radio och TV
            som lades fram av RUT 69 har fått ett kritiskt mottagande av remissinstanserna,
            och det är därför att hälsa med tillfredsställelse att departementschefen
            i propositionen i allt väsentligt lägger utredningens förslag
            på denna punkt åt sidan. Att det finns ett visst behov av samhällsinformation
            i radio och TV är obestridligt, och utrymme för sådan bör också
            ges. En grundläggande för- utsättning är emellertid att informationen
            ges på ett sådant sätt att den inte äventyrar vare sig Sveriges
            Radios eller lokalradioföretags integritet och oberoende ställning.
            RUT 69:s förslag var på den punkten inte till- fredsställande.
            I propositionen uttalar departementschefen att en viss utökning
            av den nuvarande sändningstiden för samhällsinformation bör kunna
            ske ”utan att detta behöver påverka principen om rundradioföretagets
            oberoende eller
          </p>
          <pb facs="riksdagen-motions-pdf/data/1975/mot_1975__1838/mot_1975__1838-008.pdf"/>
          <fw xml:id="i-BR38GssL2CgQFCFmqTsZkc">
            Mot. 1975:1838 8
          </fw>
          <p xml:id="i-7ZAYJe5JZHb19RH4C8QB7E">
            företagets möjligheter att komponera programsättningen”. Från
            vår sida har vi ingen anledning att motsätta oss smärre förändringar
            i den sändningstid som nu förekommer, men det är av stor vikt
            att dessa förändringar sker utan att de principer som hitintills
            gällt för verksamheten på detta område rubbas. Ett uttalande av
            denna innebörd bör göras av riksdagen. Såväl RUT 69 som departementschefen
            diskuterar möjligheterna för or- ganisationer att ges rätt till
            viss sändningstid för samhällsinformation i radio och TV. Medan
            RUT 69 av olika skäl ställde sig avvisande till denna tanke, anser
            departementschefen uppenbarligen att organisationerna i vissa
            fall skall ges denna möjlighet. I den mån överenskommelser mellan
            t. ex. arbets- marknadens parter har mycket stor räckvidd och
            betydelse kan skäl anföras för detta, och en sådan informationsverksamhet
            har också tidigare före- kommit. Det måste emellertid understrykas
            att det här måste röra sig om speciellt motiverade undantagsfall.
            En generell möjlighet för organisationer att få sända information
            i olika frågor via radio och TV skulle kunna innebära ett allvarligt
            ingrepp i rundradioföretagens oberoende.
          </p>
          <p xml:id="i-Kz6gy5SJs4BJj9BtLwJLPC">
            7. Reklam i radio och TV
          </p>
          <p xml:id="i-6k81FT9tJbpoWqKNKukzYq">
            Moderata samlingspartiet har, som tidigare påpekats, i en rad
            sammanhang ansett att frågan om finansieringen av rundradioverksamheten
            bör hållas öppen. Vi har framför allt sett en alternativ finansiering
            som ett av de verkningsfullaste medlen när det gäller att bryta
            ner den nuvarande mo- nopolsituationen på etermedieområdet och
            att skapa en etermediestruktur som i betydligt högre grad än dagens
            tillgodoser de krav på valfrihet och konkurrens som vi ställer
            på andra delar av massmedieutbudet. Reklamutredningen har i ett
            år 1973 avlämnat betänkande i detalj belyst hur reklam skulle
            kunna användas för att finansiera främst TV-sändningar. Genom
            sina direktiv var utredningen dock dess värre förhindrad att studera
            det alternativ som från moderata samlingspartiets sida vid ett
            flertal tillfällen förordats, nämligen inrättandet av en från
            nuvarande Sveriges Radio separat reklamfinansierad TV-kanal. Den
            totala reklamfinansiering som reklam- utredningen studerat är,
            vilket utredningen också visat, ingen lämplig form för att organisera
            den samlade televisionsverksamheten i landet. Enligt vår uppfattning
            finns det fortfarande starka skäl som talar för att frågan om
            en framtida reklamfinansiering av delar av det samlade eter- medieutbudet
            hålles öppen. Möjligheterna att i framtiden inrätta en ytter-
            ligare televisionskanal, finansierad genom reklam, eller att expandera
            och bygga ut etermedia på lokal och regional nivå genom reklamfinansiering
            bör inte uteslutas innan de ens utretts på ett tillfredsställande
            sätt. Ett ställningstagande till frågan om reklamfinansieringsfrågan
            är inte vare sig nödvändigt eller lämpligt i dagens läge. Vi förordar
            därför att denna fråga hänskjutes till radioutredningen.
          </p>
          <pb facs="riksdagen-motions-pdf/data/1975/mot_1975__1838/mot_1975__1838-009.pdf"/>
          <fw xml:id="i-RYtBkUNh9jfjL3HeBMZQhQ">
            Mot. 1975:1838 9
          </fw>
          <p xml:id="i-CR221m2JBcqxiW4tRdrtio">
            Hemställan
          </p>
          <p xml:id="i-TJ6S6UNBXgicrbYfZo7vQx">
            Med hänvisning till vad som ovan anförts yrkas att riksdagen
            1. beslutar att lokalradion ges en i förhållande till Sveriges
            Radio självständig ställning, 2. beslutar att lokalradion organiseras
            i form av lokala bolag i enlighet med vad som i motionen anförts,
            3. som sin mening uttalar att i avtalen mellan staten och lokal-
            radiobolagen anges att lokalradion skall tillgodose medborgar-
            nas behov av information, upplevelser, förströelse och under-
            hållning, 4. beslutar att de regler i fråga om bl. a. opartiskhet
            och saklighet som gäller för Sveriges Radio AB skall iakttas av
            lokalradion, 5. godkänner de riktlinjer för lokalradions personella
            uppbyggnad som anges i motionen, 6. som sin mening uttalar att
            nuvarande principer för s. k. sam- hällsinformation i radio och
            television bibehålles, 7. hos regeringen hemställer om sådana
            tilläggsdirektiv till ra- dioutredningen att denna även kan beakta
            frågan om reklam i radio och television.
          </p>
          <p xml:id="i-6J5qaDXoQNf1pQWBmeX2h1" type="date">
            Stockholm den 7 februari 1975
          </p>
          <div xml:id="i-3Hbv4Cu9ZoMwfVXeArFBmg" type="signatureBlock">
            <list xml:id="i-VKNXZDH1gMGxXB6M4ULp5P">
              <item xml:id="i-wQqWe11ao49vtMa9riCWf" who="i-LQKP5CDY62YpFZWUbs7QiW" type="signature">
                GÖSTA BOHMAN (m)
              </item>
            </list>
          </div>
          <p xml:id="i-5iGGhbf8amqPkq6Qf2o8G1">
            NILS CARLSHAMRE (m) CARL-WILH. LOTHIGIUS (m) STAFFAN BURENSTAM
            LINDER (m) ASTRID KRISTENSSON (m) G. IVAR VIRGIN (m) ERIC KRÖNMARK
            (m) PER PETERSSON (m) TAGE MAGNUSSON (m) i Gäddvik i Borås
          </p>
          <p xml:id="i-WCiUvUQFrLdvyv52AspBqu">
            BRITT MOGÅRD (m)
          </p>
        </div>
      </div>
    </body>
  </text>
</TEI>
