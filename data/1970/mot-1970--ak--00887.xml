<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00887">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__887/mot_1970__ak__887-001.pdf"/>
      <fw xml:id="i-MmkE6rM5gjFZnjYnspJ4SD">
        Motion i Andra kammaren, nr 887 år 1970 5
      </fw>
      <div xml:id="i-Y94sJidgzPBaiEmTStCZaz" type="motHeader">
        <div xml:id="i-Lyt3ZA2EPXSx5RDZQs6c4W" type="motTitle"/>
        <div xml:id="i-HMa9higsgvs3rRuPUTXsPc" type="motSubmissionInfo"/>
      </div>
      <div xml:id="i-4hMQyQkBGNtdNLW4g696sK" type="motBody">
        <div xml:id="i-9jG6xqTsJLP6CYoFHH8U3F">
          <p xml:id="i-3Nve4Uz4657dVa1sjTEUsJ">
            Nr 887
          </p>
          <p xml:id="i-Rcw1QfM6622wasBijC4DHe">
            Av herr Sundelin m. fl., angående det statliga stödet till eldistributionen
            på landsbygden.
          </p>
          <p xml:id="i-WHHfjWN4znvkTLfNRgEsK">
            (Lika lydande med motion nr 750 i Första kammaren)
          </p>
          <p xml:id="i-FsrqbvumNo9hv1zuUvpMWa">
            I en motion i andra kammaren nr 762 år 1969 av undertecknad Sundelin
            m. fl. (lika lydande med motion nr 651 i första kammaren) hemställdes
            om riksdagens uttalande att den statliga stödverksamheten för
            restelektrifieringar och upprustning av glesbygdernas distributionsnät
            tills vidare borde fortsätta i nuvarande form, oaktat eldistributionsutredningen
            år 1968 föreslagit att verksamheten borde avvecklas. Som skäl
            för fortsatta stödåtgärder åberopades i motionen ett antal remissutlåtanden
            över utredningens betänkande, bl. a. av kommerskollegium, som
            därjämte i anslutning till sina anslagsäskanden de närmast föregående
            åren anfört skäl för att verksamheten borde fortsätta under en
            övergångsperiod. I statsutskottets utlåtande nr 165 över motionen
            anfördes att Kungl. Maj:t haft för avsikt att till höstriksdagen
            1969 framlägga förslag med anledning av utred- ningens betänkande,
            varvid jämväl frågan om det statliga stödet skulle behandlats.
            Något sådant förslag hade dock ännu ej kunnat utarbetas, men då
            frågan var under fortsatt övervägande förutsattes att behandlingen
            av det ämne motionen avsåg vore att vänta inom kort. Vid andra
            kammarens kortfattade behandling av motionen den 3 december ut-
            tryckte undertecknad Sundelin den förhoppningen, att det ej skulle
            behöva ta alltför lång tid för industridepartementet att ta ställning
            till de berörda spörsmålen, samt avstod för dagen från vidare
            yrkande. Det har emellertid på senaste tiden visat sig att frågan
            om eldistributionens fram- tida struktur är föremål för så motstridiga
            bedömningar på olika håll att komplet- terande utredningar och
            överläggningar erfordras. Förslag till riksdagen i dessa frågor
            kan sålunda enligt uttalande i årets statsverksproposition förväntas
            tidigast till 1971 års riksdag. I förra årets motion erinrades
            om att effekten av upprustningsbidragen (cirka 62 miljoner kronor
            hittills) varit den att cirka 250 mindre glesbygdsföretag kunnat
            infogas i större distributionsenheter i samband med nätupprustning
            och att där- igenom cirka 40 000 hushåll fått sin elförsörjning
            säkerställd. Kostnaden för upp- rustning av sådana återstående
            distributionsområden, som för framtiden blir klart förlustbringande
            för de övertagande företagen, hade av kommerskollegium upp- skattats
            till inemot 50 miljoner kronor. Vidare upplystes att kommerskollegium
            för budgetåret 1968/69 hade begärt bemyndigande att bevilja bidrag
            med 10,5 miljoner
          </p>
          <pb facs="riksdagen-motions-pdf/data/1970/mot_1970__ak__887/mot_1970__ak__887-002.pdf"/>
          <fw xml:id="i-LcTAQCtSeXbDGFChfGG1N2">
            6 Motion i Andra kammaren, nr 887 år 1970
          </fw>
          <p xml:id="i-LU61CkrvxRzrFeiwShLRA9">
            kronor men att bemyndigandet hade begränsats till 5 miljoner
            kronor. Den ytter- ligare nedskärning till 3 miljoner kronor,
            som föreslagits i 1969 års statsverksproposi- tion, skulle ytterligare
            förvärra den fördröjning av frågornas behandling som det föregående
            årets begränsning medfört. I årets statsverksproposition föreslås
            ånyo en begränsning till 3 miljoner kronor, trots att kommerskollegium
            begärt 10,5 miljoner kronor och därvid närmare redo- gjort för
            de besvärande verkningarna dels av den starka nedskärningen i
            förhållande till redovisade anspråk, som skett de senaste åren,
            dels av ovissheten om verksam- hetens omfattning i fortsättningen.
            Vi vill särskilt fästa uppmärksamheten på kolle- giets uttalande
            att ”förhandlingar och utredningar om övertagande av oräntabla
            och upprustningskrävande företag har i stort sett avstannat, huvudsakligen
            av den anledningen att kollegium sedan länge ej kunnat lämna förhandsupplysningar
            an- gående möjligheterna till statsbidrag”. Den sanering av oräntabel
            och upprustningskrävande distribution, som statsbidra- gen befrämjar,
            är en företeelse av relativt begränsad omfattning men någonting
            som oundgängligen måste genomföras oavsett hur distributionsstrukturen
            i stora drag på längre sikt kommer att te sig. Det är vidare för
            de berörda bygderna en livsviktig och i många fall högst akut
            angelägenhet som redan på ett besvärande sätt blivit fördröjd
            genom att frågan om upprustningsverksamhetens fullföljande samman-
            kopplats med de långsiktiga strukturfrågorna. En hårdhänt påminnelse
            om betydelsen av goda distributionsanläggningar har vi ju fått
            i samband med de senaste årens ofta återkommande svåra väderleksförhållanden.
            Därvid har kunnat konstateras hur sårbara speciellt en del glesbygdsnät
            är och hur svårartade följderna av lång- variga avbrott numera
            är, då man t.o.m. på landsbygden är beroende av konti- nuerlig
            elförsörjning för flera livsviktiga funktioner (värme, vattenförsörjning,
            livs- medelsförvaring m. m.). Enligt vad vi inhämtat har genomgående
            den erfarenheten gjorts att välplanerade och upprustade elnät
            avsevärt bättre motstått de mekaniska och elektriska påfrestningarna
            i samband med ovädren samt vid skador kunnat repa- reras avsevärt
            snabbare än äldre och klenare anläggningar. Vi vill understryka,
            att det här ej gäller lokaliseringspolitiskt tvivelaktiga stor-
            satsningar på avfolkningsbygder utan måttliga specifika insatser
            (upp till några tusen kronor per hushåll) för att de kvarboende
            ej skall behöva utstå den uppen- bara orättvisa som en undermålig
            elförsörjning utgör. Upprustningsåtgärderna ligger sålunda helt
            i linje med det intresse för glesbygdernas serviceproblem som
            statsmak- terna numera dokumenterat. Att antalet konsumenter minskar
            på landsbygden är ju till stor del en följd av jordbrukens sammanläggning
            till större produktionsen- heter, där driften mer än någonsin
            tidigare är beroende av en god elförsörjning. Sam- tidigt försämras
            distributionens lönsamhet genom utglesningen. En viktig synpunkt
            är slutligen att upprustningsproblemen i regel återfinns inom
            de områden som enligt civilförsvarsmyndigheternas planläggning
            skall ta emot tät- orternas befolkning vid utrymning, varvid belastningarna
            kan väntas öka kraftigt. Följdverkningarna av ett sammanbrott
            i den lokala eldistributionen kan i en sådan situation bli katastrofala.
          </p>
          <pb facs="riksdagen-motions-pdf/data/1970/mot_1970__ak__887/mot_1970__ak__887-003.pdf"/>
          <fw xml:id="i-2jgzaBpxk6oaWxJ8LMCBQm">
            Motion i Andra kammaren, nr 887 är 1970 7
          </fw>
          <p xml:id="i-3eaEkxFVRHuT4y6JjN1mKU">
            Med stöd av det anförda får vi hemställa, att riksdagen måtte
            uttala att stödverksamheten bör fortsätta i nuvarande form tills
            de angelägna restelektrifieringarna genom- förts och eldistributionens
            strukturrationalisering fortskridit så långt att glesbygdsdistributionens
            samordning med ekonomiskt bärkraftig distribution kan fullföljas
            samt att omfattningen av stödet anpas- sas efter de behov som
            efter hand anmäles av kommerskollegium.
          </p>
          <p xml:id="i-T4vTHEVuCKAax8tP3p5T85" type="date">
            Stockholm den 28 januari 1970
          </p>
          <div xml:id="i-FUcB4JHQZ6p4xR5fnEFsfb" type="signatureBlock">
            <p who="i-Nz6uZVP5sNpeN6m9P5Fqet" type="signature">
              B. Sundelin (s)
            </p>
            <p who="i-GUKPcJTTQcDu1zKDGhNWJP" type="signature">
              Sven Ekström (s)
            </p>
            <p who="i-91SAXsUbmLaUj8YfQKHZ1n" type="signature">
              Per-Eric Ringaby (m)
            </p>
            <p who="i-3dSCLMKUwKr5vhehzJtxSR" type="signature">
              Elvira Holmberg (s)
            </p>
          </div>
          <p xml:id="i-9ZxzMoffyUHGX7PugcML1b">
            Arne Nygren (s) John Eriksson (cp) Per Petersson (m) i Bäckmora
            i Gäddvik
          </p>
        </div>
      </div>
    </body>
  </text>
</TEI>
