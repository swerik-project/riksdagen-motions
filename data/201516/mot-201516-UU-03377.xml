<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-03377">
  <teiHeader>
    <fileDesc>
      <titleStmt>
        <title>med anledning av prop. 2015/16:152 Samförståndsavtal om värdlandsstöd</title>
        <author corresp="i-DyTmp7YURsib9gzvRDZtm9">av Stig Henriksson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3377 av Stig Henriksson m.fl. (V)</title>
          <idno type="rdwebb">H3023377</idno>
          <rs type="number">3377</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3023377/text</ref>
          <ref type="dokument_url_html">http://data.riksdagen.se/dokument/H3023377</ref>
          <ref type="dokumentstatus_url_xml">http://data.riksdagen.se/dokumentstatus/H3023377</ref>
          <ref type="docx">http://data.riksdagen.se/fil/89EE53BD-FFEF-4F45-B097-A5DC4AF6F31C</ref>
          <ref type="pdf">http://data.riksdagen.se/fil/DA4E2A9E-A393-46D1-B230-50AFD8D34A79</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EEQ7Z5pxiRMNbS2VcgUkag" type="basedOn"/>
        <correspContext corresp="i-EEQ7Z5pxiRMNbS2VcgUkag">
          <ref>Proposition 2015/16:152</ref>
        </correspContext>
        <correspAction xml:id="i-3dHM3BdBCSQrmQLQYx4zpX" type="signed"/>
        <correspContext corresp="i-3dHM3BdBCSQrmQLQYx4zpX">
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-4qCpcdrj8DxBW4AC9YQrfs" type="submitted">
          <date when="2016-04-06"/>
          <time when="12:22:59"/>
        </correspAction>
        <correspAction xml:id="i-FfUxa7CacDKdqgTbt3ScoU" type="dismissed">
          <date when="2016-04-07"/>
        </correspAction>
        <correspAction xml:id="i-JAuwzHY6Ee8KvQNty8toRa" type="referred">
          <date when="2016-04-08"/>
        </correspAction>
        <correspAction xml:id="i-285EYpqvEiDRuViCVMzFnX" type="assigned">
          <date when="2016-08-16"/>
          <time when="07:42:54"/>
        </correspAction>
        <correspContext corresp="i-285EYpqvEiDRuViCVMzFnX">
          <ref type="assignedTo">Utrikesutskottet</ref>
        </correspContext>
        <correspAction xml:id="i-CxXE5fpgNRKxNtr4h6LCK2" type="behandlas_i"/>
        <correspContext corresp="i-CxXE5fpgNRKxNtr4h6LCK2">
          <ref type="uppgift">2015/16:UFöU4</ref>
          <ref type="ref_dok_id">H301UFöU4</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UFöU4</ref>
          <ref type="ref_dok_titel">Samförståndsavtal om värdlandsstöd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3377 av Stig Henriksson m.fl. (V)
          med anledning av prop. 2015/16:152 Samförståndsavtal om värdlandsstöd
        </div>
      </div>
      <div type="motBody">
        <div xml:id="i-WvBrNNyJaNDhope1b19WFB" type="TOC">
          <head xml:id="i-E6qrNoUfHgSWf5SWDPGkKZ">
            1Innehållsförteckning
          </head>
          <list>
            <item style="indent-level: 1">
              2Förslag till riksdagsbeslut
            </item>
            <item style="indent-level: 1">
              3Inledning
            </item>
            <item style="indent-level: 1">
              4Bakgrund
            </item>
            <item style="indent-level: 1">
              5Värdlandsavtalet och kärnvapnen
            </item>
            <item style="indent-level: 1">
              6Värdlandsavtalets osäkerheter och oklarheter
            </item>
            <item style="indent-level: 1">
              7Processen
            </item>
            <item style="indent-level: 1">
              8Tilläggsavtalen
            </item>
            <item style="indent-level: 1">
              9Sveriges säkerhet
            </item>
            <item style="indent-level: 1">
              10Vänsterpartiets alternativ
            </item>
          </list>
        </div>
        <div type="motProposal" subtype="förslag">
          <head xml:id="i-GxTYLWJ6MP918hdRushhhL">
            2 Förslag till riksdagsbeslut
          </head>
          <list>
            <item xml:id="i-Nk3UFMuwjanMM19n7w4fU" sortKey="Yrkande 1">
              Riksdagen avslår proposition 2015/16:152 Samförståndsavtal om
              värdlandsstöd.
            </item>
          </list>
        </div>
        <div type="motContent">
          <head xml:id="i-XsDk6FgUQ6jvWHfzosHMm8" type="h1">
            3 Inledning
          </head>
          <p xml:id="i-NSHLyM22sBs7VFM9TU9ujq">
            Vänsterpartiet motsätter sig bestämt att samförståndsavtalet
            om värdlandsstöd med tillhörande tilläggsprotokoll godkänns. Avtalet
            minskar trovärdigheten i vår militära alliansfrihet och ger inga
            garantier för en ökad militär säkerhet för Sverige. Tvärtom kommer
            eventuella Natostyrkor, med bas på svenskt territorium, att öka
            spänningen i vårt närområde och ytterligare minska möjligheterna
            att bedriva en självständig utrikespolitik. I och med en ökad
            närhet till Nato riskerar Sverige att dras in i förödande krig
            och konflikter. Vi menar att riksdagen bör avslå regeringens proposition
            och därmed även samförståndsavtalet om värdlandsstöd med Nato,
            liksom det kompletterande tilläggsprotokollet till PFF SOFA.
          </p>
          <head xml:id="i-UpMK3gjpKzvPbHgVKqn3Ka" type="h1">
            4 Bakgrund
          </head>
          <p xml:id="i-6fDZQJbjxUFEVAeMAAstHN">
            Under en lång tid har Sveriges försvar tvinnats allt hårdare
            ihop med Nato. Under samma tid har Nato och Natoländer genomfört
            tre extremt misslyckade krig i Afghanistan, i Irak och i Libyen
            som starkt bidragit till den flyktingkatastrof EU nu misslyckas
            med att hantera.
          </p>
          <p xml:id="i-R4oUo6GkqDKAkqr6LdpXdy">
            Den dåvarande försvarsministern Thage G. Peterson gav 1995 klartecken
            för avtalet för Sveriges deltagande i Natos partnerskap för fred,
            PFP. Han har dock därefter tydligt markerat att detta klartecken
            gavs i ett helt annat utrikespolitiskt läge som bl.a. innebar
            att många förväntade sig att Rysslands observatörsstatus i Nato
            och deltagande i PFP skulle omvandlas till ett medlemskap i Nato.
            Så blev det inte, vilket han själv beklagar i dag. I stället har
            avtalet om partnerskap för fred använts för att underlätta Sveriges
            deltagande i Natos krigsinsatser i Afghanistan, Libyen m.m. Genom
            att delta i Natos insatser och genom att stå värd för stridsövningar
            som Loyal Arrow i Norrbotten och Baltops i Östersjön har Sverige
            ytterligare närmat sig militäralliansen.
          </p>
          <p xml:id="i-4qRT9oNScNgFg414XpVsgF">
            George F Kennan, som låg bakom Trumandoktrinen, varnade för effekterna
            av en Natoutvidgning. Att utvidga pakten fram till Rysslands gränser
            – och bryta försäkringar givna till Sovjetledarna – var ett fruktansvärt
            misstag, menade han. "Ett expanderande Nato skulle bli det mest
            ödesdigra misstaget i amerikansk politik efter det kalla kriget.
            Ett sådant beslut kan förväntas förvärra de nationalistiska, anti-västerländska
            och militaristiska tendenserna i rysk uppfattning, ha en negativ
            effekt på utvecklingen av den ryska demokratin, återställa atmosfären
            från det kalla kriget till de öst-västliga förbindelserna, och
            driva rysk utrikespolitik i riktningar som avgjort inte blir till
            vår belåtenhet", skrev han profetiskt. Självklart har varje självständigt
            land rätt att forma sin egen säkerhetspolitik och också söka sig
            till de samarbeten och allianser man anser gagnar respektive land.
            I ett läge av ökade spänningar och motsättningar i Europa är det
            dock viktigt att alla parter agerar för att minska polariseringen
            och återupprätta respekten för den europeiska säkerhetsordningen.
            Vi bedömer att en expansion av Nato i detta svåra säkerhetspolitiska
            läge i Europa skulle vara oklokt.
          </p>
          <p xml:id="i-EJ9cD2RTNofw3pjcFVaAua">
            Under samma tid som vi eskalerat vårt närmande till Nato har
            Rysslands upprustning och dess folkrättsbrottsliga agerande på
            Krim och i Ukraina bidragit till den ökade spänningsnivån i vårt
            närområde, även om det i sig knappast kan anses ha ökat hotet
            mot Sverige.
          </p>
          <p xml:id="i-UeeippWFZ4jq8ENRap3uL3">
            Med ett värdlandsavtal knyts vi dessutom allt fastare till en
            militärallians där en av medlemmarna – Turkiet – bombar sin egen
            befolkning, uppträder alltmer auktoritärt mot den politiska och
            medborgerliga oppositionen och bedriver ett extremt cyniskt spel
            i flyktingfrågan.
          </p>
          <p xml:id="i-Y3eAQ7KyawFdMidqECn14B">
            Det är tydligt att ett eventuellt värdlandsavtal skulle innebära
            ytterligare steg mot ett fullvärdigt medlemskap i Nato. Mot ovanstående
            bakgrund ter sig ett värdlandsavtal och än mer ett Natomedlemskap
            som direkt kontraproduktivt när det gäller att värna vårt lands
            säkerhet.
          </p>
          <head xml:id="i-YCxJqKb7nGt9v1fr83y9qX" type="h1">
            5 Värdlandsavtalet och kärnvapnen
          </head>
          <p xml:id="i-UBL1Ufyet59PwFphKvwMSP">
            Vänsterpartiet menar att med ett värdlandsavtal kommer Sverige
            att kunna dras in i krigsförberedelser och krig. Med värdlandsavtalet
            finns också en överhängande risk att Sverige tvingas husera kärnvapen
            på svensk mark. Där slås uttryckligen fast att ”detta samförståndsavtal
            är avsett att överensstämma med Natos doktrin och principer”.
            Natos doktrin är tydlig vad gäller kärnvapen: ”Kärnvapen är en
            central komponent i Natos sammanlagda förmåga för avskräckning
            och försvar…” samt ”Så länge kärnvapen existerar kommer Nato att
            förbli en nukleär allians” (Nato’s Deterrence and Defence Posture
            Review, Chicago 2012). Till det hör principen om ”first use”,
            som innebär att man tar sig rätten att använda kärnvapen även
            om motståndaren inte gjort det.
          </p>
          <p xml:id="i-3kEjxMpb7sXfVPvPpudniQ">
            Oavsett propositionens försök till klarläggande så nämns kärnvapen
            inte i själva avtalet och än mindre Sveriges position i frågan
            och vi måste då utgå från att kärnvapen kan placeras till lands,
            att man kan trafikera svenskt territorialvatten och angöra svenska
            hamnar med kärnvapenbestyckade ubåtar samt överflyga och basera
            kärnvapenbärande stridsflyg på svensk mark. Då USA aldrig kommenterar
            huruvida deras besökande farkoster är kärnvapenbestyckade och
            svensk regering inte söker kontrollera saken utan förutsätter
            att svensk lag följs, är risken stor att även den tänkta motsidan
            för sin säkerhets skull ser Sverige som ett potentiellt kärnvapenmål.
            Tydligheten i den militära alliansfriheten minskar. Osäkerhet
            skapar risker.
          </p>
          <p xml:id="i-XCotXF42P6Hp6yAbFJjxmB">
            Sverige har en historia av aktivt arbete för nedrustning i allmänhet
            och kärnvapenavrustning i synnerhet. Med ett underskrivet värdlandsavtal
            undergrävs vår trovärdighet att arbeta med denna ödesfråga för
            mänsklighetens framtid.
          </p>
          <head xml:id="i-6g4mPnRL1cwgNsVMPUZ9XV" type="h1">
            6 Värdlandsavtalets osäkerheter och oklarheter
          </head>
          <p xml:id="i-4MokFGVGmZ5nLbbCHHjRjN">
            Frågan om värdlandsavtalet möjligen kan strida mot grundlagsstadgade
            fri- och rättigheter är otillräckligt, eller snarare inte alls,
            belyst. Från regeringen understryker man att avtalet inte ger
            Nato rätt att varken vistas eller verka på svenskt territorium
            utan samtycke. Frågan är dock hur stort utrymmet för ett självständigt
            agerande blir när vi redan knutit oss närmare och gjort oss beroende
            av Nato. För framtiden är det regeringen – den som då råkar vara
            vid makten – som tar beslut om att bjuda in Nato eller besvara
            Natos framställan om att få komma hit. I vilka lägen Sverige då
            kan säga nej beror förstås inte bara på avtalstexten; det finns
            också maktpolitiska realiteter att förhålla sig till. Den enda
            garanten för självständiga försvarsbeslut är och förblir militär
            alliansfrihet.
          </p>
          <head xml:id="i-YbTQ2zWAUsgjVJHcNh3oqS" type="h1">
            7 Processen
          </head>
          <p xml:id="i-5DsxXM1H7JAM11rczCJ61h">
            Avtalet i sig är således bemängt med oklarheter. Det enda som
            ter sig säkert är att detta är den första och troligen också den
            sista gången som Sveriges folkvalda riksdag ges möjlighet att
            göra sin stämma hörd. Före underskrivandet fanns inga ambitioner
            till en bred, folklig debatt i frågan. Avtalet undertecknades
            av dåvarande ÖB på uppdrag av den snart avgående regeringen. Avtalet
            behandlades aldrig i utrikesnämnden. Avtalet översattes inte till
            svenska förrän efter nära ett år. Departementsskrivelsen, som
            varken nämner orden ”alliansfrihet” eller ”kärnvapen”, skickades
            inte på någon bred remiss. Exempelvis saknades fredsrörelsen och
            civilsamhället helt bland remissinstanserna.
          </p>
          <head xml:id="i-GUgKzDosd7oMku7L36frtB" type="h1">
            8 Tilläggsavtalen
          </head>
          <p xml:id="i-9pY6Cwp9xiBG1q7Np1HvcW">
            I dokumentet som det är utformat nämns inga tvingande åtaganden
            för Sveriges del. Men hur det blir i och med alla de tilläggsavtal
            detta ramavtal förutsätter förklaras inte. Värdlandsavtalet innebär
            en rad konsekvenser som det fortfarande råder stor oklarhet kring.
            Bland annat ska baseringsområden upprättas, men hur det ska gå
            till, var de ska ligga eller hur stora de ska vara är det ingen
            som kan svara på. Dock stadgas att baserna kommer att gå under
            Natoledning, dvs. varken Sveriges försvarsmakt eller regering
            kommer att ha något inflytande över verksamheten. På samma sätt
            anges att Sverige ska ge största möjliga stöd till Natoledd militär
            verksamhet – men hur det ska ske är mycket vagt formulerat. I
            avtalet beskrivs även hur Natos strategiska högkvarter kan utföra
            eller delegera rättshandlingar som är nödvändiga för uppdragets
            fullgörande. Det kan således vara åtgärder som strider mot svensk
            lag. Dessutom innebär avtalet att Nato ska kunna upprätta ett
            tillfälligt högkvarter på svenskt territorium under kris eller
            konflikt/krig. Möjligheten att sätta upp ett permanent sådant
            är dock inte helt utesluten.
          </p>
          <p xml:id="i-U98cvnKw8k2YCFACaGJN3q">
            Värdlandet och Nato ska utse ombud som förhandlar fram tilläggsdokument
            som stöder och preciserar samförståndsavtalet. När dessa tilläggsdokument
            blir aktuella, hur och av vem de utformas står det inget om varken
            i avtalet eller i propositionen. Det är rent av möjligt att det
            blir på tjänstemannanivå inom Försvarsmakten som sådana avtal
            sluts. Det nämns således ingenting om huruvida något av dessa
            tilläggsavtal enligt demokratiska principer kommer att underställas
            Sveriges folkvalda riksdag för prövning eller godkännande.
          </p>
          <head xml:id="i-KJPoWbi4i4yLaMYSzoWLUW" type="h1">
            9 Sveriges säkerhet
          </head>
          <p xml:id="i-KafVg9gz3f4phzjrm9Gerc">
            Det avgörande för Vänsterpartiets ställningstagande är besvarandet
            av den fråga som alltid borde ligga i fokus för den här typen
            av beslut. Ökar eller minskar värdlandsavtalet vår säkerhet? Vänsterpartiets
            uppfattning är att Sverige som värdland för Natos militära styrkor
            och eventuella kärnvapenbaser kommer att minska säkerheten för
            Sverige. Snarare kommer vi att bidra till att öka spänningen,
            och därmed risken för krig i vårt närområde. Även risken för att
            bli indragna i ett krig vi inte är direkt berörda av, eller själva
            har beslutat om, ökar med detta avtal. ”Avtalet är avsett att
            användas över hela skalan av situationer då Sverige kan komma
            att ta emot Natos militära stöd, dvs. såväl i fredstid (t.ex.
            för övningar) som vid kriser och i krig i Sverige eller i närområdet”
            (regeringens proposition 2015/16:152 Samförståndsavtal om värdlandsstöd).
          </p>
          <p xml:id="i-JjaCU4dNZ7yRAHRkRWxWev">
            Ett grundläggande påstående i argumentationen för ett allt tätare
            samarbete med Nato är mantrat att ”Sverige bygger säkerhet och
            stabilitet tillsammans med andra”. Därav dras slutsatsen att Sverige
            ska samarbeta med Nato, då Nato är den enda organisationen som
            sägs ha en utvecklad förmåga för ledning och genomförande av krävande
            militära insatser. Som exempel på Sveriges samarbete med Nato
            anges insatserna i Afghanistan och Libyen. Men det är knappast
            fred som har skapats där.
          </p>
          <p xml:id="i-Ms8SJ1ZF9wZNkrZxEmoBsU">
            Vidare framhålls Nato som den organisation i väst som definierar
            standarden för militär praktisk samverkan, s.k. interoperabilitet.
            Detta begrepp återkommer flera gånger som grunden för svensk samverkansförmåga
            i all internationell krishantering och bevisar hur Sverige byggt
            in sig i Natos system. Man kan fråga sig när interoperabilitet
            blev ett mål för svensk försvarspolitik.
          </p>
          <p xml:id="i-67kxBgEJCXdouGBX66598h">
            Värdlandsavtalet mellan Nato och Sverige har sin udd riktad mot
            ett enda land, Ryssland. Oss veterligen finns det i dag inga svenska
            säkerhetsexperter som tror på ett isolerat ryskt anfall mot Sverige.
            Därmed faller hela avsikten med avtalet. Däremot ser vi ökade
            spänningar längs den långa gränsen mellan Nato och Ryssland. I
            synnerhet har relationerna mellan Ryssland och Nato-landet Turkiet
            snabbt försämrats det senaste året. Samförståndsavtalet skulle
            öka risken för Sverige att dras in i en konflikt utan att vi själva
            har valt det.
          </p>
          <head xml:id="i-2SkV3HEZCvRy6XzRrQ4kBU" type="h1">
            10 Vänsterpartiets alternativ
          </head>
          <p xml:id="i-HGJSMg3BF7kkZy7wDFX6L3">
            Internationell säkerhet ska vila på folkrätt, samarbete och ett
            starkt globalt regelverk under FN:s ledning. Vänsterpartiet är
            starkt kritiskt till hur Nato förväntas ta en allt större roll
            på bekostnad av FN. I stället för att skicka soldater i EU:s och
            Natos stridsgrupper bör Sverige prioritera att öka FN:s möjlighet
            att agera fredsbevarande. Ett eventuellt godkännande av värdlandsavtalet
            går i motsatt riktning.
          </p>
          <p xml:id="i-Kh2HuPSqVR2wu3F7EdQ92p">
            Vänsterpartiet motsätter sig att Sverige blir en bricka i stormaktsspelet.
            Landets ledning bör, som man tidigare gjort med framgång, verka
            för avspänning och nedrustning. Som en alliansfri stat har Sverige
            tidigare haft ett stort internationellt förtroende i fredsförhandlingar.
            Det bör vara vårt mål att återta den rollen i stället för att
            medverka till ökad spänning och upprustning. Sverige borde motverka
            de verkliga orsakerna till krig och de hot mot Sverige och världen
            som klimatförändring och de ökande klyftorna mellan fattiga och
            rika utgör. Fred byggs bäst med fredliga medel.
          </p>
          <p xml:id="i-GFLXavLJPnnb3ANmqKs5Vg">
            Vi anser att frågan gällande ett s.k. samförståndsavtal med Nato
            om värdlandsstöd varken är en administrativ eller en teknisk fråga.
            Det avtal som föreslås är av avgörande säkerhetspolitisk vikt
            och har många komplexa dimensioner som står i skarp kontrast till
            de små möjligheter människor haft att sätta sig in i frågan och
            ta ställning till värdlandsavtalet, men också hur processen mot
            en proposition gått till. Ett avgörande steg bort från 200 år
            av framgångsrik militär alliansfrihet tas på så lätta fötter att
            gångarten bara kan betecknas som att smyga sig fram. Så ska inte
            en demokrati hantera för landet avgörande frågor.
          </p>
          <p xml:id="i-5thnfJsbpNBPkumC9ATE6G">
            Riksdagen bör därför avslå regeringens proposition 2015/16:152
            Samförståndsavtal om värdlandsstöd. Detta bör riksdagen besluta.
          </p>
        </div>
        <div type="motSignatures">
          <list>
            <item xml:id="i-H6T5tjoSmZGnjzhYUTrtgP" who="i-DyTmp7YURsib9gzvRDZtm9">
              Stig Henriksson (V)
            </item>
            <item xml:id="i-6rJPJkytsnVCgBVq51zmh4" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-KhdL9GTmnCN6edm7Xuwexq" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-3WUAthHSHZYsEwjnJ7qos1" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-Do9PKRFaq3NRnGLMNMLhvX" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-Ci5JSy3JnN38Zdi7yhgJkG" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-7zixfgsrqZ6CbTH1shLwfr" who="i-LfejaxmUP1kR5ztLJaJTkY">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
