<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1940-urtima-fk--00025">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940_urtima_fk__25/mot_1940_urtima_fk__25-001.pdf"/>
      <fw xml:id="i-V68QSzFFZggwQ62yWB7WmB">
        Motioner i Första kammaren, Nr 25. 7
      </fw>
      <div xml:id="i-3LfLYGqYfc1ff5qDkg2n53" type="motHeader">
        <div xml:id="i-EBuE4Ur6APDk7q9CwgYnuR" type="motTitle"/>
        <div xml:id="i-FhyGuFTSRsEir4FRi66fgS" type="motSubmissionInfo"/>
      </div>
      <div xml:id="i-2iDnSMfPxusR3SaVeJuSo9" type="motBody">
        <div xml:id="i-VNifDPjzSYu9LXcwbDtuhr">
          <p xml:id="i-FM6eVeWLn6s3wRSqnbiwK9">
            Nr 25.
          </p>
          <p xml:id="i-BUxi1sFYWLAaUNWHWYQ2xF">
            Av herr Ohlin, i anledning av Kungl. Maj:ts proposition med förslag
            till förordning om allmän omsättningsskatt.
          </p>
          <p xml:id="i-4AuHvmz1qMA6hPGwG4Rn9B">
            Den av Kungl. Maj:t i proposition nr 3 föreslagna allmänna omsättnings-
            skatten motiveras dels av statsfinansiella och dels av allmänekonomiska
            skäl. Föredragande departementschefen framhåller lämpligheten
            av att för- brukningen begränsas genom beskattning, så att icke
            en inflationsbefordran- de kreditutvidgning framkallas genom alltför
            stor statlig upplåning. Det är därför naturligt, att han fäster
            vikt vid att »vid valet av skatteform så- väl som vid avgränsningen
            av skattens tillämpningsområde och bestämning- en av skattens
            höjd särskild uppmärksamhet ägnas frågan, hur man skall bäst begränsa
            de ogynnsamma återverkningarna på prisbildningen och pro- duktionen».
            Från denna utgångspunkt är det ett önskemål, att konsumtio- nen
            begränsas på de punkter, där varuförsörjningen är knapp, men icke
            i fråga om varuslag vilka kunna tillverkas inom landet av i huvudsak
            svenska råvaror i så stora mängder att en konsumtionsbegränsning
            blott skulle öka en redan förefintlig arbetslöshet. Såvitt möjligt
            böra därför varor av detta senare slag ej beläggas med omsättningsskatt.
            Av tekniska skäl låter det sig emellertid icke alltid göra att
            av de inom vissa handelsbranscher saluhållna konsumtionsvarorna
            utvälja ett fåtal, vilka fritagas från beskattning. Detta skulle
            nämligen förorsaka handeln, den köpande allmänheten och den of-
            fentliga kontrollen stora olägenheter och kostnader. Sådana praktiska
            hän- syn tvinga till stark återhållsamhet i fråga om undantagsbestämmelser.
            Det- ta hindrar emellertid ej att de varuslag fritagas från beskattning,
            som kunna så behandlas utan större svårigheter. Detta gäller t.
            ex. varor som till största delen försäljas i specialaffärer eller
            i enheter med relativt högt värde, vilket gör det lätt att hålla
            deras försäljning isär från annan handel. Viktiga exempel på konsumtionsvaror,
            vilka framställas inom landet vä- sentligen av svenska råvaror
            och för vilka produktionskapaciteten under in- nevarande år ej
            varit fullt utnyttjad, äro möbler, glas och porslin samt större
            musikinstrument. En omsättningsskatt som ej kan ungå att minska
            avsättningen av dessa varuslag skulle öka en redan existerande
            arbetslöshet i dessa branscher. Möbler och större musikinstrument
            säljas till största de- len i specialaffärer och detta gäller
            till en del även om glas och porslin. Några större svårigheter
            torde det icke möta att undantaga dem från en omsättningsskatt.
            Det synes därför vara väl motiverat att så förfara. Det statsfinansiella
            nettot av att underkasta dem dylik beskattning skulle troli- gen
            bliva obetydligt, då en av beskattningen framkallad ökning av
            arbets- lösheten får antagas vålla icke oväsentliga offentliga
            utgifter, vilka få dra- gas från vad skatten eljest skulle inbringa.
            Ur nationalekonomiska synpunk-
          </p>
          <pb facs="riksdagen-motions-pdf/data/1940/mot_1940_urtima_fk__25/mot_1940_urtima_fk__25-002.pdf"/>
          <fw xml:id="i-RPxtKpyLoBHmgfMHbF3REe">
            8 Motioner i Första kammaren, Nr 25.
          </fw>
          <p xml:id="i-QWzY4QSRYZX5F6TjV7bBoy">
            ter framstår det som olämpligt att genom statliga ingripanden
            förhindra ett utnyttjande av landets produktionskrafter för framställning
            av varor, vilka äro av värde för allmänheten. Först i den mån
            det blir möjligt att omställa produktionen till förmån för andra
            och viktigare näringsgrenar i så hög grad, att den icke utnyttjade
            produktionskapaciteten och arbetslösheten in- om förut berörda
            näringsgrenar försvinner, kan det vara motiverat att ytter- ligare
            inskränka den redan reducerade konsumtionen av ifrågavarande ar-
            tiklar t. ex. genom att då — men också först då — pålägga även
            dem en omsättningsskatt. I ett visst samband med ovan framförda
            synpunkter i fråga om en om- sättningsbeskattnings allmänekonomiska
            verkningar stå de hänsyn, som för- anlett regeringen att i huvudsak
            göra densamma till en skatt »på konsu- menthandeln»&gt;. Det framgår
            med full tydlighet av föredragande departe- mentschefens motivering
            att fråga är om en skatt på konsumtionen, vilket ju ej hindrar
            att i vissa fall av tekniska skäl även produktionsvaror beskattas,
            om det nämligen skulle vålla alltför stora praktiska svårigheter
            att undan- taga från beskattning artiklar, som i huvudsak saluföras
            i butiker, där största delen av varorna äro skattepliktiga konsumtionsvaror.
            Däremot un- dantagas i allmänhet produktionsvaror som ej försäljas
            i butik och sådana som visserligen försäljas i butik men utan
            svårighet kunna skiljas från annan varuomsättning. Sålunda beskattas
            ej foder- och gödselmedel eller större lantbruksmaskiner. Samma
            vägande skäl, som tala till förmån för att dessa varor ej beskattas,
            motivera att även så typiska »produktionsvaror» som lastautomobiler
            samt maskiner för kontorsbruk fritagas från omsätt- ningsskatt.
            Några större praktiska svårigheter kan detta ej vålla. Under hänvisning
            till ovanstående får jag härmed hemställa,
          </p>
          <p xml:id="i-FqV7aTDNJA2bnHXNtzZAu7">
            att riksdagen måtte dels besluta att i anvisningarna till förordningens
            $ 1 lastautomobiler och maskiner för kontors- bruk ej medtagas
            bland varor som benämnas »butikshan- delsvaror» och att de i stället
            uppräknas bland varor som icke äro att hänföra till butikshandelsvaror,
            dels under 8 2, mom. 1 a) upptaga möbler, glas och porslin samt
            större musikinstrument.
          </p>
          <p xml:id="i-8VqVDctqcLaPTZmxNgLC7T" type="date">
            Stockholm den 2 november 1940.
          </p>
          <p xml:id="i-G75syKFTyw8XtxGQ2v46ri">
            Bertil Ohlin.
          </p>
          <p xml:id="i-8KWuUSNoheoqez6k2yWB84">
            408785. Stockholm, Isaac Marcus Boktryckeri-Aktiebolag, 1940.
          </p>
        </div>
      </div>
    </body>
  </text>
</TEI>
