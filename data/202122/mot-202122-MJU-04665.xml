<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-04665">
  <teiHeader>
    <fileDesc>
      <titleStmt>
        <title>med anledning av prop. 2021/22:210 Tidigt kommunalt ställningstagande till vindkraft</title>
        <author corresp="i-3N8PrwPitEAyTqU29LRaim">av Jakob Olofsgård m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4665 av Jakob Olofsgård m.fl. (L)</title>
          <idno type="rdwebb">H9024665</idno>
          <rs type="number">4665</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9024665/text</ref>
          <ref type="dokument_url_html">http://data.riksdagen.se/dokument/H9024665</ref>
          <ref type="dokumentstatus_url_xml">http://data.riksdagen.se/dokumentstatus/H9024665</ref>
          <ref type="docx">http://data.riksdagen.se/fil/3C20E01C-7C45-4AE6-A4DE-D250BE275D8E</ref>
          <ref type="pdf">http://data.riksdagen.se/fil/8D09577F-2668-45CB-9644-78F1A3753D5A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3N8PrwPitEAyTqU29LRaim</idno>
            <name>Jakob Olofsgård</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-UnndbLk6GXZcFynD83SqCk</idno>
            <name>Arman Teimouri</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UfXTVPGDtQjVYwq2TqJPAn" type="basedOn"/>
        <correspContext corresp="i-UfXTVPGDtQjVYwq2TqJPAn">
          <ref>Proposition 2021/22:210</ref>
        </correspContext>
        <correspAction xml:id="i-JUmpNa2tpz8Rwo9S4Ar4P5" type="signed"/>
        <correspContext corresp="i-JUmpNa2tpz8Rwo9S4Ar4P5">
          <note type="signatory" corresp="i-3N8PrwPitEAyTqU29LRaim"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-UnndbLk6GXZcFynD83SqCk"/>
        </correspContext>
        <correspAction xml:id="i-9gSjDzBa5qpuheKFbMHohi" type="submitted">
          <date when="2022-04-20"/>
          <time when="18:14:55"/>
        </correspAction>
        <correspAction xml:id="i-BYeVy8axiGq56fZnavrdCn" type="reviewed">
          <date when="2022-05-02"/>
          <time when="11:13:58"/>
        </correspAction>
        <correspAction xml:id="i-7NxeqeFw7deurT6BV7k74k" type="dismissed">
          <date when="2022-05-03"/>
        </correspAction>
        <correspAction xml:id="i-NUehR4uW9JnHCM4XiSbdnB" type="referred">
          <date when="2022-05-04"/>
        </correspAction>
        <correspAction xml:id="i-x84LQeoZgNvguM1N4rg28" type="assigned">
          <date when="2022-10-12"/>
          <time when="11:37:52"/>
        </correspAction>
        <correspContext corresp="i-x84LQeoZgNvguM1N4rg28">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-WC537WPVCH9hpR97igokoy" type="behandlas_i"/>
        <correspContext corresp="i-WC537WPVCH9hpR97igokoy">
          <ref type="uppgift">2021/22:MJU28</ref>
          <ref type="ref_dok_id">H901MJU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU28</ref>
          <ref type="ref_dok_titel">Tidigt kommunalt ställningstagande till vindkraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GkF8Q7SSc6NGiQ3t2UV4UX" type="motHeader">
        <div xml:id="i-2H2uif5DhCWgHrGikGS3VY" type="motTitle">
          Motion till riksdagen 2021/22:4665 av Jakob Olofsgård m.fl. (L)
          med anledning av prop. 2021/22:210 Tidigt kommunalt ställningstagande
          till vindkraft
        </div>
      </div>
      <div xml:id="i-GekrgnyUoJj7t11N19Jxvp" type="motBody">
        <div xml:id="i-F7DvFAjUb4aVnumwRmZy8G" type="motSummary">
          <head xml:id="i-TSHQTv1uw9SvKJgsFBfZsT">
            Sammanfattning
          </head>
          <p xml:id="i-YUTDxFqFzvNvvUKTJppSH1">
            Om förslagen i proposition 2021/22:210 Tidigt kommunalt ställningstagande
            till vindkraft skulle genomföras är risken överhängande att det
            kommer att bli mycket svårt att få tillstånd att etablera vindkraft
            i Sverige, åtminstone på land. Samtidigt skulle människors upplevda
            möjlighet att påverka sin närmiljö kraftigt försvagas. Liberalerna
            anser att det här är fel väg att gå. Det finns inget att vinna
            på att ignorera människors oro eller att försöka tysta kritik.
            Propositionen bör därför avslås, med undantag av den redaktionella
            ändring som föreslås i 17 kap. 3 § miljöbalken.
          </p>
        </div>
        <div xml:id="i-Fz8Gtu8e5NuZcfQkUWCAKe" type="motProposal" subtype="förslag">
          <head xml:id="i-BDnQ6AnVkEj1ptm1CbYBBT">
            Förslag till riksdagsbeslut
          </head>
          <list xml:id="i-FFAemXmPYfjSQb989o5KTE">
            <item xml:id="i-D6kU5Nx6PXFXRRBmg3PorK" sortKey="Yrkande 1">
              Riksdagen avslår propositionen.
            </item>
          </list>
        </div>
        <div xml:id="i-CCDJZqfdTWoBokXaeqRKzg" type="motContent">
          <head xml:id="i-Jf87NYjrd4dw4zajtKMNid" type="h1">
            En kraftig expansion av den fossilfria elproduktionen
          </head>
          <p xml:id="i-GSZ6mvYctkC4dY9kGKri8Z">
            Propositionen tar som utgångspunkt att ”utvecklingsbehovet för
            förnybar energi är stort” (s. 14). Liberalerna instämmer i detta,
            samtidigt som det inte ger hela bilden. Sverige, liksom resten
            av världen, står på grund av klimathotet inför uppgiften att göra
            en total omställning av energisystemet, som dessutom måste gå
            mycket fort i en historisk jämförelse. De ca 85 procent av energin
            globalt som kommer från fossila bränslen måste ersättas av fossilfria
            energislag, där sol, vind och kärnkraft är de tre som kan växa
            i den skala som krävs för att genomföra omställningen samtidigt
            som energianvändningen ökar i de delar av världen där människor
            i dag har för dålig tillgång till energi.
          </p>
          <p xml:id="i-6YVgqyh4JS3vTmze2H4KmC">
            Omställningen av energisystemet innebär en omfattande elektrifiering,
            vilket innebär att elanvändningen kommer att öka kraftigt. Allt
            tyder på att den i Sverige minst kommer att behöva fördubblas
            på 20 år. Detta kräver en omfattande utbyggnad av elproduktionen.
            En del av den tillkommande elproduktionen kommer att vara vindkraft,
            kanske till och med en stor del. Så långt har regeringen rätt.
            Men regeringens utgångspunkt att expansionen av energisystemet
            helt och hållet måste göras med förnybara energislag är i grunden
            felaktig. Att försöka genomföra en fördubbling av kraftsystemet
            utan att bygga ny planerbar elproduktion kommer, om det ens är
            möjligt rent tekniskt, att leda till ett i grunden annorlunda
            energisystem som inte alltid förmår leverera el när och där människor
            behöver den.
          </p>
          <head xml:id="i-KcevJEGBK8TFhrkHUSqZyJ" type="h1">
            Människor ska ha en reell möjlighet att påverka beslut om sin
            närmiljö
          </head>
          <p xml:id="i-QmLKgnj1GRU7uDpeAWce9K">
            Liberalerna delar regeringens syn att tillståndsprocesser inom
            ett antal områden kan och bör bli både mer effektiva och rättssäkra.
            Vindkraften är inget undantag. Den som ansöker om att få etablera
            en vindkraftspark ska mötas av en förutsägbar process. Viktiga
            beslut ska – oavsett vilket tillstånd det gäller – fattas och
            meddelas den sökande så snart det är rimligt. Onödigt arbete och
            därmed kostnader ska undvikas både för den sökande och hos offentliga
            instanser.
          </p>
          <p xml:id="i-Q294RQ21jTw6rJL6bvVknd">
            Regeringen skriver det inte rakt ut, men det är underförstått
            att syftet med de lag­ändringar som föreslås är att göra det möjligt
            att bygga vindkraft på fler platser. Som tidigare nämnts anser
            Liberalerna att det finns en betydande potential att bygga ut
            vindkraften i Sverige. Samtidigt konstaterar vi att en expansion
            av vindkraften, precis som alla andra etableringar, behöver ske
            i en process där olika intressen får komma fram och vägas mot
            varandra.
          </p>
          <p xml:id="i-Sgzmk581jxFsx23dWpmGjd">
            Regeringens proposition utgår från antagandet att det lokala
            motstånd som hindrat olika vindkraftsprojekt i sig är ett problem
            som måste åtgärdas. Vi delar inte den generella uppfattningen.
            När människors närmiljö påverkas av stora åtgärder, såsom industrietableringar
            eller utbyggnad av kraftsystemet, behöver åsikter kunna komma
            till uttryck. Att propositionens egentliga syfte är att minska
            möjligheten för människor att stoppa projekten, snarare än att
            göra processerna mer effektiva och förutsägbara, skulle förklara
            resonemangen som förs och varför relevanta remisskommentarer avfärdas
            utan förklaring.
          </p>
          <p xml:id="i-NuoScj5C3uy1phwNeGW4uK">
            Liberalerna vill se en effektiv, rättssäker och förutsägbar tillståndsprocess
            både för vindkraften och för annan verksamhet. Vi anser också
            att det är viktigt att människor har en reell möjlighet att påverka
            sin närmiljö och andra beslut som konkret berör dem. Med en annan
            utgångspunkt än regeringens hade det varit möjligt att åstadkomma
            ett lagförslag som förbättrade tillståndsprocesserna samtidigt
            som de demokratiska aspekterna kunnat tillgodoses.
          </p>
          <p xml:id="i-Bp3NGhiibth3viyMEE7L7X">
            Som flera remissinstanser har påpekat borde synpunkter från berörda
            på något sätt samlas in, antingen av den sökande som en del av
            underlaget, eller av kommunen som en del av processen att besluta
            om lokaliseringsbesked. Regeringen menar att denna möjlighet skulle
            vara tillgodosedd genom människors möjlighet att framföra synpunkter
            i samrådet enligt miljöbalken men ignorerar då att det är ett
            uttalat syfte i propositionen att processuellt skilja frågor som
            rör hur mark ska användas från miljöfrågorna. De som berörs måste
            få yttra sig i båda typerna av frågor. För att det ska vara möjligt
            måste de tillåtas vara delaktiga i båda processerna.
          </p>
          <p xml:id="i-BsCYsNZGAc51x9iBLKFmHA">
            Oavsett hur mycket vindkraft som kommer att behöva, och kunna,
            byggas i Sverige så behövs en effektiv och förutsägbar process
            som också ger de berörda en reell möjlighet att påverka.
          </p>
          <head xml:id="i-BnsLNK6ukEYHaBUfGDbYJ2" type="h1">
            Antalet ansökningar och kommuners rätt att ta ut avgift
          </head>
          <p xml:id="i-A3oKr25WfL3JoieTSRwgXs">
            Enligt propositionens förslag skulle ansökan om lokaliseringsbesked
            för vindkraft inte kopplas till någon avgift. Samtidigt förutser
            propositionen på flera ställen att varje sökande kommer att lämna
            in flera ansökningar med olika alternativa utformningar av vindkraftsparkerna.
            Då ett förhandsbesked föreslås gälla enbart den som står som sökande
            är det troligt att flera ansökningar kan komma in som avser samma
            område, vilket propositionen också pekar på. Vidare är propositionen
            tydlig med att det inte kommer att gå att veta om en sökande verkligen
            har avsikten att uppföra den vindkraft man söker lokaliseringsbesked
            för. Alla ansökningar måste hanteras seriöst oavsett om det verkar
            sannolikt att den som ansöker har avsikten att bygga.
          </p>
          <p xml:id="i-WsJzjuNLxEs5mGpNqwWusP">
            I kombination med de mycket låga kraven på ansökans innehåll
            som föreslås innebär detta en risk för att kommunerna kan komma
            att behöva hantera väldigt många ansök­ningar. Det går inte heller
            att utesluta att personer som motsätter sig att vindkraft upp­förs
            på en plats genomför en sorts överbelastningsattack genom att
            lämna in ett stort antal ansökningar till en och samma kommun.
            Med de krav som ställs på ansökningarna är arbetsinsatsen för
            att producera en ansökan minimal. Alla ansökningar måste däremot
            rimligen hanteras på ett likvärdigt sätt av kommunerna för att
            inte överklagas och där­med leda till en ännu mer arbetskrävande
            hantering.
          </p>
          <p xml:id="i-S5YXoRUQcszsTMkEzL5UbW">
            Ett enkelt sätt att hantera detta hade varit att ge kommunerna
            rätt att ta ut en avgift för att ta betalt för det arbete man
            lägger ned på ansökningarna.
          </p>
          <head xml:id="i-JjR5v9FYoavc1NLUzt1yYx" type="h1">
            Det behövs sanktioner mot försenade beslut
          </head>
          <p xml:id="i-FySuPLJyuVgV5HGcxsbvaa">
            Liberalerna ställer sig frågande till varför inga sanktioner
            föreslås mot de kommuner som eventuellt inte fattar sina beslut
            inom den tidsfrist om nio månader som föreslås. Det finns en risk
            för att kommuner av olika skäl kommer att missa tidsfristen. Det
            skulle innebära precis en sådan osäkerhet för den sökande som
            ändringarna i lagstiftningen sägs vara tänkta att undanröja.
          </p>
          <head xml:id="i-Pz7f9sa45FAKYkye588i1P" type="h1">
            Ansökan behöver innehålla uppgift om verksamhetens utsträckning
            i tiden
          </head>
          <p xml:id="i-5XuMFThum5E4wAqbRH3XDW">
            Kommunernas planering omfattar inte bara hur mark ska användas
            i ett geografiskt perspektiv. Det finns också ett tidsperspektiv.
            Mark kan användas för ett syfte under en tid för att senare användas
            för något annat. Således skulle det i ansökan om lokaliserings­besked
            för vindkraft förutom en karta, uppgifter om vindkraftverkens
            antal och höjd och kontaktuppgifter till den sökande behöva ingå
            att den sökande redogör för hur länge marken behöver användas
            för vindkraftsändamål. Då miljötillstånden för vindkraft redan
            regelmässigt tidsbegränsas skulle en tidsbegränsning inte innebära
            någon ytterligare begränsning för den sökande. Däremot skulle
            tidsbegränsningen sänka tröskeln för kommunen att lämna ett positivt
            besked.
          </p>
          <head xml:id="i-5kLRiX9YXFFQwKcJnkngAb" type="h1">
            Flera positiva besked för samma plats
          </head>
          <p xml:id="i-XeSfWkdzMYoYbFYs8AdHV6">
            Det vore med propositionens förslag fullt tänkbart att en kommun
            skulle utfärda flera positiva lokaliseringsbesked för en och samma
            plats. Det skulle leda till just sådant merarbete som propositionen
            sägs syfta till att få bort då flera processer skulle kunna drivas
            parallellt av olika sökande även i fall där det är uppenbart att
            bara en vindkraftspark kan byggas.
          </p>
          <head xml:id="i-8wh21wrAxBsCiMK5nvDaE5" type="h1">
            Olika besked till olika aktörer
          </head>
          <p xml:id="i-4BEJ2PoBLUML926jCWTKae">
            I författningskommentaren anges att en kommun inte ska anses
            bunden av ett tidigare lokaliseringsbesked när en ny ansökan eventuellt
            inkommer. I kombination med att det inte skulle ställas några
            särskilda krav på hur kommunens beslut om lokaliseringsbesked
            ska motiveras skapar det rättssäkerhetsproblem för de sökande.
            En kommun skulle enligt regeringens förslag kunna meddela en sökande
            att en plats inte är lämplig för vindkraft för att strax därefter
            meddela en annan sökande ett positivt besked för en identisk ansökan.
            Då det skulle bryta mot likabehandlingsprincipen hade propositionen
            behövt innehålla ett sätt att hantera frågan.
          </p>
          <p xml:id="i-MwhjVkMuDBzAw5d36r2BSd">
            Propositionen föreslår att kommunerna inte ska behöva ha några
            särskilda kriterier att utgå ifrån i sin bedömning. Som motiv
            för ett avslag skulle det enligt propositionens förslag räcka
            med att kommunen anger att man inte anser att en viss plats lämpar
            sig för vindkraft. Det är klokt att ge kommunerna den friheten
            men i kombination med att kommunerna föreslås kunna ge olika sökande
            olika besked bidrar det till rättsosäkerheten.
          </p>
          <head xml:id="i-3u7LFgrSpyFme6BLgho3QE" type="h1">
            Propositionens förslag kommer att hindra vindkraftsutbyggnaden
          </head>
          <p xml:id="i-Q4N6kPvrDQ8i2brbd4oa3Y">
            Liberalerna ser en stor risk för att förslagen i regeringens
            proposition, om de genomförs, kommer att göra det mycket svårt
            att bygga vindkraft i Sverige. Kommunerna förutsätts fatta sina
            beslut på tunna underlag och de beslut som fattas skulle heller
            inte gå att ändra i efterhand. Det är svårt att se i vilket läge
            en kommun skulle lämna ett positivt besked. Det är troligt att
            många kommuner, av ren försiktighet, inte kommer att vilja binda
            sig vid beslut de senare inte kan ändra, särskilt om de måste
            fattas utifrån vag information och innan medborgarna haft chansen
            att reagera och diskutera frågan. Beslut som i dagens process
            skulle ha tillstyrkts av kommunfullmäktige skulle med de förändringar
            som föreslås i stället få negativa besked. Det vore olyckligt
            då vindkraften är viktig för att expansionen av kraftsystemet,
            och därmed klimatomställningen, ska kunna genomföras.
          </p>
          <p xml:id="i-XEJXwWsLv5BNeZg3T7Kzhy">
            I propositionen förs ett resonemang om varför en ansökan om lokaliseringsbesked
            inte borde innehålla vare sig fotomontage eller bullerberäkningar.
            Regeringen menar att dessa underlag behövs först senare, under
            miljöprövningen och att krav på att lämna dem skulle riskera att
            leda till diskussioner om huruvida underlagen vore tillräckliga.
            Det senare skulle enkelt kunna lösas genom att det togs fram en
            handledning för de sökande som kommunerna förhöll sig till.
          </p>
          <p xml:id="i-6XAAxrFCVABrQXEt3wPknc">
            I sitt resonemang om varför de här underlagen inte skulle behövas
            inför kommunens beslut om lokaliseringsbesked bortser regeringen
            ifrån att det är just visuella effekter och bullereffekter som
            är det avgörande i de diskussioner om vindkraftsetableringar som
            förs runt om i landet. Att kraftverken syns och hörs är avgörande
            inte bara för miljötillståndet utan även för kommunens beslut
            om markanvändning och därmed för lokaliseringsbeskedet.
          </p>
          <p xml:id="i-8bMT7dyPKX5M3vj9FVZ8pE">
            Genom att propositionens förslag skulle begränsa människors möjlighet
            till inflytande skulle de lagändringar som föreslås leda till
            en situation där kommuner får mycket svårt att lämna positiva
            lokaliseringsbesked, dessutom utan att behöva ge några egentliga
            skäl för det och vidare utan att den sökande skulle ha någon möjlighet
            att överklaga ett negativt besked.
          </p>
          <head xml:id="i-DccoEUBexjG3cKJLXsyfJ1" type="h1">
            Propositionen bör avslås
          </head>
          <p xml:id="i-9tVoikWJww4ct5zXyijsPY">
            Om propositionens förslag genomförs kommer det att bli mycket
            svårt att uppföra vindkraft i Sverige. Det finns inga genvägar:
            vindkraftsetableringar kommer att behöva lokalt stöd. Liberalerna
            anser att propositionen ska avslås med undantag av den redaktionella
            ändring som föreslås i miljöbalkens 17 kap. 3 §.
          </p>
        </div>
        <div xml:id="i-Rwc8VMacbE7DAXEj6r7uAq" type="motSignatures">
          <list xml:id="i-8tBcp1ttJMCsdjMHuoDAcS">
            <item xml:id="i-4ZNJqdtPY2DatGTsYa5j1D">
              Jakob Olofsgård (L)
            </item>
            <item xml:id="i-XkdEBifFAhZvmVTBRuN2A3">
              Mats Persson (L)
            </item>
            <item xml:id="i-H5SWiJFBS9RppvjUtxLnuM">
              Lina Nordquist (L)
            </item>
            <item xml:id="i-BAKeD1MLaQa58ejXwvy7kF">
              Gulan Avci (L)
            </item>
            <item xml:id="i-Vhobx6CKZCrA8XXjrCz6sP">
              Christer Nylander (L)
            </item>
            <item xml:id="i-Amg2feoajKxJ63jfA1EcXz">
              Allan Widman (L)
            </item>
            <item xml:id="i-7CLrVMSTz9258NcpPjaV8b">
              Arman Teimouri (L)
            </item>
          </list>
        </div>
      </div>
    </body>
  </text>
</TEI>
