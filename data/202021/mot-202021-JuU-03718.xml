<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03718">
  <teiHeader>
    <fileDesc>
      <titleStmt>
        <title>med anledning av prop. 2020/21:18 En tydligare koppling mellan villkorlig frigivning och deltagande i återfallsförebyggande åtgärder</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3718 av Linda Westerlund Snecker m.fl. (V)</title>
          <idno type="rdwebb">H8023718</idno>
          <rs type="number">3718</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023718/text</ref>
          <ref type="dokument_url_html">http://data.riksdagen.se/dokument/H8023718</ref>
          <ref type="dokumentstatus_url_xml">http://data.riksdagen.se/dokumentstatus/H8023718</ref>
          <ref type="docx">http://data.riksdagen.se/fil/B425363D-DB0E-4E48-9F01-2BD29B0CAD61</ref>
          <ref type="pdf">http://data.riksdagen.se/fil/A31CC3A4-3C4E-4F79-9DCE-043E499DBC61</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-A9qW8XxxvpgymSvGSV76Um"/>
        <correspContext corresp="i-A9qW8XxxvpgymSvGSV76Um">
          <ref>Proposition 2020/21:18</ref>
        </correspContext>
        <correspAction xml:id="i-FrX2QtPmRNeiDBSfpBVfwH" type="signed"/>
        <correspContext corresp="i-FrX2QtPmRNeiDBSfpBVfwH">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-DcJxHxWczdPHUwoShxM5YX">
          <date when="2020-10-12"/>
          <time when="13:32:57"/>
        </correspAction>
        <correspAction type="dismissed" xml:id="i-EbE5U5HvjU8NMm7kYedAH1">
          <date when="2020-10-15"/>
        </correspAction>
        <correspAction type="reviewed" xml:id="i-RWNEbJ2onBTdkTjLXPqyuJ">
          <date when="2020-10-15"/>
          <time when="13:19:06"/>
        </correspAction>
        <correspAction type="referred" xml:id="i-7gCUPakRMR6npJCHD3C3WQ">
          <date when="2020-10-16"/>
        </correspAction>
        <correspAction type="assigned" xml:id="i-2MLrwQrHRQJWbHu1KM6Qqd">
          <date when="2021-01-27"/>
          <time when="16:29:08"/>
        </correspAction>
        <correspContext corresp="i-2MLrwQrHRQJWbHu1KM6Qqd">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-L94uEdEeoUu9gXzGhJc5iM"/>
        <correspContext corresp="i-L94uEdEeoUu9gXzGhJc5iM">
          <ref type="uppgift">2020/21:JuU8</ref>
          <ref type="ref_dok_id">H801JuU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU8</ref>
          <ref type="ref_dok_titel">En tydligare koppling mellan villkorlig frigivning och deltagande i återfallsförebyggande åtgärder</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3718 av Linda Westerlund Snecker m.fl. (V) med anledning av prop. 2020/21:18 En tydligare koppling mellan villkorlig frigivning och deltagande i återfallsförebyggande åtgärder</div>
      </div>
      <div type="motBody">
        <div type="motProposal" subtype="förslag">
          <head xml:id="i-EF1zpjAETfJKjPif1oTZPN">
            1 Förslag till riksdagsbeslut
          </head>
          <list>
            <item sortKey="Yrkande 1" xml:id="i-AJfCQUSdhnmpBtJEtVsoHV">
              Riksdagen avslår proposition 2020/21:18.
            </item>
          </list>
        </div>
        <div type="motContent">
          <head type="h1" xml:id="i-D64PNfXBNmXcoQAJRMn1vS">
            2 Inledning
          </head>
          <p xml:id="i-4SGxMggTbZ8XrEtBuVwtpC">
            För Vänsterpartiet är det grundläggande att vi har en god och
            välfungerande kriminalvård som inte handlar om ren inlåsning av
            människor. Den moderna kriminalvården bygger på den s.k. normaliseringsprincipen.
            Kriminalvårdens vision ”Bättre ut” bygger på en värdegrund som
            Kriminalvårdens anställda har arbetat fram. Klienterna ska ha
            en bättre chans till ett lagligt liv efter att de har avtjänat
            sitt straff. Deras tid i kriminalvården ska innebära en positiv
            skillnad. För att utföra uppdraget på ett bra sätt behöver arbetet
            vara klientnära, professionellt, rättssäkert och pålitligt. På
            så sätt ökar kriminalvården förtroendet hos klienter och allmänhet.
            Kriminalvårdens arbete ska vara brottsförebyggande, öka människors
            trygghet och bidra till ett tryggare samhälle. Det innebär att
            verkställigheten i både teori och praktik ska organiseras så att
            en anpassning till livet utanför anstalten blir så enkel som möjligt.
            För att detta ska fungera krävs det bl.a. att Kriminalvården och
            övriga relevanta instanser i samhället utanför samverkar.
          </p>
          <p xml:id="i-NcExqqe66rqx2APE63EZdZ">
            Ett påföljdssystem ska fylla flera funktioner. Det ska bestraffa
            dem som begår brott, hjälpa dömda tillbaka in i samhället, fungera
            preventivt genom att avhålla människor från att begå brott samt
            genom väl avvägda straffsatser och påföljdsval upprätthålla förtroendet
            för rättssystemet. Straffet ska också verkställas på ett sätt
            som minskar risken för ny kriminalitet. Eftersom en liten andel
            av befolkningen står för en majoritet av brottsligheten är det
            återfallsförebyggande arbetet av stor betydelse för tryggheten
            i samhället.
          </p>
          <p xml:id="i-H88CA8wB9UdKZzEVQgVL56">
            Det är en förhållandevis liten grupp unga män som begår den största
            delen av de grövsta brotten.
            <ref target="i-FEbJaQQJorzZKTguY7hcLR">
              [1]
            </ref>
            Det är inte särskilt sannolikt att ”hårdare tag” med längre straff
            kommer att avhålla denna grupp män och andra unga män som befinner
            sig i riskzonen för liknande kriminalitet från att begå brott.
            Vårt resonemang bekräftas och styrks av forskning som visar att
            längre straff inte är effektiva i den meningen att de får människor
            att begå färre brott. En person som sitter i fängelse är visserligen
            delvis förhindrad från att begå nya brott. Men för att få effekt
            på brottsnivån i samhället krävs att människor sitter inspärrade
            under väldigt långa perioder.
            <ref target="i-KXiUKkFtGBaq7pfk1iBAv9">
              [2]
            </ref>
            Detta är en helt annan inställning till brottsprevention och
            straff än den som i dag finns i de nordiska länderna. Vi vänder
            oss bestämt emot en utveckling där människor sitter inlåsta på
            lång obestämd tid utan möjlighet till rehabilitering och återanpassning
            till samhället.
          </p>
          <p xml:id="i-A28mQWXsq91FapHCez1sy4">
            Dagens kriminalpolitiska debatt och politiska beslut och ställningstagande
            förespråkar dessvärre längre och hårdare straff, samtidigt som
            forskningsresultat både i Sverige och i utlandet visar att frihetsberövande
            påföljder är ineffektiva. Inte heller Kriminalvården efterfrågar
            längre straff, utan menar att myndigheten kan göra mer och ett
            bättre arbete inom frivårdens ramar med behandlingsprogram och
            kontroll i frihet. Med långa straff som leder till en ökad anstaltsanpassning
            är det också viktigt att åtgärderna för att slussas in i samhället
            och till ett liv i frihet är välorganiserade, effektiva och transparenta
            samt att det finns en bra kommunikation och samverkan mellan myndigheter
            och kommuner. När inslussningen inte fungerar drabbar det både
            samhället och individen hårt. Återfall i brott leder till mänskligt
            lidande men också till stora kostnader för samhället. Självmordsstatistiken
            för nyligen frigivna är ovanligt hög och allra högst är självmordsrisken
            de första månaderna efter frigivningen.
          </p>
          <p xml:id="i-YGz6R6KFEqfqFuEa9Lt3AZ">
            Socialt utanförskap med bristande möjligheter att skaffa sig
            inkomster på legal väg i kombination med ett pågående missbruk
            är, enligt Brottsförebyggande rådet (Brå)
            <ref target="i-MR3YJzi9eMqjc3mynuBDo9">
              [3]
            </ref>
            de vanligaste orsakerna till återfall i brott. Brå har identifierat
            följande tre aspekter som centrala för att nå framgång i det återfallsförebyggande
            arbetet: insatserna ska riktas mot orsaker som bidrar till kriminaliteten,
            de behöver anpassas så att personer med hög risk för återfall
            får mer intensiva insatser än de med låg risk och de behöver vara
            anpassade till mottagarens förmåga att ta till sig dem. För att
            kunna ta sig ur en kriminell livsstil är det bl.a. nödvändigt
            att få stöd för att ändra inställning till den egna kriminella
            identiteten och förändra värderingar angående brott, ta sig ur
            ett pågående missbruk, ha någonstans att bo och få anknytning
            till arbetslivet efter institutionstiden. En viktig förutsättning
            för att lyckas med det återfallsförebyggande arbetet är att samhällets
            olika aktörer samverkar för att erbjuda ett effektivt återfallsförebyggande
            stöd med individanpassade åtgärder i rätt tid. Tyvärr fungerar
            inslussningen i samhället inte alltid så bra. Samverkan mellan
            den statliga nivån och den regionala och kommunala varierar beroende
            på region och kommun.
          </p>
          <p xml:id="i-Sg2NEh7oe6P9NwcryxqsWV">
            Allt färre av de klienter som lämnar kriminalvården återfaller
            dock i brott som ger fängelse eller frivård. Under 1990-talet
            återföll ungefär 40 procent av kriminalvårdens klienter i brott.
            Andelen återfall har därefter minskat under 2000-talet och legat
            på runt 30 procent sedan 2011 (Kriminalvårdens statistik, KOS
            2019). Sedan en tid tillbaka är dock läget för kriminalvården
            mycket ansträngt med överbelagda anstalter och häkten. Detta får
            bl.a. till följd att miljön för de intagna blir stökigare med
            större risk för konflikter och våld. Detta drabbar även personalen,
            som får en försämrad arbetsmiljö. Vad överbeläggningen får för
            effekter på återfallsstatistiken är fortfarande för tidigt att
            säga men risken är att den positiva trenden bryts om inte problemet
            med överbelagda anstalter och häkten löses. Läs mer om våra förslag
            för en modern kriminalvård i motion Strategi för kriminalvården
            (2020/21:90).
          </p>
          <head type="h1" xml:id="i-BKo3ZaBq3DZhuXpup9gvMM">
            3 Behandlingsprogram
          </head>
          <p xml:id="i-6fyZN3krDjNjpYrYRiGnj4">
            Kriminalvården bedriver 13 ackrediterade behandlingsprogram (årsredovisning
            2019). Deltagande i behandlingsprogram utgör cirka 5 procent av
            sysselsättningstiden i anstalt för både män och kvinnor. Behandlingsprogram
            bedrivs även inom frivården. Syftet är att förebygga återfall
            i brott genom att förbättra klientens kunskaper, färdigheter och
            insikter. Behandlingsprogrammen är huvudsakligen riktade mot allmän
            kriminalitet, våldsbrott, våld i nära relationer och sexualbrott
            samt missbruk av droger eller alkohol. Alla behandlingsprogram,
            förutom 12-stegsprogrammet, är baserade på kognitiv beteendeterapi,
            KBT. Programmen genomförs både i grupp och individuellt mellan
            programledare och klient. De flesta program vänder sig till såväl
            män som kvinnor, men det finns program som riktar sig till enbart
            män eller enbart kvinnor. Behandlingsprogrammen ackrediteras,
            vilket betyder att de genomgår en vetenskaplig bedömning. Effekterna
            av programmen utvärderas. Om ett program inte har förväntade effekter
            tas det bort ur kriminalvårdens behandlingsutbud.
          </p>
          <p xml:id="i-4nLc5xnv79EkfBfBTNLQT3">
            För att få gå ett behandlingsprogram är det viktigt att den dömde
            själv vill ändra sin livsstil. För att erbjuda rätt behandling
            prioriterar kriminalvården de klienter som har medelhög till hög
            risk för återfall. De ska gå ett program som riktar in sig på
            just deras problem och som har en pedagogik som passar dem. Kriminalvården
            har även samtal för att motivera klienter att inte återfalla i
            brott eller missbruk. År 2019 var det 19 procent av de intagna
            i anstalt och 13 procent av klienterna i frivården som fullföljde
            behandlingsprogram.
          </p>
          <p xml:id="i-U5scmLnm3kUNCySd4aGH4T">
            En sammanställning av kriminalvårdens egna utvärderingar från
            2014 tyder på att behandlingsprogrammen minskar återfallen. Resultatet
            ligger i linje med internationell forskning på programområdet
            och ser enligt kriminalvården lovande ut för det fortsatta arbetet.
            Det är komplexa faktorer som ligger bakom kriminalitet och det
            finns inte några enkla lösningar. Men varje procents minskning
            av återfall och brott betyder mycket när det gäller minskat lidande
            för människor och minskade kostnader för samhället. Det är av
            stor vikt att klienter deltar i behandlingsprogram. Samtidigt
            behövs den individuella motivationen för att aktivt delta och
            både vilja och kunna förändra sitt kriminella beteende. Kriminalvården
            bör arbeta för att samtliga klienter ska delta i behandlingsprogram.
            Det kan finnas motiv till att kräva att deltagande i behandlingsprogram
            ska vara obligatoriskt. Men med tanke på den ansträngda situationen
            med överbelagda anstalter samt att så pass många fängelsestraff
            sker under korta vistelseperioder har dock Vänsterpartiet valt
            att inte lägga fram ett sådant förslag.
          </p>
          <head type="h1" xml:id="i-LBu4fU2qo2nyE4XjDngq8t">
            4 Regeringens förslag
          </head>
          <p xml:id="i-WUqCqKQjNLXhmyUpbsYn3S">
            I propositionen föreslår regeringen att den villkorliga frigivningen
            ska kunna skjutas upp i större utsträckning än i dag för den som
            under anstaltstiden inte deltar i eller missköter återfallsförebyggande
            åtgärder eller andra åtgärder som kan hjälpa den dömde att anpassa
            sig i samhället. Vidare föreslår regeringen utökade möjligheter
            att skjuta upp den villkorliga frigivningen även vid annan misskötsamhet
            under verkställighetstiden. Lagändringen föreslås träda i kraft
            den 1 maj 2021.
          </p>
          <head type="h1" xml:id="i-PhTsQeVsTzS36PLT68Qp9t">
            5 Vänsterpartiets ställningstagande
          </head>
          <p xml:id="i-BPgnYDYWW2ycdW5equgzr">
            Huvudregeln om villkorlig frigivning finns i 26 kap. 6 § brottsbalken.
            Den som har avtjänat två tredjedelar av ett tidsbestämt fängelsestraff,
            dock minst trettio dagar, friges villkorligt. Från huvudregeln
            finns undantag i 26 kap. 6 a och 7 §§ brottsbalken. Om det finns
            synnerliga skäl mot villkorlig frigivning, ska den skjutas upp
            med högst etthundraåttio dagar åt gången. Vid bedömningen av om
            det finns synnerliga skäl mot villkorlig frigivning ska det särskilt
            beaktas om den dömde på ett allvarligt sätt har brutit mot de
            föreskrifter och villkor som gäller för verkställigheten. Redan
            i dag är det alltså möjligt att skjuta upp den villkorliga frigivningen
            på grund av den dömdes beteende under verkställigheten. Vi anser
            att dagens regler om villkorlig frigivning är väl avvägda och
            ser inga skäl att förändra det nuvarande systemet. Den villkorliga
            frigivningen är den utslussning till samhället och den del av
            ett fängelsestraff som sker i frihet under övervakning av frivården.
            Om den dömde begår ett brott eller missköter sig inom en prövotid
            av ett år ska personen tas in i fängelse igen. Om möjligheterna
            till villkorlig frigivning minskar och inslussningen till samhället
            inte kan ske i samarbete mellan frivården, kommunen och föreningslivet
            riskerar vi en situation där människor ena dagen sitter på anstalt
            och nästa dag står med en tom väska i handen ute i frihet utan
            några resurser för att påbörja ett liv utan kriminalitet. Regeringens
            förslag är kontraproduktivt eftersom en dömd person som inte får
            möjlighet till inslussning löper större risk att återfalla i brott.
          </p>
          <p xml:id="i-QLxCF6dBRWe7xeAB3YJqX5">
            Riksdagen röstade under våren 2019 igenom ett förslag från regeringen
            som ska stärka möjligheterna för kriminalvården att vidta kontroll-
            och stödåtgärder avseende dömda som friges villkorligt från ett
            fängelsestraff (prop. 2018/19:77). Vänsterpartiet stod bakom regeringens
            förslag. I ett särskilt yttrande betonade vi dock att det är grundläggande
            att inslussningen i samhället av villkorligt frigivna ger möjlighet
            till bostad, sysselsättning och eventuell missbruksvård för att
            en ökad övervakning under prövotiden ska ha avsedd effekt (bet.
            2018/19:JuU25). Lagändringarna trädde i kraft den 1 juli 2020.
            Vi anser att det är anmärkningsvärt att regeringen så pass kort
            tid efteråt väljer att lägga fram ett förslag om ännu mer ingripande
            förändringar av den villkorliga frigivningen, i synnerhet som
            den tidigare lagändringens effekter inte har hunnit utvärderas.
            Här nedan redogör vi för de två delarna av regeringens förslag
            i den nu aktuella propositionen.
          </p>
          <head type="h2" xml:id="i-JXDWs8KoXkTraD43NTC3yL">
            5.1 Tydligare koppling mellan villkorlig frigivning och deltagande
            i återfallsförebyggande åtgärder
          </head>
          <p xml:id="i-VQcyc7kEvwSPtNASTCNahr">
            Regeringens förslag syftar till att skapa ett starkt incitament
            för den dömde att delta i återfallsförebyggande åtgärder under
            verkställigheten av ett fängelsestraff i anstalt. Enligt regeringen
            bör det därför finnas en tydligare koppling mellan tidpunkten
            för villkorlig frigivning och den dömdes deltagande i återfallsförebyggande
            åtgärder.
          </p>
          <p xml:id="i-NotyJ91mNdSaSNfhpf735R">
            En rad tunga remissinstanser invänder mot regeringens bedömning.
            Både Sveriges advokatsamfund och Riksdagens ombudsmän (JO) skriver
            i sitt remissvar att de inte kan ställa sig bakom förslaget eftersom
            det riskerar att stå i strid med principerna om likabehandling,
            proportionalitet och förutsebarhet. Socialstyrelsen efterfrågar
            en analys utifrån den forskning som, framför allt när det gäller
            unga lagöverträdare, talar för att återfallsrisken ökar i takt
            med frihetsberövandets längd. Brottsförebyggande rådet (Brå) för
            fram att den samlade bilden från forskningen är att vissa program
            för vissa klienter har förmåga att minska återfallsnivån med några
            procentenheter och att över hälften av dem som har genomfört ett
            behandlingsprogram på anstalt upplever att behandlingen har minskat
            deras risk för återfall. Det finns dock inget forskningsstöd för
            att programverksamheter i anstalt har förmåga att minska återfall
            bland personer som inte är motiverade att förändra sitt beteende.
            Brå anför vidare att många grupper inte har möjlighet att genomföra
            de program som kriminalvården anser vara nödvändiga eftersom de
            inte talar svenska eller för att de är placerade i avskildhet,
            befinner sig på en anstalt eller avdelning där programmet saknas,
            har för kort verkställighet eller har psykiska problem som begränsar
            möjligheten att delta i grupprogram. Brå framhåller slutligen
            att det inte finns stöd i forskningen för att frihetsberövande
            påföljder ger lägre återfall i brott än icke frihetsberövande
            påföljder eller att en senareläggning av den villkorliga frigivningen
            i sig skulle kunna ha någon inverkan på tendensen till återfall
            när de straffade väl friges.
          </p>
          <p xml:id="i-67cgYtfbst6JwoGYFmDtSV">
            Vänsterpartiet instämmer i remissinstansernas kritik. Som ovan
            anförs ser vi att det kan finnas motiv till att göra deltagande
            i behandlingsprogram obligatoriskt. Men att koppla den dömdes
            deltagande i programverksamhet till tidpunkten för villkorlig
            frigivning på det sätt som regeringen föreslår är ingen bra lösning.
            Det blir orimligt om människor som döms till fängelsestraff inte
            ska kunna förutse när de kan släppas fria i förhållande till vad
            de ska uppfylla under strafftiden. Vidare kan, precis som Brå
            skriver, inte alla intagna delta i programverksamhet av olika
            skäl. Det kan handla om dömda som sitter isolerade av säkerhetsskäl.
            Ett annat problem är att det inte alltid finns tillgång till behandlingsprogram
            på andra språk än svenska. I vår motion Strategi för kriminalvården
            (2020/21:90) har vi föreslagit att regeringen ska vidta åtgärder
            för att kriminalvården ska få ökade förutsättningar att genomföra
            behandlingsprogram på andra språk än svenska. Vidare finns inte,
            av olika skäl, alla behandlingsprogram tillgängliga på alla anstalter.
            Till exempel måste det finnas tillräckligt mycket personal för
            att kunna genomföra programverksamheten. I dag saknas helt ett
            behandlingsprogram för personer som har begått hedersrelaterad
            brottslighet. I motion 2020/21:90 har vi föreslagit att regeringen
            ska ge kriminalvården i uppdrag att ta fram ett sådant program.
          </p>
          <head type="h2" xml:id="i-XJofiQyHRjMSQXp9zn6r2C">
            5.2 Ökade förutsättningar för uppskjuten villkorlig frigivning
          </head>
          <p xml:id="i-G3NLnNb4FvE3pB9HJrE3hc">
            Regeringen föreslår i propositionen att förutsättningarna för
            att skjuta upp villkorlig frigivning förtydligas och utökas. Vid
            bedömningen av om det finns skäl mot villkorlig frigivning ska
            det särskilt beaktas om den dömde under verkställigheten av fängelsestraffet
            i kriminalvårdsanstalt inte har deltagit i eller har misskött
            anvisade åtgärder som syftar till att förebygga återfall i brott
            eller på annat sätt främja hans eller hennes anpassning i samhället.
            Enligt förslaget ska det vara tillräckligt att det finns särskilda
            skäl mot villkorlig frigivning för att den ska kunna skjutas upp.
          </p>
          <p xml:id="i-377tz3Qn462B8DvDxiwLwg">
            Även mot denna del av förslaget är flera tunga remissinstanser
            kritiska. Sveriges advokatsamfund avstyrker förslaget. Advokatsamfundet
            menar att det förhållandet att verkställighetsplanen är individuell
            innebär att kraven på de dömda är olika. Genom att underlåtenhet
            att följa planen kan medföra att den villkorliga frigivningen
            skjuts upp sätts likabehandlingsprincipen ur spel. En verkställighetsplan
            kan vidare förändras under anstaltstiden. Det innebär att den
            dömde inte från början kan förutse vilka skötsamhetskrav som gäller
            under verkställighetstiden eller när frihetsberövandet beräknas
            upphöra. Advokatsamfundet anser att förslaget riskerar att medföra
            att dömda tvingas till behandlingsåtgärder som de inte är motiverade
            till. Enligt Advokatsamfundet innebär den i dag gällande huvudregeln
            om villkorlig frigivning många fördelar. Villkorlig frigivning
            kan t.ex. användas som reaktion vid eventuell ny brottslighet.
            Eftersom den individuella verksamhetsplanen kommer att få avgörande
            betydelse för den dömde anser Advokatsamfundet att det bör övervägas
            om den dömde bör ha rätt att föra talan mot innehållet i en verkställighetsplan
            med hjälp av ett offentligt biträde.
          </p>
          <p xml:id="i-9ekhtQhnU5i7u6J7ewbewE">
            Riksdagens ombudsmän (JO) avstyrker förslaget eftersom det inte
            uppfyller de höga krav på förutsebarhet, saklighet och rättssäkerhet
            som bör ställas i ärenden om uppskjuten villkorlig frigivning.
            Enligt JO är det otydligt vilka åtgärder som ska kunna leda till
            en uppskjuten villkorlig frigivning. JO ifrågasätter hur förutsebarheten
            och rättssäkerheten ska kunna säkerställas om en intagen under
            framtagandet av verkställighetsplanen visar ovilja att genomgå
            en viss åtgärd och detta senare kan läggas till grund för att
            skjuta upp dennes villkorliga frigivning. Detta gäller särskilt
            som den intagne inte kan få en överprövning av lämpligheten av
            den aktuella åtgärden i anslutning till att verkställighetsplanen
            fastställs. En annan farhåga är enligt JO att intagna kan komma
            att delta i åtgärder som de inte har behov av eller är mottagliga
            för.
          </p>
          <p xml:id="i-6u18bJTM6wvawjA4TJgbRQ">
            Fryshuset lyfter fram att ett system där enbart vissa ges villkorlig
            frigivning rubbar likabehandlingen av individer. Fryshuset framför
            också att förslaget verkar förutsätta att alla som inte fullföljer
            förebyggande åtgärder gör så av motvilja. Fryshuset menar dock
            att det kan finnas andra skäl, t.ex. att individen inte är mottaglig
            eller inte har möjlighet att delta i åtgärden av säkerhetsskäl.
            Det senare gäller särskilt den som befinner sig i eller i anslutning
            till organiserade nätverk eller kriminella gäng.
          </p>
          <p xml:id="i-Q1tPrL1GhQ3Gw4BiJf9aeE">
            Riksförbundet frivilliga samhällsarbetare anser att en nackdel
            med förslaget är att tiden i utslussning genom frivården förkortas,
            en tid som framför allt den klientgrupp som kan bli föremål för
            uppskjutande av villkorlig frigivning är i stort behov av.
          </p>
          <p xml:id="i-32uSJZMDxDgfRyJcY2ZBN1">
            Vänsterpartiet instämmer i remissinstansernas kritik. Det är
            anmärkningsvärt att regeringen väljer att gå fram med ett lagförslag
            som strider mot grundläggande rättsliga krav på likabehandling,
            förutsebarhet, saklighet och rättssäkerhet. Sammantaget kan Vänsterpartiet
            inte stå bakom regeringens förslag av de skäl som anförs ovan.
            Riksdagen bör avslå regeringens proposition 2020/21:18. Detta
            bör riksdagen besluta.
          </p>
        </div>
        <div type="motSignatures">
          <list>
            <item xml:id="i-EaancfVJoB4Cpf6sqymLMb">
              Linda Westerlund Snecker (V)
            </item>
            <item xml:id="i-KubtQJAAMxWgjSGWeBvRWt">
              Christina Höj Larsen (V)
            </item>
            <item xml:id="i-DehiV1nZW7YiA5QHDqVt5P">
              Mia Sydow Mölleby (V)
            </item>
            <item xml:id="i-DAgYtxaeDZzfacyt8XoRns">
              Jon Thorbjörnson (V)
            </item>
            <item xml:id="i-KXZM17iMjQ4X2SswUgWS8F">
              Jessica Wetterling (V)
            </item>
          </list>
        </div>
        <div type="motNotes">
          <noteGrp>
            <note xml:id="i-FEbJaQQJorzZKTguY7hcLR">
              [1] Institutet för framtidsstudier, Våldsbejakande extremism
              och organiserad brottslighet i Sverige, Forskningsrapport 2018:4.
            </note>
            <note xml:id="i-KXiUKkFtGBaq7pfk1iBAv9">
              [2] Se t.ex. Felipe Estrada, professor i kriminologi, Stockholms
              universitet, m.fl.
            </note>
            <note xml:id="i-MR3YJzi9eMqjc3mynuBDo9">
              [3] Brottsförebyggande rådet, Återfall i brott – Mönster i risken
              för återfall bland lagförda personer (rapport 2012:15).
            </note>
          </noteGrp>
        </div>
      </div>
    </body>
  </text>
</TEI>
