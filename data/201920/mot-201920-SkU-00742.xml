<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SkU-00742">
  <teiHeader>
    <fileDesc>
      <titleStmt>
        <title>Skatteverkets inriktning</title>
        <author corresp="i-2YMXTmw5qRAptNNy3BUrrF">av Eric Westroth m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:742 av Eric Westroth m.fl. (SD)</title>
          <idno type="rdwebb">H702742</idno>
          <rs type="number">742</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H702742/text</ref>
          <ref type="dokument_url_html">http://data.riksdagen.se/dokument/H702742</ref>
          <ref type="dokumentstatus_url_xml">http://data.riksdagen.se/dokumentstatus/H702742</ref>
          <ref type="docx">http://data.riksdagen.se/fil/DA4F2034-6586-4C25-93A7-550C31D0058F</ref>
          <ref type="pdf">http://data.riksdagen.se/fil/BCEAE204-C92C-4ADE-8743-3C16EF73D7F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2YMXTmw5qRAptNNy3BUrrF</idno>
            <name>Eric Westroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D93EeThesk6gWn6UBMKXiL" type="signed"/>
        <correspContext corresp="i-D93EeThesk6gWn6UBMKXiL">
          <note type="signatory" corresp="i-2YMXTmw5qRAptNNy3BUrrF"/>
          <note type="signatory" corresp="i-45Ku79yUMEXGE2zwpUReMK"/>
          <note type="signatory" corresp="i-DyRx69amzrrY88Jd1Ln7EC"/>
        </correspContext>
        <correspAction xml:id="i-FYniBL8vqHAyqhvpcsqwjo" type="submitted">
          <date when="2019-09-30"/>
          <time when="14:01:14"/>
        </correspAction>
        <correspAction xml:id="i-7jBjEVvaXiQ9GyxG4CQWc8" type="reviewed">
          <date when="2019-09-30"/>
          <time when="15:17:11"/>
        </correspAction>
        <correspAction xml:id="i-J6wW6Ap3WHbigYswbvoPEt" type="referred">
          <date when="2019-10-11"/>
        </correspAction>
        <correspAction xml:id="i-FhB3vCFUMEFEdwSNAtSiS7" type="assigned">
          <date when="2020-06-17"/>
          <time when="14:32:31"/>
        </correspAction>
        <correspContext corresp="i-FhB3vCFUMEFEdwSNAtSiS7">
          <ref type="assignedTo">Skatteutskottet</ref>
        </correspContext>
        <correspAction xml:id="i-2tHP2RpySxse7GNE4kawkp" type="behandlas_i"/>
        <correspContext corresp="i-2tHP2RpySxse7GNE4kawkp">
          <ref type="uppgift">2019/20:SkU24</ref>
          <ref type="ref_dok_id">H701SkU24</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU24</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QZHviBRpX2hBW3Ej2GBwAw" type="motHeader">
        <div xml:id="i-8G1tC3UGRfo86XogesPgKC" type="motTitle">
          Motion till riksdagen 2019/20:742 av Eric Westroth m.fl. (SD)
          Skatteverkets inriktning
        </div>
      </div>
      <div xml:id="i-HmRW5Pa58MTLS7QKFzQCAy" type="motBody">
        <div xml:id="i-D6Co8Kc3iqCcXnjR5cT8dB" type="motProposal" subtype="förslag">
          <head xml:id="i-BoRX26hoFcz3FvWeuaVDaD">
            Förslag till riksdagsbeslut
          </head>
          <list xml:id="i-2N3KKWWdYGzRdYiXrXNSPZ" style="ol">
            <item xml:id="i-Gbt9k6nB6RH9TeGRP7aFpQ">
              Riksdagen ställer sig bakom det som anförs i motionen om att
              inrikta Sveriges arbete mot skatteundandragande och vinstförflyttning
              mot globala insatser inom ramen för OECD-arbetet och tillkännager
              detta för regeringen.
            </item>
            <item xml:id="i-J4sfdNW1c7sPJPzkxXoz9v">
              Riksdagen ställer sig bakom det som anförs i motionen om en ökad
              aktivitet i arbetet med uppdatering av skatteavtal med andra länder
              och tillkännager detta för regeringen.
            </item>
            <item xml:id="i-4ioX4aQHM6GchhRuFp7UQJ">
              Riksdagen ställer sig bakom det som anförs i motionen om att
              säkerställa finansieringen av trygghet och välfärd och tillkännager
              detta för regeringen.
            </item>
            <item xml:id="i-TyretRZZMwYaSqwTQh1a52">
              Riksdagen ställer sig bakom det som anförs i motionen om att
              utveckla ett företagsvänligt myndighetsförfarande och tillkännager
              detta för regeringen.
            </item>
            <item xml:id="i-3xHdXv5dRC8QXkqB9SEqcr">
              Riksdagen ställer sig bakom det som anförs i motionen om att
              intensifiera arbetet med regelförenkling och tillkännager detta
              för regeringen.
            </item>
            <item xml:id="i-Sr63GjnMkVJ2yUdEAfMWnM">
              Riksdagen ställer sig bakom det som anförs i motionen om ordning
              och reda i folkbokföringen och tillkännager detta för regeringen.
            </item>
            <item xml:id="i-Bgt3N8vj9cRhX3vAgPrUQm">
              Riksdagen ställer sig bakom det som anförs i motionen om fler
              skattekontroller och tillkännager detta för regeringen.
            </item>
          </list>
        </div>
        <div xml:id="i-6777Qz7MyvyHTTW6VExz9n" type="motContent">
          <head xml:id="i-B84gybHHJdFUx2unfxzJAV" type="h1">
            Motivering
          </head>
          <p xml:id="i-5hCSRAe1EXxH9yeSHJS9kv">
            Myndigheten Skatteverket hanterar i första hand skatteärenden
            med inriktning på service och indrivning av skatter, men har ett
            flertal andra uppdrag. Utformningen och inriktningen av myndighetens
            verksamhet har betydelse för samhällsutvecklingen i dessa avseenden.
            Sverigedemokraternas politiska inriktning för myndigheten Skatte­verket
            utgår från ett utvecklingsarbete inom följande områden:
          </p>
          <list xml:id="i-J2TSTexAt3PqgQed3WihVX" style="ul">
            <item xml:id="i-5zmZWFvyU72R9fsJWBRmHS">
              Internationella skatteavtal och bekämpning av skattebrott
            </item>
            <item xml:id="i-RsfUrQQ214t7DxhbB32ic1">
              Säkra finansieringen av välfärd och trygghet
            </item>
            <item xml:id="i-BJFPgABd26bFeU5tVRUPZs">
              Utveckla ett företagsvänligt myndighetsförfarande
            </item>
            <item xml:id="i-HC9SNwFPs82DfZYzmuF5Rm">
              Intensifiera arbetet med regelförenkling
            </item>
            <item xml:id="i-MuMYtTHMsesy75BDcupmVn">
              Ordning och reda i folkbokföringen
            </item>
            <item xml:id="i-BNxctSrBFSF7UoDQMkFEiw">
              Fler skattekontroller
            </item>
          </list>
          <head xml:id="i-5T35VM86NtFK4gRPF3cctg" type="h2">
            Internationella skatteavtal och bekämpning av skattebrott
          </head>
          <p xml:id="i-2oY6px9DyzuyS1DyzxUVG8">
            Skatteverket arbetar med flera internationella samarbetsprojekt
            för skatteavtal. Några av dem har en mellanstatlig karaktär. Denna
            typ av frivilliga mellanstatliga skatteavtal är att föredra framför
            federala överstatliga regleringar på EU-nivå. Sverigedemokraterna
            vill prioritera arbetet med de internationella skatteavtalen i
            syfte att upprätthålla och stärka svensk exportkonkurrens som
            är en viktig faktor för svensk industri med avseende på sysselsättningen
            i Sverige.
          </p>
          <p xml:id="i-MFki1XL5YQAYMAToW72dnn">
            En viktig uppgift för Skatteverket är att motverka och bekämpa
            brottslighet inom sitt ansvarsområde och i samverkan med andra
            myndigheter. Problemen med skatteflykt och skatteundandragande
            har expanderat i takt med globaliseringen, enligt OECD. Nya möjligheter
            till aktiva arrangemang som syftar till att minimera skatteinbetalningen
            har etablerats efter hand som förutsättningarna för detta har
            utvecklats. Detta är viktiga områden där berörda myndigheter måste
            utveckla sin kompetens, och de måste arbeta aktivt inom ramen
            för OECD:s ramverk för att se till att Sverige ligger i framkant
            i de internationella samarbetsprojekten på detta område. Det är
            positivt att Sverige agerar för ett brett internationellt samarbete,
            inom ramen för OECD:s arbete med åtgärder mot skatteundandragande
            och vinstförflyttning.
          </p>
          <p xml:id="i-NqvxZ97Yz73tgDtXxsxVuc">
            Sveriges handel med andra länder beror på många faktorer, bland
            annat vårt nät av skatteavtal. För Sveriges del finns det risk
            att en del av våra skatteavtal med andra länder har börjat bli
            utdaterade och att detta gör att vi kan bli utkonkurrerade av
            andra länders export som en följd av att de har mer uppdaterade
            och bättre avtal.
          </p>
          <head xml:id="i-DfShH17yobjJxapM2o13gp" type="h2">
            Säkerställ finansieringen av trygghet och välfärd
          </head>
          <p xml:id="i-AUXDrmp7rY9fpdp4g85yCy">
            Många tar för givet att trygghet och välfärd finns där när de
            behöver det, men trygg­heten och välfärden finansieras av skatter
            och avgifter. Och skulle underlaget för finansieringen försämras
            så kan man inte längre ta välfärden för given.
          </p>
          <p xml:id="i-HDGvwzEHKwytfWpcvUUtuh">
            För att säkerställa finansieringen av trygghet och välfärd behöver
            man arbeta med flera strategiska angreppssätt. Dels behöver man
            långsiktigt fortsätta att upprätthålla nollvisionen för skattefelet,
            det vill säga skillnaden mellan förväntat inbetald skatt och faktiskt
            inbetald skatt. Det behövs också en kontinuerlig utvärdering av
            skattesystemet och hur detta upprätthåller en hög skattemoral.
          </p>
          <p xml:id="i-TUuLk1LdEziMkWReqSBBcE">
            Under de senaste åren har antalet skattebrott inom Sverige minskat,
            vilket är glädjande, men det finns fortfarande utrymme att förbättra
            detta i avsikten att nå nollvisionen för skattefelet. Sverigedemokraterna
            vill därför satsa mer resurser på fördjupade och mer sofistikerade
            processer för skattekontroller för att stävja skattebrott i Sverige.
            Genom minskat antal skattebrott tryggar vi finansieringen av välfärden
            och tryggheten.
          </p>
          <head xml:id="i-E3UbwHdRtRcV8yV9RQpcfH" type="h2">
            Utveckla ett företagsvänligt myndighetsförfarande
          </head>
          <p xml:id="i-5xKDpFCbwZFahHpV3CJxey">
            Svenska företag är verksamma under förutsättningar som omgärdas
            av skatter, regelverk och administrativa förfaranderegler, samt
            annat som påverkar deras vardag. Myndig­heterna som hanterar dessa
            frågor kan på flera sätt genom sina förfaranden gentemot företagen
            skapa förutsättningar för att underlätta redovisning och inbetalning
            av skatter och avgifter och därmed bidra till en situation som
            främjar en positiv sysselsättnings­utveckling.
          </p>
          <p xml:id="i-59LEhHyxSiap2zbuSj5QWk">
            De myndigheter som verkar inom ramen för utgiftsområde 3 har
            en svår uppgift i att dels ge service till företag i olika situationer
            och dels hantera myndighetsutövning som kan uppfattas som motvikt
            mot det första ansvaret. Det är därför viktigt att de verktyg
            som har karaktären av bestraffningar hanteras i enlighet med ett
            sunt rättstänkande. Sverigedemokraternas uppfattning är att dessa
            olika uppgifter ger myndigheterna en särställning, som bör utvecklas
            ur ett rättssäkerhetsperspektiv. Alla företag i Sverige ska behandlas
            likvärdigt. Åtgärder som har karaktären av bestraffningsmetoder
            får inte hanteras så att de framstår som oskäliga. Inom vissa
            branscher kan det därför vara lämpligt att utreda alternativa
            beskattningsformer för att uppnå ett mer företagsvänligt förfarande.
          </p>
          <head xml:id="i-XbcPvfG747axMDYPxSc4N6" type="h2">
            Intensifiera arbetet med regelförenkling
          </head>
          <p xml:id="i-SRR62F2MjSMDFatY6x2mtP">
            En central uppgift för Skatteverket är att vara en serviceinstans
            för företag och privat­personer. Servicen till företag bör utformas
            på ett sådant sätt att de kan ha fokus på företagets kärnverksamhet,
            vilket har stor betydelse för företagen som arbetsgivare. Skatteverket
            har lagt ner stor möda på att utvecklas i denna riktning, men
            det finns mycket kvar att göra.
          </p>
          <p xml:id="i-KQX91wt7aXQewXCVzGf31k">
            Sverige har introducerat så kallade servicekontor runtom i landet.
            Inom ramen för dessa kontor finns Skatteverket representerat.
            Dessa servicekontor utgör bra institu­tioner för att förbättra
            samhällsservicen för företagen på ett kostnadseffektivt sätt.
            Vid sidan om detta utvecklar myndigheten successivt e-tjänster,
            som också bidrar till att förbättra servicen för företagen. Koncepten
            kan dock vidareutvecklas och det är därför av stort intresse att
            utreda hur företag i olika delar av landet har möjlighet att ta
            del av Skatteverkets service och om de skulle kunna ges ännu bättre
            förutsättningar att göra det.
          </p>
          <p xml:id="i-Xu8qqGnYXRD8Lm84BJp6R2">
            Från att Skatteverket historiskt har varit en renodlad kontrollmyndighet
            har myndig­heten utvecklats till att bli mer serviceorienterad,
            vilket är en positiv utveckling. Denna ambition måste också finnas
            i situationer där fel och brister hanteras, så att situationer
            inte uppstår som gör att enkla misstag förstoras upp och får oproportionerliga
            konsekvenser. Å andra sidan är det också viktigt att fokusera
            de korrigerande åtgärderna där det faktiskt förekommer medvetna
            oegentligheter. Det är viktigt att hålla båda dessa processer
            igång. Det är viktigt att kunna dra en tydlig rågång mellan vad
            som får anses vara uppsåtligt och vad som mer är att betrakta
            som administrativt slarv från småföretagares sida. En miss som
            kanske beror på okunskap om ett snårigt regelverk kan få förödande
            konsekvenser för en hel bygd, där exempelvis ett företag kan stå
            för en stor andel av sysselsättningen. Det är därför mycket viktigt
            att vi har en rättssäker indrivning av skatter, avgifter och skulder
            för att inte oskäligt drabba företagen. Därför vill Sverigedemokraterna
            utreda möjligheten att förtydliga rågången mellan dessa typer
            av företeelser och förenkla regelverket i sådan mening att det
            skall bli svårare att göra den här typen av misstag.
          </p>
          <head xml:id="i-JD7Wa4HY586kPo4BFAXWZE" type="h2">
            Ordning och reda i folkbokföringen
          </head>
          <p xml:id="i-UEhMoUcEaH3Hm2VhKFdJ5E">
            Under flera decennier har stora strömmar av migranter kommit
            till Sverige. Det råder bostadsbrist och samhällssystemet bygger
            på boenderegistrering av alla i Sverige. Mot bakgrund av detta
            är det inte acceptabelt att människor går under jorden för att
            leva i ett parallellt samhälle utan folkbokförd bostadsadress.
            Problemet med personer som bor i Sverige men saknar folkbokföring
            förväntas öka med den fortsatt mycket höga invandringen. Därför
            föreslår Sverigedemokraterna större anslag för Skatteverket som
            skall användas för att ytterligare granska bostadsområden där
            risken för illegalt boende förväntas vara större. Det som avses
            är de områden som brukar kallas för utanförskaps­områden. Kvalitetsbristerna
            i folkbokföringen underlättar dessutom olika typer av brottslighet,
            exempelvis bidragsfusk, och orsakar även andra problem. Myndigheterna
            behöver dessutom ordning och reda i folkbokföringen även för att
            kunna lokalisera personer som saknar legala skäl att stanna i
            Sverige.
          </p>
          <head xml:id="i-DeiTFPEe19RAWHB63yPnfn" type="h1">
            Fler skattekontroller
          </head>
          <p xml:id="i-Di477LuywN1JuEhs3FvoER">
            Sverige har under några år, då skatterna sänktes, sett ett minskat
            skattefuskande. På det internationella området pågår ett omfattande
            arbete med att förhindra skattefusk i multinationella storbolag,
            vilket är positivt. Sverigedemokraterna menar att det är lika
            viktigt att upprätthålla en kollektiv skattemoral i Sverige och
            vill därför möjliggöra fler skattekontroller genom att tillföra
            Skatteverket mer resurser. Det bör få som effekt att skattefelet,
            dvs skillnaden mellan lagstadgad skatt och inbetald skatt, minskar.
            Fler skattekontroller är en av flera vägar för att spåra och beivra
            brottslighet i Sverige. Samtidigt är det också viktigt att skattekontrollerna
            inte träffar fel. Ärliga småföretagare ska inte drabbas i onödan.
            Fokus behöver ligga på de som medvetet gör fel.
          </p>
        </div>
        <div xml:id="i-Gmuyhd1y45XyoVK6Cm9mLB" type="motSignatures">
          <list xml:id="i-6GXyrvyEFecqKLSG3N8f7H">
            <item xml:id="i-JZo9xog3aMt9gaqgmEMC93" who="i-2YMXTmw5qRAptNNy3BUrrF">
              Eric Westroth (SD)
            </item>
            <item xml:id="i-JfMJM16DzE1AZLw3ddi4qr" who="i-45Ku79yUMEXGE2zwpUReMK">
              David Lång (SD)
            </item>
            <item xml:id="i-Y4KGzET98eTbKf3rNBg32p" who="i-DyRx69amzrrY88Jd1Ln7EC">
              Bo Broman (SD)
            </item>
          </list>
        </div>
      </div>
    </body>
  </text>
</TEI>
