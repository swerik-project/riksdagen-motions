<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-00675">
  <teiHeader>
    <fileDesc>
      <titleStmt>
        <title>Stångådalsbanan och Tjustbanan</title>
        <author corresp="i-X9jqcGenibr5tWEbnZgddm">av Annika Hirvonen m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:675 av Annika Hirvonen m.fl. (MP)</title>
          <idno type="rdwebb">HB02675</idno>
          <rs type="number">675</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB02675/text</ref>
          <ref type="dokument_url_html">https://data.riksdagen.se/dokument/HB02675</ref>
          <ref type="dokumentstatus_url_xml">https://data.riksdagen.se/dokumentstatus/HB02675</ref>
          <ref type="pdf">https://data.riksdagen.se/fil/6AA0AAA5-CB22-43FF-9945-CEC9AF2EB3A0</ref>
          <ref type="docx">https://data.riksdagen.se/fil/8686C039-A84C-4C7A-BBFA-A22F249FF7D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-5zfsWxnECWHQhPaGibVx68" type="signed"/>
        <correspContext corresp="i-5zfsWxnECWHQhPaGibVx68">
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-KTmTMYsoqjqixxDSAwcrPb"/>
          <note type="signatory" corresp="i-48Dg2ScegN8mpc2UJq5sE2"/>
        </correspContext>
        <correspAction type="submitted" xml:id="i-Ujy29d85LBPv25TZNkpW2A">
          <date when="2023-10-02"/>
          <time when="16:08:31"/>
        </correspAction>
        <correspAction type="reviewed" xml:id="i-3QUK5bExr4oHwWz8NFYMwu">
          <date when="2023-10-02"/>
          <time when="16:48:18"/>
        </correspAction>
        <correspAction type="referred" xml:id="i-9xQek35nQVRVkin4A23YgA">
          <date when="2023-10-17"/>
        </correspAction>
        <correspAction type="assigned" xml:id="i-54AfCH4rWiuWqsiTBr1ZsQ">
          <date when="2024-02-02"/>
          <time when="15:26:52"/>
        </correspAction>
        <correspContext corresp="i-54AfCH4rWiuWqsiTBr1ZsQ">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-DWVcSju9Fvtj2VASXCWRig"/>
        <correspContext corresp="i-DWVcSju9Fvtj2VASXCWRig">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:675 av Annika Hirvonen m.fl. (MP) Stångådalsbanan och Tjustbanan</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-NtBjdQ5AnnnR23xwfcCWEu">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-8WbevNoJ5tcD83q4f1wG75">
              Riksdagen ställer sig bakom det som anförs i motionen om att
              säkerställa anslutningen i Linköping för Stångådalsbanan och Tjustbanan
              och tillkännager detta för regeringen.
            </item>
            <item sortKey="Yrkande 2" xml:id="i-U6fRWYdfa631dqsfMu5mHr">
              Riksdagen ställer sig bakom det som anförs i motionen om att
              åter göra Stångådalsbanan till ett riksintresse och tillkännager
              detta för regeringen.
            </item>
            <item sortKey="Yrkande 3" xml:id="i-W3yjfHnT74nf79d65AXn5d">
              Riksdagen ställer sig bakom det som anförs i motionen om att
              prioritera underhållet och utvecklingen på Stångådalsbanan och
              Tjustbanan och tillkännager detta för regeringen.
            </item>
            <item sortKey="Yrkande 4" xml:id="i-Woyywm4kdVurrmKwJzTZyX">
              Riksdagen ställer sig bakom det som anförs i motionen om delelektrifiering
              av Stångådalsbanan och Tjustbanan och tillkännager detta för regeringen.
            </item>
            <item sortKey="Yrkande 5" xml:id="i-7vVmwbmY836XT23eWAta53">
              Riksdagen ställer sig bakom det som anförs i motionen om att
              förbättra säkerheten vid obevakade järnvägsövergångar på Stångådalsbanan
              och Tjustbanan och tillkännager detta för regeringen.
            </item>
            <item sortKey="Yrkande 6" xml:id="i-5gGV9nzUFSRMBkGRUtpqHg">
              Riksdagen ställer sig bakom det som anförs i motionen om att
              skapa förutsättningar för att persontrafik till Oskarshamn på
              Stångådalsbanan ska kunna återupptas och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-WqaM52QFySJe46rtbC76VX">
            Motivering
          </head>
          <p xml:id="i-StySxep2rSjoQRXUqqxkEE">
            Tåg är det mest klimatsmarta sättet att transportera många människor
            och gods längre sträckor. En förutsättning är dock att det finns
            fungerande järnvägsbanor. Miljöpartiet har under lång tid drivit
            att järnvägen ska byggas ut och rustas upp i hela Sverige. Vi
            vill knyta ihop landet med både moderna stambanor för riktigt
            snabba tåg och välfun­gerande regionala banor som gör att man
            lätt kan ta sig överallt.
          </p>
          <p xml:id="i-8HpaKyEQukDKj3u8oqJke6">
            Stångådals- och Tjustbanorna är två viktiga regionala banor i
            sydöstra Sverige. Längs banorna bor 300 000 människor, och järnvägen
            är en viktig förutsättning för trafikomställning. Här finns en
            potential att tillfredsställa behov av både arbetspendling och
            längre resor. Tjustbanan ansluter till Västerviks hamn, vilket
            ger goda förutsättningar för godstranstrafik på banan. Samtidigt
            finns stora behov av upprustning, och viktiga beslut de närmaste
            åren kommer att avgöra om järnvägsbanorna ens existerar i framtiden.
          </p>
          <p xml:id="i-4poQd26Qjg9MhCmdRUWRRY">
            Bildkälla: Trafikverket.
          </p>
          <p xml:id="i-JtnyFYikFfHWENjRnyAQck">
            Östra Småland är sett till transporter och infrastruktur avskuret
            och eftersatt. Det beror inte enbart på långa avstånd till storstäder
            och stambanor, utan också på en långvarig underfinansiering. Ekonomiskt
            eftersatta järnvägar är ett problem i hela landet, men även i
            nationell jämförelse sticker Kalmar län ut som en av de regioner
            som tilldelats minst pengar för sin transportinfrastruktur. I
            Trafikverkets förslag till Nationell plan för åren 2022–2033 tilldelas
            Kalmar län 822 miljoner kronor, vilket är knappt en promille av
            budgeten på 800 miljarder. Så har fördelningen också sett ut de
            senaste decennierna (åren 2010–2033 har inneburit ett rikssnitt
            på 12,2 miljarder kronor, men bara 0,8 miljarder kronor för Kalmar
            län, enligt länsstyrelsen).
          </p>
          <p xml:id="i-NuVVE7TFzHGvFvVe8d3w2B">
            Det finns fler järnvägsbanor i Kalmar län, men banorna med de
            största investerings­behoven är Stångådals- och Tjustbanorna.
            Dessa är också de järnvägsbanor som trafikerar flest orter i länet.
            Stångådalsbanan trafikerar mellan Kalmar i söder via bland annat
            Högsby, Hultsfred och Vimmerby till Linköping (samt med kopplingar
            till Oskarshamn respektive Mönsterås, dock ej längre för persontrafik).
            Tjustbanan går mellan Linköping och Västervik via bland annat
            Åtvidaberg och Gamleby.
          </p>
          <head type="h2" xml:id="i-8HcGhCyHbmhrkPtddcHSpJ">
            Banornas nuvarande skick – flera sorters problem
          </head>
          <head type="h3" xml:id="i-4uytRcdcui7oa371k7mtLe">
            Gamla banor med opålitlig trafikering
          </head>
          <p xml:id="i-H5Q6v4CGi6EHo4ohyD5PNf">
            Banorna är gamla – den äldsta sträckningen öppnades 1874. Därför
            är järnvägen extra känslig för väderhändelser – såväl risk för
            solkurvor på sommaren som snö på vintern gör att trafik ofta ställs
            in. Banorna är heller inte trädsäkrade – Kalmar länstrafik har
            uppgett att ca 250 trädpåkörningar har skett de senaste fem åren,
            där den allvarligaste orsakade en urspårning som lamslog trafiken
            under julhelgen 2022. Vi anser att banornas upprustning och underhåll
            måste prioriteras.
          </p>
          <head type="h3" xml:id="i-FeGLATC9H4BtgXMzfke1su">
            Obevakade övergångar – en säkerhetsrisk
          </head>
          <p xml:id="i-THcdXuxkP8ZsaTwpYXk4nj">
            Den allvarligaste säkerhetsrisken är dock de obevakade övergångarna.
            År 2019 fanns det 43 obevakade järnvägsövergångar mellan Linköping
            och Kalmar. Samma år skedde ett dödsfall vid en sådan övergång
            längs banan i Östergötland. I närtid har olyckor också skett 2018
            samt 2010 (där även olyckan 2010 ledde till ett dödsfall). Vi
            anser att säker­heten måste prioriteras mer.
          </p>
          <head type="h3" xml:id="i-Z7Kx5nqdtPKErWnzcTFth">
            Elektrifiering – viktigt för att minska utsläppen
          </head>
          <p xml:id="i-DpDJuUr6ir8gRH6Z1HipvK">
            Stångådals- och Tjustbanorna är inte elektrifierade. Tågen är
            av typerna Y2 och Y31 (tillverkade mellan 1989 och 2010) och drivs
            av dieselmotorer. Därför är utsläppen för trafiken betydligt högre
            på dessa banor i jämförelse med elektrifierad järnväg i Sverige.
            Vi anser att banorna bör delelektrifieras.
          </p>
          <head type="h3" xml:id="i-rMMXA6At6axxtH3YNpfc4">
            Oskarshamn bortkopplat – missad möjlighet för Gotlandstrafiken
          </head>
          <p xml:id="i-U1ivujP5u8f83w5kpjmAQ2">
            Sommaren 2019 upphörde persontrafiken till Oskarshamn. Detta
            trots att Oskarshamns stationshus byggts om och återinvigts så
            sent som 2017, med förhoppningar om fler tåg snarare än nedläggning.
            Regionen bedömde dock resandet som för lågt för att fortsätta
            att driva tågtrafiken. En del av det låga resandet kan dock förklaras
            av att tågtrafiken var opålitlig och ofta fick ställas in. Dålig
            infrastruktur leder till sämre förutsättningar för trafiken och
            lägre resande, vilket i sin tur leder till att infrastrukturinvesteringarna
            uteblir. Förutom att Oskarshamnsborna drabbas av dåliga möjligheter
            till resande innebär det också att södra Sverige har sämre möjlighet
            att resa kollektivt till Gotlandsfärjan. Vi anser att det är angeläget
            att skapa förutsättningar för att anslutningen ska kunna återupptas.
          </p>
          <head type="h3" xml:id="i-WdsvZSUQrsXKyahuj27iLj">
            Signalsystemet måste bytas
          </head>
          <p xml:id="i-ND9JQXTXn5qG6nQZqMMiMg">
            På banorna används två gamla signalsystem – System R och System
            M (på olika etapper). System R används idag enbart på dessa sträckor
            i Sverige, vilket kräver särskild utrust­ning ombord. Situationen
            är brådskande, eftersom systemet inte är kompatibelt med EU:s
            nya system ERTMS. När ERTMS införs vid stambanan i Linköping måste
            signal­systemet vara utbytt, eftersom systemen inte är kompatibla
            och inte passar ihop i samma fordon. Införandet av ERTMS i Linköping
            var planerat till 2025 men är nu uppskjutet till att Ostlänken
            invigs 2035.
          </p>
          <p xml:id="i-Hn9bTsWeVWpNKjRt9yi99t">
            I den nationella infrastrukturplanen för 2022–2033 som bygger
            på den infrastruktur­proposition som förhandlades fram när Miljöpartiet
            satt i regering år 2021 finns en namngiven re-investering gällande
            signalutrustning som handlar om utbyte av system kallat Radioblock,
            som berör Stångådals- och Tjustbanorna. Det är viktigt att bytet
            av signalsystem fullföljs.
          </p>
          <head type="h2" xml:id="i-6SiVKfzMwZf5JEy6qYdE3H">
            Banorna inte längre av riksintresse
          </head>
          <p xml:id="i-Cm2NGeqVzSTcmbwVGLsC7f">
            Våren 2021 kom det fram att Trafikverket ansåg att Stångådals-
            och Tjustbanorna inte längre borde klassificeras som riksintresse.
            Vilka trafikanläggningar som fastställs som riksintressen har
            betydelse när olika intressen vägs mot varandra. I Trafikverkets
            slut­rapport för översyn av riksintressen (2021) skrivs att det
            kan bli ”svårare och dyrare att genomföra mindre ombyggnationer
            som står i strid med andra intressen” samt att ”anläggningars
            funktion blir även svårare att skydda mot åtgärder utanför exempelvis
            vägområdet eller järnvägsfastigheten”. Beskedet om den indragna
            statusen för banorna väckte omfattande protester i länet. Region-
            och kommunpolitiker såg beskedet som ett hot mot järnvägarnas
            långsiktiga överlevnad. Trafikverket besvarade kritiken med att
            den indragna statusen inte har någon påverkan avseende pengar
            till underhåll och investeringar samt att kommunerna själva kan
            välja att stärka skyddet.
          </p>
          <p xml:id="i-2ygg247aj3ueW3NU62dE6W">
            Trots protesterna förverkligade Trafikverket beskedet, och Trafikverkets
            riksintresse­anspråk som gäller sedan september 2022 inkluderar
            inte längre Stångådals- och Tjust­banorna. Vi anser att banorna
            bör utgöra riksintresse.
          </p>
          <head type="h2" xml:id="i-XMUX4Da7DC8pbPm6Qn33XV">
            Stångådals- och Tjustbanorna måste upprustas och underhållas
          </head>
          <head type="h3" xml:id="i-RjVhVjYt8ouV7MGkbEiCdN">
            Förslag till upprustning – men inga pengar avsatta
          </head>
          <p xml:id="i-4TkJU9t1E8jge2vy7BMpSn">
            Region Kalmar län och kommunerna längs banorna har länge drivit
            på för upprustning och elektrifiering. Det senaste förslaget presenterades
            i augusti 2020 av Region Kalmar län. Förslaget var att satsa två
            miljarder kronor på modernisering av banorna, vilket skulle räcka
            till upprustning, delelektrifiering samt triangelspår vid Berga
            (där tågen idag behöver vända). Förslaget om delelektrifiering
            innebär en teknisk hybridlösning, där eldrift kombineras med batteridrift
            och eventuellt även vätgas– en mix som har de båda fördelarna
            att kostnaderna drastiskt minskas samtidigt som batterierna möjliggör
            samma låga utsläppsnivåer. Finansieringen föreslogs bestå av 1,2
            miljarder kronor i anslag från Trafikverket, 500 miljoner kronor
            från Region Kalmar län samt återstående summa genom befintlig
            underhållsplan samt minskade kostnader för drift och underhåll.
          </p>
          <p xml:id="i-YY3WNt3JJrPxcugmdcKEk">
            Trafikverket har inte gått vidare med regionens förslag och har
            varken tidigare eller senare föreslagit att medel skulle tilldelas
            i förslaget till nationell plan (förutom för byte av signalsystem
            som tillkom i den senaste planen).
          </p>
          <p xml:id="i-WAn2pHtdMZLWSW6MZGixuR">
            Däremot har Stångådals- och Tjustbanorna blivit utpekade som
            ”en brist för fortsatt utredning”. Regeringen menar att målsättningen
            ska vara att de utpekade bristerna ska vara ”så pass utredda att
            de kan övervägas i nästa planeringsomgång och planrevi­dering”.
            Både banornas regionala funktion och möjligheten till delelektrifiering
            ska utredas. Vi anser att underhållet och utvecklingen av banorna
            måste prioriteras och finansieras i den kommande planen.
          </p>
          <head type="h3" xml:id="i-BUhHUoRSNC5D8A9SBSLSNS">
            Gemensamt uttalande från Region Östergötland och Region Kalmar
            län
          </head>
          <p xml:id="i-Gqr8SenCuXKi2sQPKLe2uU">
            I augusti 2023 uttalade sig de två berörda regionerna gemensamt
            angående Stångådals- och Tjustbanorna till Trafikverket. De betonade
            att banorna spelar en viktig roll för den regionala utvecklingen:
            ”Regionerna vill betona järnvägens betydelse för att binda samman
            framför allt stråket Kalmar–Linköping, men även stråket Västervik–Linköping,
            och därigenom också skapa förutsättningar för regionintegrering
            inom länen och region­förstoring samt tillgänglighet till och
            från Stockholm och övriga landet.”
          </p>
          <p xml:id="i-J1VAW563BHFh4tsZMjAyRi">
            Regionerna skriver att det är viktigt att Trafikverket gör nödvändiga
            investeringar och reinvesteringar som säkerställer fortsatt regionaltågstrafik
            av nuvarande omfattning. Regionerna redogjorde för vad de tycker
            är viktigast: först att robusthet och driftsäker­het är den högst
            prioriterade åtgärden. För att nå dit förordas exempelvis trädfällning,
            åtgärder vid obevakade järnvägsövergångar och att utföra planerade
            spårbyten på vissa sträckor.
          </p>
          <p xml:id="i-2M85Cc4FujGpFuSmbcem2Y">
            Därefter vill regionerna att insatser för att sänka restiden
            prioriteras, framför allt genom att lokalisera delsträckor på
            Stångådalsbanan där hastighetshöjande åtgärder kan göras. Som
            en tredje prioritering lyfter regionerna att anslutning via Stångådals-
            och Tjustbanorna till Linköping är avgörande för trafikens möjliga
            utveckling.
          </p>
          <head type="h3" xml:id="i-QSp1UyHPwLi63s1cfgT31h">
            Region Kalmar satsar på nya tåg – men tvingas att bromsa investeringen
          </head>
          <p xml:id="i-4xFQFXChVGGLYzW3mMAEuo">
            Region Kalmar län tog 2019 beslutet att investera i tio nya tågset,
            som ska kunna köras på både el, batteri och biogas/HVO. Tågen
            är tänkta att levereras under perioden 2025–2030. I augusti 2023
            meddelades det dock att Region Kalmar län försöker att minska
            antalet tåg som levereras. Bakgrunden är de negativa beskeden
            om rälsunderhåll samt om den nya stationen i Linköping (se nedan),
            men också att länstrafiken har stora budget­problem. Regionen
            beslutade samtidigt att minska antalet avgångar på Tjustbanan
            mellan Västervik och Linköping och ersätta dessa med busstrafik.
            Detta är mycket beklagligt och understryker behovet av att prioritera
            upp underhåll och upprustning av banorna.
          </p>
          <head type="h2" xml:id="i-3UPTVQa7yhrpPHaz9ps2hq">
            Den nya högerregeringens besparingar får konsekvenser – anslutningen
            i Linköping måste säkras
          </head>
          <p xml:id="i-DwAgz3KYNJZ8vpyVY9rRHB">
            I februari 2023 gick Trafikverket ut och förordade att järnvägen
            från Kalmar och Västervik inte ska ansluta till Linköpings nya
            centralstation. Istället ska Tannefors i södra Linköping göras
            om till slutstation, och resenärer som ska åka vidare behöver
            ta buss vidare till centralstationen. Anledningen var den nya
            regeringens uppdrag till myndigheten att spara pengar inom projektet
            Ostlänken (den del av den nya stambanan som planeras mellan Linköping
            och Järna.).
          </p>
          <p xml:id="i-EaXxhQH2rzWBKiR2jzWkp5">
            Trots att Tidöregeringen motiverat att de vill prioritera regional
            järnväg, när de presenterat sparkraven på de nya stambanorna,
            leder dessa sparkrav till att just regional tågtrafik i Småland
            och Östergötland drabbas.
          </p>
          <p xml:id="i-CDBt1FeS4DRR1ET1ieA6ze">
            Beskedet är ett hot mot banornas existens. Frånkopplingen från
            nya Linköping C skulle definitivt få resenärer att välja bort
            tåget.
          </p>
          <p xml:id="i-RTLyToKWifny2kkW4KPHoA">
            Trafikverket har senare fört fram flera alternativa lösningar,
            utöver sin rekommen­dation. Alternativen, utöver slutstation i
            Tannefors, skulle vara att behålla dagens lösning, ansluta banorna
            till nya Linköping C eller låta tågen fortsätta till Norrköping
            och där ansluta till stambanan. Det senare alternativet har även
            det fått kritik, som att restiden förlängs eftersom hastigheten
            kommer att vara jämförelsevis lägre samt att det blir en omväg
            för de resenärer som ska resa vidare söderut på stambanan. Under
            2024 kommer Trafikverket också att starta ett separat planeringsarbete
            för Stångådals- och Tjustbanornas anslutning i Linköping, som
            kommer att pågå fram till 2026. I järnvägs­planen för Stångådals-
            och Tjustbanornas anslutning så kommer Trafikverket att studera
            de olika alternativen och i samband med det första samrådet inför
            spårlinjeval kommer de att förorda ett alternativ. Vi anser att
            Stångådals- och Tjustbanornas anslutning till Södra stambanan
            i Linköping måste säkerställas.
          </p>
        </div>
        <div type="motSignatures">
          <list>
            <item xml:id="i-C1uML6avQVs5kJahNRKTCi">
              Annika Hirvonen (MP)
            </item>
            <item xml:id="i-G8hfpBEqZWwMakVu4aLox7">
              Emma Berginger (MP)
            </item>
            <item xml:id="i-CA2X13ukaG7JgcQnmQrSJR">
              Rebecka Le Moine (MP)
            </item>
          </list>
        </div>
      </div>
    </body>
  </text>
</TEI>
