<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964__ak__999/mot_1964__ak__999-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 999 år 1964
          </p>
          <p>
            Nr 999
          </p>
          <p>
            Av herr Kellgren, i anledning av Kungl. Maj:ts proposition nr
            138, angående studiesocialt stöd till studerande ungdom.
          </p>
          <p>
            Utbildningens betydelse för ett lands framstegsutveckling har
            alltmer bli- vit erkänd. Under senare år genomförda nationalekonomiska
            undersökningar för olika västerländska länder visar att utbildningen
            som framstegsfaktor måste tillmätas en minst lika stor betydelse
            som olika slags investeringar i maskiner och anläggningar. Utbildning
            i alla dess olika och varierande for- mer för personer i skiftande
            åldrar och yrkestillhörighet måste därför be- traktas som högt
            räntabla investeringar, som varje samhälle måste försöka driva
            upp på högsta möjliga nivå. Olika slags ekonomiska, sociala och
            yrkes- mässiga spärrar måste avlägsnas så att tillgången till
            lämplig utbildning blir tillräcklig för att motsvara medborgarnas
            efterfrågan och näringslivets behov. Grundskolereformen och utbyggnaden
            av de frivilliga skolformerna på alla stadier är etapper på vägen
            mot en fullt utvecklad utbildningsdemokrati, då utbildningen inte
            såsom tidigare förbehålls en begränsad del av befolkningen utan
            utsträcks till alla att efter förmåga, intresse och vilja tillgodogöra
            sig kunskaper och utbildning. Det är också uppenbart att det i
            en nära framtid blir allt vanligare med olika former av vidareutbildning
            och omskolning. Den tekniska utvecklingen och den allt snabbare
            strukturomvandlingen kommer att kräva ständiga yrkesbyten och
            förkovran inom hela yrkesområdet. Allt fler människor måste därför
            ägna kortare eller längre perioder av livet åt studier och utbildning.
            Genom att värdet och nödvändigheten av mer utbildning blivit alltmer
            erkända har också en ny och mera realistisk syn på utbildningen
            börjat växa fram. Studiearbetet jämställs mer och mer med övrigt
            arbete. Detta är givet- vis det riktiga. Produktiva investeringar
            i människan i form av utbildning blir helt naturligt störst när
            den utbildades ansträngningar att tillgodogöra sig utbildningen
            möts med uppskattning och riktig värdesättning från sam- hällets
            sida i form av ekonomisk trygghet och ersättning under studietiden.
            Uppfattningen att studiearbetet bör ersättas genom något slag
            av studielön har börjat tränga igenom i alla samhällslager och
            utgör i dag den grund på vilken allt reformarbete inom utbildningens
            vida fält måste vila. Utbildning kan i en levande demokrati anses
            vara det främsta praktiska instrumentet för att skapa jämlikhet
            mellan olika medborgare och medbor- gargrupper i samhället. Utan
            större jämlikhet i utbildning synes alla andra
          </p>
          <pb facs="riksdagen-motions-pdf/data/1964/mot_1964__ak__999/mot_1964__ak__999-002.pdf"/>
          <p>
            Motioner i Andra kammaren, nr 999 år 1964 5
          </p>
          <p>
            försök att avskaffa socialklasserna och nuvarande skillnader
            av ekonomisk och social natur mellan människorna bli mindre framgångsrika.
            I fråga om jämlikheten i samhället har viktiga framsteg gjorts
            under senare decennier på de ekonomiska och sociala områdena.
            Den fulla sysselsättningen, den aktiva arbetsmarknadspolitiken,
            de allmänna trygghetsförsäkringarna och de fackliga insatserna
            på löneområdet mot mer rättvisa och större solidaritet har allt
            samverkat till ett samhälle som i dag präglas mer av jämlikhetens
            idéer och ideal än någonsin tidigare. även på utbildningsområdet
            har bety- dande framsteg gjorts även om de stora landvinningarna
            här är att vänta i framtiden. Rekryteringen till olika utbildningslinjer
            med längre utbild- ning har något breddats, men allt fortfarande
            är den sociala snedrekrytering- en till gymnasier, universitet
            och högskolor mycket stor. Medborgarkravet i en demokrati på en
            större jämlikhet kan inte uppfyllas med mindre samhället självt
            tillser att alla medborgare får lika rätt till ut- bildning oberoende
            av ekonomisk, social och geografisk bakgrund. Det är sålunda fråga
            om att på bästa sätt främja rekryteringen från alla samhälls-
            klasser, så att ingen person med vilja och förmåga att tillgodogöra
            sig mer kunskaper och utbildning avstår därifrån på grund av olika
            slags spärrar av ekonomisk, social, sedvanemässig eller yrkesbetingad
            natur. Ett studie- lönesystem där studier jämställs med annat
            arbete synes vara den enda effektiva och praktiska vägen för att
            säkerställa den riktiga rekryteringen och skapa förutsättningar
            för en större social och ekonomisk jämlikhet i vårt samhälle.
            Den studiesociala utredningen har inte mera ingående behandlat
            studie- lönefrågan men inser att om samhället övertog samtliga
            studiekostnader för medborgarna skulle studielönen kunna bli ett
            smidigt instrument för ett rikt differentierat utbildningssystem
            i nära anknytning till arbetsmarknadspoli- tiken och av väsentlig
            betydelse för den enskildes frihet i valet av arbete och yrke.
            Utredningen menar också att det här är fråga om långsiktiga målsätt-
            ningar för utbildningspolitik och arbetsmarknadspolitik för vilka
            starka och vägande skäl kan anges. Utredningen har i stället sett
            frågan på mera kort sikt och i första hand lagt synpunkter på
            dess statsfinansiella konse- kvenser och dess effekter på inkomstfördelningen
            i samhället. Föredragande statsrådet har för sin del ansett det
            inte erforderligt att nu ta upp tanken på studielön till närmare
            behandling. När riksdagen nu går att ta ställning till vittgående
            studiesociala stöd- åtgärder är det givetvis av väsentlig betydelse
            att dessa åtgärder inpassas i ett system som möjliggör ett snabbare
            förverkligande av jämlikhetens ideal på utbildningsområdet i vår
            demokrati. Ett alltför kortsiktigt betrak- telsesätt kan lätt
            leda fram till att vårt utbildningssystem inte blir tillräck-
            ligt rikt differentierat och att den enskildes frihet i valet
            av arbete och yrke blir otillbörligt inskränkt till förfång icke
            endast för den enskilde själv utan också för näringsliv och samhälle.
          </p>
          <p>
            1" —- Bihang till riksdagens protokoll 1964.4 saml. Nr 998—1002
          </p>
          <pb facs="riksdagen-motions-pdf/data/1964/mot_1964__ak__999/mot_1964__ak__999-003.pdf"/>
          <p>
            6 Motioner i Andra kammaren, nr 999 år 1964
          </p>
          <p>
            Givetvis kan det aktuella statsfinansiella läget tillåtas bestämma
            hur myc- ket av utbildningsfinansieringen som bör falla på samhället
            och hur mycket som bör vila på den enskilde, arbetsgivaren eller
            i andra former, men denna bedömning måste i första hand ses med
            det längre perspektivet för ögonen. Realekonomiskt kan det anses
            betydelselöst vem som finansierar utbild- ningen om blott denna
            kommer till stånd i den önskade omfattningen och får den tillfredsställande
            sociala rekryteringen. Ur dess praktiska synpunk- ter vill det
            med hänsyn till effektiviteten att uppnå jämlikhet i utbildningen
            och en riktig samordning med t. ex. vuxenutbildningen synas riktigast
            att samhället påtar sig en betydligt större del av studiefinansieringen
            än vad regeringen föreslagit. Att högre studier även i fortsättningen
            skall i allt väsentligt finansieras med lånemedel innebär i sak
            att man konserverar nuvarande socialklassindelning genom att acceptera
            tänkesätt hos kretsar och samhällsgrupper vilka alltid motsatt
            sig införandet av studielönen. Den omständigheten att vi i dag
            har en skev inkomstfördelning med hänsyn till vissa utbildningsgrupper
            kan inte anföras som argument för bibehållande av en odemokratisk
            utbildningspolitik. Först när utbildningspolitiken nått den omfattning
            att den tillgodoser samhällets och näringslivets behov av utbildad
            arbetskraft kan rimligare marknadslöner utbildas. Det är brister
            i utbild- ningspolitiken — framför allt inom de spärrade utbildningsvägarna
            — som framkallar en inte tillfredsställande inkomst- och löneutveckling.
            Det måste också ankomma på samhället att med hjälp av en effektiv
            inkomstutjäm- ningspolitik (progressiv beskattning samt en generös
            socialpolitik, arbets- marknadspolitik och utbildningspolitik
            till lägre inkomsttagares förmån) tillse att inkomstolikheterna
            inte blir utmanande stora. Också den omstän- digheten att samhället,
            stat och kommun, självt som arbetsgivare anställer ca 70 7 av
            de personer som genomgått högre utbildning talar för studielöne-
            systemet. Det kan knappast råda någon tvekan om att produktionen
            själv i allt större utsträckning måste bära sina egna utbildningskostnader,
            inklusive lön och annan ersättning åt de utbildade under studietiden.
            Eftersom utbildningspolitiken måste ses långsiktigt bör riksdagen
            vid be- handlingen av studiefinansieringsfrågan beakta följande
            faktorer: 1. Utbildningen som framstegsfaktor är i dag allmänt
            erkänd i alla länder, och därför bör man vid studiefinansieringen
            tillse att så många som möjligt får tillgång till utbildningens
            resurser. 2. Nuvarande ekonomiska hinder som framför allt finns
            inom socialgrupp 3 bör undanröjas så att alla ungdomar får fritt
            tävla om utbildningens möj- ligheter. Eftersom lånefinansiering
            i alla former begränsar detta fria val bör denna form av finansiering
            så långt möjligt undvikas. 3. Utbildning åt alla i generösa och
            rättvisa former främjar jämlikheten i samhället. Existerande inkomstolikheter
            bör bemästras med andra medel än en restriktiv studiefinansieringspolitik.
            4. En rättvis och generös studiefinansiering medför en snbbare
            utbyggnad
          </p>
          <pb facs="riksdagen-motions-pdf/data/1964/mot_1964__ak__999/mot_1964__ak__999-004.pdf"/>
          <p>
            Motioner i Andra kammaren, nr 999 år 1964 7
          </p>
          <p>
            av den högre utbildningen och främjar därigenom framstegsutvecklingen.
            5. Alltmer betraktas utbildning som en del av näringslivets kostnader
            och finansieras av näringslivet självt. Eftersom samhället anställer
            och syssel- sätter ca 70 20 av alla som genomgår högre utbildning
            är det rimligt att sam- hället åtar sig kostnaderna för den enskildes
            nyttiggörande av utbildningen. Under hänvisning till ovanstående
            hemställes, att riksdagen vid behandling av proposition nr 138
            an- gående studiesocialt stöd till studerande ungdom måtte ge
            sin principiella anslutning till tanken på en allmän sti- pendiering
            eller studielön, samt uttala att ett genomförande av propositionens
            förslag är att betrakta som en etapp på studielönens förverkligande.
            Stockholm den 27 april 1964 Nils Kellgren
          </p>
        </div>
      </div>
    </body>
  </text>
</TEI>
