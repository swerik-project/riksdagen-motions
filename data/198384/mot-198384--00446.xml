<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00446">
  <teiHeader>
    <fileDesc>
      <titleStmt>
        <title>Den administrativa hanteringen av anslag från enskilda fonder</title>
        <author>Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den administrativa hanteringen av anslag från enskilda fonder</title>
          <idno type="rdwebb">G702446</idno>
          <rs type="number">446</rs>
          <ref type="dokument_url_text">http://data.riksdagen.se/dokument/G702446/text</ref>
          <ref type="dokument_url_html">http://data.riksdagen.se/dokument/G702446</ref>
          <ref type="dokumentstatus_url_xml">http://data.riksdagen.se/dokumentstatus/G702446</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>an (hon)</name>
            <state type="partyAffiliation">
              <desc/>
            </state>
          </person>
          <person gender="man">
            <idno>i-5WchbRYCVdXodSthFK381D</idno>
            <name>GUNNAR BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YaXapgeo9DGK1k7xuDbRhU" type="signed"/>
        <correspContext corresp="i-YaXapgeo9DGK1k7xuDbRhU">
          <note type="signatory" corresp="r-0"/>
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__446/mot_198384__446-001.pdf"/>
      <fw xml:id="i-3r2deBijF2XJcNKrymh88q">
        Motion 1983/84:446
      </fw>
      <div xml:id="i-EGZjK9gHrtAxCJiR43QTCR" type="motHeader">
        <div xml:id="i-8AUJNGHWQ27oajfQHjdxDY" type="motTitle"/>
        <div xml:id="i-FqLR4n97je8f1oCqY861Ce" type="motSubmissionInfo"/>
      </div>
      <div xml:id="i-Jte9KkPkohfxtnjhcpus1R" type="motBody">
        <div xml:id="i-U6H5yGPnTEGsVurV8mWqbk">
          <p xml:id="i-DAjf7JQnTUPzQKEw3kzexW">
            Gunnar Biörck i Värmdö Den administrativa hanteringen av anslag
            från enskilda fonder
          </p>
          <p xml:id="i-8LYe5BnVw3Pa4pvweUHmzM">
            På senare tid har högskoleförvaltningarna genom förordningar
            utfärdade av regeringen och UHÄ bemyndigats att för administrativa
            ändamål lägga beslag på allt större del av de forskningsanslag
            som enskilda fonder — ofta sammanbragta genom insamlingar eller
            eljest på frivillig väg — ställt till förfogande för forskare
            vid våra universitet och högskolor. Det är oklart på vilka faktiska
            rättsgrunder detta sker. Anslagen utdelas vanligen inte till högskolan
            utan till forskaren, och det är gentemot honom (henne) högskoleadministrationen
            ställer villkor för att han (hon) skall få motta anslaget. Även
            om det i många fall kan vara praktiskt att universitet — i så
            fall mot självkostnadspris — övertar vissa förvaltningsuppgifter
            beträffande exempelvis avlöning av forskningsassistenter, synes
            detta inte kunna åläggas forskaren som villkor för utförande av
            forskningsuppgiften. Forskningen måste vara fri och obunden. Forskning
            är för tjänsteinnehavare vid universitetsinstitutioner — däribland
            undervisningskliniker — ett tjänsteåliggande. De statliga anslagen
            är mestadels otillräckliga för den forskning för vilken det finns
            intresserade forskare. Dessa måste därför försöka få penningmedel
            utifrån, vanligen i hård konkurrens forskare emellan. De bestämmelser
            som utfärdats förefaller att ta sikte på s.k. uppdragsforskning,
            dvs. ett slags ”forskning” bestämd av ”externa intressenter”.
            Det kan förefalla skäligt att sådan forskning också i betydande
            omfattning får bekostas av ”intressenterna”. Förekomsten av dylik
            forskning växlar mycket mellan fakulteterna. Inom den fakultet
            jag har erfarenhet från kommer forskningsinitiativen mestadels
            inifrån (”internt”), från enskilda forskare eller forskargrupper
            som sysslar med ett problem för vars bearbetning de tvingas söka
            bidrag från olika fonder och stiftelser. Det förefaller mig orimligt
            att samma ekonomiska villkor skall uppställas för ”bidragsforskning”
            som för ”uppdragsforskning”. Det är självfallet önskvärt att så
            mycket som möjligt av på sådana vägar erhållna medel används för
            den egentliga arbetsuppgiften och inte för administrativa ändamål.
            Universitetsförvaltningen är inte ett självändamål utan en servicefunktion
            som forskaren bör ha tillgång till i den utsträckning det är med
            hans intresse förenligt, men inte därutöver. Stora forskningsfonder,
            som förfogar över en egen administration, måste själva kunna avgöra
            huruvida de anser sig behöva avlöna universitetsadministrationen
            eller ej. Konsekvenserna av nu utfärdade bestämmelser kan lätt
            bli att forskningsfonder av skilda slag utdelar anslag uteslutande
            till apparatur, i vilket fall inga egentliga
          </p>
          <pb facs="riksdagen-motions-pdf/data/198384/mot_198384__446/mot_198384__446-002.pdf"/>
          <fw xml:id="i-5GhQFBL3Wq6EoDuP7sPsuX">
            Mot. 1983/84:446 10
          </fw>
          <p xml:id="i-Kg19HwkQ5pM3PbF2hUpkJp">
            overheadkostnader torde uppkomma (utöver möjligen elförbrukning).
            En sådan utveckling vore mycket olycklig, eftersom de största
            behoven ofta ligger på personalsidan (assistenter, laboranter
            etc.). För några år sedan kunde jag konstatera att medan antalet
            professurer vid Karolinska institutet under en 20-årsperiod ökat
            med 10096 hade administrationen ökat med 1000 96. Sådant bör inte
            uppmuntras genom att som extra inkomstkälla beröva forskarna en
            del av deras anslag. Med hänvisning till RF 8:12 anhålls att riksdagen
            hos regeringen hemställer att nu utfärdade bestämmelser om universitetens
            debitering av avgifter för mottagande av anslag för medicinsk
            forskning underställs riksdagen för prövning.
          </p>
          <p xml:id="i-QiwknQDU89RSddZZr92mKu" type="date">
            Stockholm den 13 januari 1984
          </p>
          <div xml:id="i-QTobH6AXnXN9pwLcoogDvK" type="signatureBlock">
            <p xml:id="i-X2yhYmjGmK3CuZE5ZNYrZi" who="i-5WchbRYCVdXodSthFK381D" type="signature">
              GUNNAR BIÖRCK (m)
            </p>
            <p xml:id="i-EDozZgAWCWge3Z4KcKeg8K" who="unknown" type="signature">
              i Värmdö)
            </p>
          </div>
        </div>
      </div>
    </body>
  </text>
</TEI>
