<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-01141">
  <teiHeader>
    <fileDesc>
      <titleStmt>
        <title>Politik för teknik som sänker halten koldioxid i atmosfären</title>
        <author corresp="i-VRHymVx7EsX48sg7b5qmpS i-8FETPvGK3JaS14fho6976e">av Jan Lindholm och Stefan Nilsson (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1141 av Jan Lindholm och Stefan Nilsson (båda MP)</title>
          <idno type="rdwebb">H3021141</idno>
          <rs type="number">1141</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3021141/text</ref>
          <ref type="dokument_url_html">http://data.riksdagen.se/dokument/H3021141</ref>
          <ref type="dokumentstatus_url_xml">http://data.riksdagen.se/dokumentstatus/H3021141</ref>
          <ref type="docx">http://data.riksdagen.se/fil/9D9763CE-7565-4A3B-8167-84AC2E96DC5B</ref>
          <ref type="pdf">http://data.riksdagen.se/fil/9E2F453A-B848-48AE-8EB3-A80CBCBA2F80</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-8FETPvGK3JaS14fho6976e</idno>
            <name>Stefan Nilsson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-U1MN34YFo1rinQdzy7vUzt" type="signed"/>
        <correspContext corresp="i-U1MN34YFo1rinQdzy7vUzt">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-8FETPvGK3JaS14fho6976e"/>
        </correspContext>
        <correspAction xml:id="i-7uzfsVLAfkghCAqPfmEv6v" type="submitted">
          <date when="2015-10-05"/>
          <time when="12:20:59"/>
        </correspAction>
        <correspAction xml:id="i-TRQrTvJSC5nQVHGrfETFm7" type="referred">
          <date when="2015-10-13"/>
        </correspAction>
        <correspAction xml:id="i-XUuiYQEwpDup3wjq8ybbjg" type="assigned">
          <date when="2016-08-29"/>
          <time when="14:51:04"/>
        </correspAction>
        <correspContext corresp="i-XUuiYQEwpDup3wjq8ybbjg">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-L6gXnLD7Uyxvch5q2FTupa" type="behandlas_i"/>
        <correspContext corresp="i-L6gXnLD7Uyxvch5q2FTupa">
          <ref type="uppgift">2015/16:MJU24</ref>
          <ref type="ref_dok_id">H301MJU24</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU24</ref>
          <ref type="ref_dok_titel">Klimat- och energimålen - Kontrollstation 2015</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AqfcEDVQDmwRSv6dTssskn" type="behandlas_i"/>
        <correspContext corresp="i-AqfcEDVQDmwRSv6dTssskn">
          <ref type="uppgift">2015/16:MJU20</ref>
          <ref type="ref_dok_id">H301MJU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU20</ref>
          <ref type="ref_dok_titel">Klimat- och energimålen - Kontrollstation 2015 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M3JWWEoSdhUYkEo9J9dRiA" type="motHeader">
        <div xml:id="i-B7JfVVjTSNnSfccfmnKnSM" type="motTitle">
          Motion till riksdagen 2015/16:1141 av Jan Lindholm och Stefan
          Nilsson (båda MP) Politik för teknik som sänker halten koldioxid
          i atmosfären
        </div>
      </div>
      <div xml:id="i-T3Kr3d4gUxaAKjcp9WmDKD" type="motBody">
        <div xml:id="i-CraaSdAyixmtuFoP7iysT6" type="motProposal" subtype="förslag">
          <head xml:id="i-KGb6RhbSpKkuTgEFugeG1n">
            Förslag till riksdagsbeslut
          </head>
          <list xml:id="i-D9m5mWubaxu4afUdGuXK3D" style="ol">
            <item xml:id="i-LdWjP28EFkTbteztRaM2NH">
              Riksdagen ställer sig bakom det som anförs i motionen om vikten
              av att minska mängden klimatpåverkande gaser i atmosfären av humant
              ursprung och tillkännager detta för regeringen.
            </item>
            <item xml:id="i-PXfE8qb8wJzsBMQzBfooco">
              Riksdagen ställer sig bakom det som anförs i motionen om att
              värna biologisk produktionsförmåga och tillkännager detta för
              regeringen.
            </item>
            <item xml:id="i-ZnRbPxKuu8X9vVFYvRVQP">
              Riksdagen ställer sig bakom det som anförs i motionen om att
              utreda behovet av fortsatt forskning och utveckling av frågor
              kring biokolteknik och tillkännager detta för regeringen.
            </item>
            <item xml:id="i-SLdDbKMkvtNPZ8Bm4o7E2X">
              Riksdagen ställer sig bakom det som anförs i motionen om att
              utreda möjliga styrmedel för att stimulera bruket av biokolteknik
              och tillkännager detta för regeringen.
            </item>
          </list>
        </div>
        <div xml:id="i-T44gKCFHzdkPJ8Lnsj4h56" type="motContent">
          <head xml:id="i-CSfzsB9Wd7H1NXTs5m2L5T" type="h1">
            Tidigare behandling
          </head>
          <p xml:id="i-UGig9HQcHhzqFGtzSW6ABD">
            Motion med liknande förslag och motivering har tidigare avslagits
            av riksdagen. Den version av motionen som lämnas in nu hösten
            2015 är identisk med den som lämnades in 2014 och som enligt riksdagens
            hemsida ännu inte har behandlats.
          </p>
          <p xml:id="i-ArJ17LLvkcpGzqAX52x7gN">
            För vart år som går så blir det än angelägnare att metoder som
            innebär att man fastlägger kol från atmosfären börjar användas.
            Biokolmetoden är beprövad och kräver troligen inte någon omfattande
            forskning eller utveckling för att kunna börja användas till skillnad
            från de storskaliga tekniska metoder (CCS) som oljebolagen arbetar
            med. Vi har inte tid att vänta på att CCS-metoden blir användbar,
            vi måste börja nu och använda den teknik som vi vet fungerar.
          </p>
          <p xml:id="i-SMMoGTvUmXgQe7QHRHusnD">
            Förhoppningsvis har tiden och förbättringen av den allmänna bildningsnivån
            påverkat så att fler har förmåga att förstå innehållet i motionen
            denna gång. Av den anledningen återkommer vi med förslaget trots
            tidigare motgångar.
          </p>
          <head xml:id="i-9GvNaVdZda6YfbP7pjrgFo" type="h1">
            Motivering
          </head>
          <p xml:id="i-YLvstnuzBmKgX5HBhJ48fp">
            För 150 år sedan var koldioxidhalten i det globala lufthavet
            ca 282 ppm, dvs. av en miljon liter luft utgjorde 282 liter koldioxid.
            Genom förbränning av fossila bränslen, som kol, olja och fossilgas,
            samt genom omfattande skogsavverkningar har vi människor sedan
            dess höjt lufthavets koldioxidhalt, så att den sommaren 2012 uppmättes
            till 397 ppm. Med nuvarande utsläpp fortsätter halten att stiga
            med åtminstone 2 ppm per år. Tyvärr har man i år 2013 uppmätt
            värden som tyder på att vi redan passerat 400 ppm. I april 2014
            var det ett faktum enligt WMO. Ökningen går tydligen fortare än
            de uppskattningar vi tagit del av tidigare.
          </p>
          <p xml:id="i-zod9BD9eNfZbZgMUxqSuY">
            Denna förändring på mer än 100 ppm motsvarar den förändring i
            atmosfärens koldioxidhalt som kunnat uppmätas i isprover från
            de fyra senaste istiderna, fast då åt andra hållet. Förenklat
            kan man alltså säga: ca 180 ppm under istider, ca 280 ppm under
            mellanistider och nu 400 ppm under vad då? Man får gå mycket långt
            tillbaka i jordens historia för att hitta säkra bevis på den sistnämnda
            nivån. Det är därför det är så oroande.
          </p>
          <p xml:id="i-AEZLR3ND9JXD3kSUKhNxZB">
            Med allt högre halter av växthusgaser, av vilka koldioxiden är
            den dominerande, tilltar det vi kallar för växthuseffekt. Utstrålningen
            av energi från jorden minskar mer än instrålningen, vilket gör
            att jordens medeltemperatur långsamt stiger. Temperaturförändringen
            sker emellertid långsammare än förändringen av växthusgaser, vilket
            innebär att den atmosfär vi redan har på jorden motsvaras av en
            betydligt högre temperatur än den nuvarande. Detta innebär att
            även om ökningen av växthusgaser totalt skulle upphöra kommer
            temperaturen att fortsätta att stiga under många år innan den
            temperatur uppnås då instrålning och utstrålning av energi åter
            är i balans.
          </p>
          <p xml:id="i-E7BnYLETZYcWcnKyRdWPEZ">
            Medeltemperaturen vid jordytan är nu ca 0,7 grader Celsius högre
            än den var under förindustriell tid eller innan människan började
            använda fossil energi i större omfattning. Redan denna ganska
            måttliga temperaturhöjning har gett påtagliga effekter, till exempel
            att havsytan stigit med nära 8 centimeter under perioden 1961–2003,
            och att stora delar av Arktis som tidigare varit täkt av is under
            sommaren numera består av öppet vatten. Den förändringen innebär
            att en mindre del av instrålningen av sol under sommaren reflekteras
            av isen tillbaka mot himlen och att en större del av energin från
            solen absorberas i vattnet. När Jan Lindholm för bara sju år sedan
            påpekade detta i en debattartikel i tidningen Ny Teknik fick han
            i princip hela Sveriges ingenjörskår emot sig; idag har nog de
            flesta insett att han hade rätt hela vägen.
          </p>
          <p xml:id="i-CoRQbzZSr6m3fJTtADUX3w">
            Den redan utsläppta mängden växthusgaser innebär att jordens
            medeltemperatur, som redan påpekats, kommer att fortsätta öka.
            Ökningen uppskattas under detta århundrade leda till en temperaturhöjning
            på 1,1 grader i förhållande till temperaturen under förindustriell
            tid. Det är alltså effekten av redan skedda utsläpp utan hänsyn
            taget till eventuella ”tipping points” eller indirekta effekter
            som exempelvis den förändrade albedoeffekten som beskrivits ovan
            när isytor blir mörka havsytor under en växande del av året.
          </p>
          <p xml:id="i-Uk13qThYBZiA3WW4ujynon">
            Denna text uppdateras före det att FN:s klimatpanel (IPCC) kommer
            med sin nya rapport och vi har inte haft tid att göra en sådan
            genomgång och justering i denna version. Ta därför inte alla sifferuppgifter
            i motionen som det senaste. Det man kan säga är att en uppdatering
            handlar i huvudsak om att IPCC:s minst fördelaktiga prognos allt
            mer tenderar att vara det mest troliga om inga mer omfattande
            åtgärder vidtas.
          </p>
          <p xml:id="i-WUQXdW8883hZsc7gSFSb5G">
            Till den ovan i texten angivna temperaturhöjningen ska sedan
            läggas effekten av alla de utsläpp av växthusgaser som pågår och
            som kommer att pågå under många år trots alla ansträngningar att
            minska utsläppen av klimatpåverkande gaser. Det finns tecken som
            tyder på att 2014 var det år när utsläppsökningen upphörde och
            nivån planade ut. Men även om de årliga utsläppsnivåerna nu i
            bästa fall minskar så innebär det ändå att vi ökar halten klimatpåverkande
            gaser i atmosfären.
          </p>
          <p xml:id="i-WpiXRbY7yVntEzx8CHScA5">
            FN:s klimatpanel har i sina tidigare prognoser redovisat en vetenskaplig
            osäkerhet i de bedömningar den gör vilket även ligger till grund
            för de olika scenarier den presenterar i sina rapporter. Uppföljningar
            tycks visa på att den verkliga utvecklingen följer det minst önskvärda
            av alternativen. Nya forskarrön, sedan IPCC:s senaste rapport,
            antyder att även det värsta alternativet kan vara en underskattning
            av med vilken hastighet klimatförändringen sker. Förhoppningsvis
            kommer vi att ha mer kunskap om detta snart.
          </p>
          <p xml:id="i-RWX24Ntg1YPYp52RYt25YV">
            EU har ställt upp målet att medeltemperaturhöjningen måste begränsas
            till +2 grader Celsius i förhållande till förindustriell tid.
            Vetenskapliga rådet för klimatfrågor accepterade i sin underlagsrapport
            till Klimatberedningen, ”Vetenskapligt underlag för klimatpolitiken”
            (Miljövårdsberedningens rapport 2008:03), ”att EU:s tvågradersmål
            är en rimlig utgångspunkt för utsläppsminskande åtgärder, men
            det går inte att utesluta att även lägre temperaturökningar ger
            allvarliga effekter”. Rådet framhöll samtidigt ”att för att tvågradersmålet
            sannolikt ska klaras, behöver koncentrationen stabiliseras på
            en nivå om ca 400 ppm CO2 ” samt ”att vid en stabilisering på
            450 ppm CO2e är det en betydande risk att vi inte klarar tvågradersmålet”.
            Detta måste i dag betraktas som mycket optimistiska bedömningar
            och visar hur svårt det är för etablerad vetenskap att hantera
            ny information. Den av EU etablerade ”försiktighetsprincipen”
            borde tillämpas på detta område.
          </p>
          <p xml:id="i-7Roz1N149J64MW59cyeMGw">
            Man bör därför lägga märke till den reservation som Vetenskapliga
            rådet gör, nämligen att ”det går inte att utesluta att även lägre
            temperaturökningar ger allvarliga effekter”. För denna farhåga
            finns sedan några år stöd från en växande skara vetenskapsmän.
            Man varnar: risken är stor att jorden som vi känner den inte tål
            mer än högst 350 ppm CO2e i lufthavet, en uppfattning som exempelvis
            Tällberg Forum står bakom. (Det lilla e:et som har smugit sig
            in i framställningen på några ställen, för att inte förvränga
            våra källor, står för en omräkning av alla klimatpåverkande gasers
            effekt till den påverkan den angivna nivån av enbart CO2 skulle
            ha. Eftersom de kemiska föreningarna har olika varaktighet i atmosfären
            och olika ursprung, där exempelvis metanläckage från tidigare
            frusen mark är en sekundäreffekt och beskrivs som en ”tipping
            point”, så påverkar självklart mixen av utsläppta klimatgaser
            bedömningen av hur konsekvenserna kan komma att se ut.)
          </p>
          <p xml:id="i-NDqwApKErcY9dnA7aw2fsv">
            Till detta kan läggas att det i februari 2009 genomförda mötet
            mellan en stor del av världens klimatforskare i Köpenhamn antyder
            att situationen är mycket allvarligare än vi föreställde oss bara
            för ett par år sedan. Risken är stor att klimatförändringarna
            snart kommer att förstärka sig själva och därmed förvärra situationen
            ytterligare i form av plötsliga, oförutsedda förändringar.
          </p>
          <p xml:id="i-LLaLkhBGHsB1xB1mCgRyqD">
            I några remissyttranden över Klimatberedningens betänkande har
            nödvändigheten av att få ned CO2e-halten till högst 350 ppm påpekats.
            Regeringen torde även utifrån andra källor vara väl medveten om
            allvaret i frågan men har i proposition 2008/09:162 En sammanhållen
            klimat- och energipolitik – Klimat valt att bortse från detta.
            Regeringen borde i sitt förslag till riksdagen ha satt upp som
            mål att ”svensk klimatpolitik bör bidra till att koncentrationen
            av växthusgaser i atmosfären på lång sikt stabiliseras på en nivå
            om högst 350 miljondelar per volymenhet koldioxidekvivalenter
            (ppmv CO2e)”.
          </p>
          <p xml:id="i-enUYQQANU48EDnq6A9PZb">
            Självklart innebär även en nivå på 350 ppmv CO2e på lång sikt
            en annan planet än den människan utvecklats på och anpassats till.
            Vilka konsekvenser det på sikt innebär för människans möjligheter
            att skapa goda livsbetingelser är naturligtvis omöjligt att ha
            en säker uppfattning om. Under de senaste åren har smittspridning,
            liksom ökad spridning av invasiva arter, på nya sätt blivit en
            av de frågor man diskuterar bland annat som en konsekvens av det
            nya klimatet.
          </p>
          <p xml:id="i-4qC9Kg1cFn6tG7cfd7wn8F">
            Den faktiska koncentrationen av den dominerande växthusgasen
            koldioxid varierar över året men har, som nämndes inledningsvis
            under 2013, som mest tangerat nivån 400 ppm, och ökningstakten
            ökar dessutom eftersom den klimatpolitik som förs idag inte innebär
            att utsläppen av CO2 minskar eller ens stabiliseras på nuvarande
            nivå. De beslutade åtgärderna, och de som diskuteras, kan i bästa
            fall innebära att ökningstakten minskar. Den ekonomiska krisen
            2008/09 hade viss inverkan på kurvorna, men något trendbrott innebar
            det inte.
          </p>
          <p xml:id="i-B7fihM2etj2w7GyvvFQjNB">
            En rimlig politik för världen och Sverige inför klimathotet borde
            vara att agera betydligt kraftfullare och då inte bara med utsläppsminskning
            och anpassning, utan även med förebyggande metoder. En kraftfull
            och tämligen enkel åtgärd är att aktivt plocka kol från atmosfären
            och i stabil form återföra den till marken. Det finns en metod
            för detta som kan tillämpas i många former och på bred front.
            Metoden kallas för biokolmetoden. (Ibland sammankopplas biokolmetoden
            med Terra Preta som egentligen är beteckningen på den jordkvalitet
            som kan skapas med hjälp av biokolmetoden och inte en beteckning
            på själva tekniken.)
          </p>
          <p xml:id="i-HC2UeHDZdUSoi2dNqWxqjy">
            Självklart krävs ett stort antal övriga åtgärder för att vända
            den utveckling som inledningsvis presenterats här. Biokolmetoden
            ska bara ses som en komponent i ett paket som måste omfatta ett
            stort antal åtgärder som inte kan beskrivas i en enskild motion.
            Biokolmetoden borde dock vara betydligt mer tilltalande än CCS
            som så många sätter sin förhoppning till. Biokolmetoden ger en
            minst tusenårig Terra Preta medan farhågorna är stora när det
            gäller läckage från CCS-lager. Inför höstens möte i Paris skulle
            biokolmetoden ha kunnat vara ett trumfkort för Sverige om riksdagen
            hade varit mer framsynt i sin tidigare behandling av denna motion.
          </p>
          <head xml:id="i-BVGtALhe7v7WhYqGE9xQpu" type="h1">
            Biokolmetoden
          </head>
          <p xml:id="i-GLy9nsjtsymdF6EVgSSBKU">
            Den naturligaste metod vi har tillgång till för att fånga in
            kol från lufthavet i några större mängder vid den koncentration
            som råder är den som växterna står för. Genom fotosyntesen tas
            årligen kol upp från atmosfären som till volym vida överstiger
            de utsläpp som mänskliga aktiviteter ger. Delar av denna koldioxid
            går dock åter till atmosfären genom djurens betande och nedbrytning
            av växter. Totalt är dock ett friskt ekosystem en bra metod för
            deponi av kol som väl kompletterar biokolmetoden.
          </p>
          <p xml:id="i-X24omWfomzvNaLcJaNy5V3">
            Den snabbt ökande halten av växthusgaser i atmosfären visar dock
            att naturen inte på egen hand klarar av att hantera det tekniska
            samhällets belastning. Vi måste därför komplettera ekosystemens
            förmåga med aktiva system för koldeponering.
          </p>
          <p xml:id="i-PQ9fya2DdXqod3GH2ME6Dx">
            Genom att låta en del av växtbiomassan pyrolyseras, det vill
            säga uppvärmas (till 400 grader), utan lufttillträde – förkolas
            – överförs det kol växterna tagit upp till en stabil form som
            i jord kan vara kvar i tusentals år utan att det återkommer till
            lufthavet. Dessutom visar det sig att pyrolyserat växtkol (biokol)
            blandat i jord har mycket gynnsamma effekter på markens mikroorganismer
            och på jordens egenskaper som sådana. Detta stabila kol, inom
            vetenskapen kallat för biokol (från engelskan: biochar), ska inte
            sammanblandas med det organiska kol som också är en mycket viktig
            jordkomponent men som omsätts inom några få år och därmed hela
            tiden måste ersättas.
          </p>
          <p xml:id="i-PkrcJUC4JRhaGGtnEdAV7T">
            Framställning av växtkol är en metod som har varit känd lika
            länge som konsten att göra upp eld, men den började användas i
            stor skala först på järnåldern. I dagens läge är det emellertid
            viktigt att undvika sådana kolningsmetoder som ger utsläpp av
            organiska föroreningar (metan, tjärämnen, PAH etc.). Lyckligtvis
            är detta enkelt. Man kan helt enkelt förbränna dessa gaser och
            få värme och/eller kondensera dem för användning som industriråvaror.
          </p>
          <p xml:id="i-DLBPb2LRJAdn7nB3sB3eTJ">
            Vid kolningen överförs upp till 40 procent av den ursprungliga
            biomassan till växtkol. Resten blir tjärämnen och värme. Det betyder
            att man både kan reducera lufthavets kolhalt och förbättra jordmånen
            samtidigt som man nyttjar en stor del av biomassans energiinnehåll.
          </p>
          <p xml:id="i-6Vzq4HHrysgnWsoEwTsjic">
            Praktiskt taget all användning av biobränslen skulle kunna kombineras
            med kolning, för att därmed leverera biokol till förbättring av
            jordbruksmark och samtidigt avskilja kol från atmosfären. Även
            fordonsdrift kan kombineras med kolning. Koldioxidnegativa transporter
            är alltså ingen utopi.
          </p>
          <head xml:id="i-UvH3RG61RgdwFjrD9A325w" type="h1">
            Vad bör då göras?
          </head>
          <p xml:id="i-MBYRkFvj66qv1GVx9bxDmu">
            En omfattande biokolanvändning bör komma i gång så snart som
            möjligt. Sveriges klimatpolitik bör snarast införa detta som ett
            viktigt komplement till utsläppsreduktion. Trots den kunskap som
            finns i Sverige på området, av vilket vi i motionen enbart kunnat
            förmedla små brottstycken, så finns det självklart som på alla
            kunskapsområden behov av fördjupningar och utveckling.
          </p>
          <p xml:id="i-GSnNrXTbrmq7DUuvk9EEph">
            Mer kunskap om den praktiska användningen av biokol i jordbruket
            borde upparbetas. Inte minst bör de positiva effekterna vad gäller
            näringsläckage från åkermark som bruk av biokol bör ge upphov
            till studeras. Att avkastningen per hektar ökar kraftigt är väl
            känt men mer exakt för olika jordar och grödor i Sverige bör studeras.
          </p>
          <p xml:id="i-97D8q3kd9m3FMyp7tDtjbE">
            Tekniken för framställning av biokol är enkel men det finns mycket
            att göra för att optimera tekniken så att integration fullt ut
            mellan möjliga avsaluprodukter som fordonsgas, värme och biokol
            kan ske på ett så kostnadseffektivt sätt som möjligt.
          </p>
          <p xml:id="i-72LyDkeFBcY59CmCb1aRdS">
            Även när det gäller systemekologisk forskning finns det luckor
            vad gäller hur olika ekosystem kan stärkas genom rätt användning
            av biokol. Det är mycket möjligt att Terra Preta kan byggas upp
            i områden där avsikten varken är livsmedels- eller skogsproduktion.
            Hur olika ekosystems förmåga att fastlägga kol ur atmosfären,
            helt enkelt i vilken grad olika arters fotosyntes eventuellt påverkas
            av användning av biokol, bör även det studeras.
          </p>
          <p xml:id="i-TiwqakMUb3KkBVP2idbBbf">
            Riksdagen bör mot bakgrund av ovan redovisade kunskaps- och utvecklingsbehov
            ge regeringen till känna som sin uppfattning att dessa bör tillmötesgås.
          </p>
          <p xml:id="i-YPdZzehPpE8bYfde5kz5Rn">
            Förutom att öka vår kunskap på området så menar vi att det redan
            idag finns tillräckligt med kunnande för att politiken ska våga
            ta steget att utforma styrmedel för att gynna en utveckling där
            biokol blir en naturlig del i vårt klimatarbete.
          </p>
          <p xml:id="i-A1S5RfEvekCxAGGQuFsMrn">
            Därför bör ett system med statsstöd för biokolanvändning snabbutredas
            och införas. Mest rättvist vore att fastläggning av kol med denna
            metod kompenseras med en ersättning av samma storlek som utsläpp
            från fossilt kol beskattas via koldioxidskatten. (Metoden kan
            liknas vid momssystemets nettoberäkning.) På så sätt skulle ett
            incitament uppkomma som leder till både en ekonomisk utveckling,
            en reduktion av klimathotet och en jordbruksmark med lägre behov
            av insatsvaror och ökad avkasting. Åtgärder mot både den ekonomiska
            och den ekologiska krisen sammanfaller här således med varandra.
          </p>
          <p xml:id="i-2byUL4ThFxXqYQ6SD285uj">
            För att introducera denna teknik behövs rätt styrmedel. Riksdagen
            bör därför ge regeringen i uppdrag att skyndsamt utreda och föreslå
            lämpliga åtgärder. Dessa bör bestå dels av att riksdagen föreslås
            besluta att fastläggning av ur atmosfären återvunnet växtkol ska
            betraktas som en klimatåtgärd, dels att koldioxidskatten utvecklas
            för att stödja denna teknik. Det sistnämnda skulle exempelvis
            kunna innebära att koldioxidminskningar ersätts i samma storleksordning
            som koldioxidutsläpp beskattas. Utredningen bör även titta på
            behoven av stöd för ombyggnad av befintliga kraftvärmeverk och
            andra förbränningsanläggningar till pyrolys. Förmodligen finns
            det även fler styrmedel som kan påskynda en sådan utveckling.
          </p>
          <p xml:id="i-7XwJenayh8Qm1y5u76ywPT">
            Riksdagen bör således ge regeringen till känna som sin uppfattning
            att ovan redovisade verktyg är mycket intressanta och att en utveckling
            i den riktning motionen förordar bör stödjas på alla sätt och
            inte enbart med de medel motionen föreslår.
          </p>
          <head xml:id="i-RTcLMtbjPZyhjMj1MaJwV2" type="h1">
            Slutord
          </head>
          <p xml:id="i-Ts2c2WcRZXzhqcPsiqdbwE">
            Motionen har sedan den skrevs huvudsakligen i denna form till
            allmänna motionstiden 2014 spridits bland forskare och en kampanj
            startades för att utöva tryck på riksdagsledamöter att sätta sig
            in i motionens budskap. Forskarsamhället har ju inte någon motionsrätt
            i riksdagen men motionen har delvis tagits fram i nära samarbete
            med forskargrupper på områden som motionen berör. Förhoppningen
            är att de mail som riksdagsledamöter fått från forskare för att
            öka fokus på denna motion skall göra nytta. Att vi upprepar motionen
            trots att en nästan identisk motion, enligt riksdagens hemsida,
            ligger obehandlad beror på att frågan är så avgörande för våra
            möjligheter att klara klimatutmaningarna att inga medel får ligga
            oanvända. Ständig upprepning av motionen är en av de få metoder
            vi som riksdagsledamöter har till vårt förfogande och därför använder
            vi oss av det.
          </p>
        </div>
        <div xml:id="i-YYZcXstL3B99MWnbpcWdzD" type="motSignatures">
          <list xml:id="i-EDTqaXwrvREmx4zQj5M3Uk">
            <item xml:id="i-MA4VpbTUUvoJd7RUUi955z" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-6yVfrerPfEa2MGHdhRMWGg" who="i-8FETPvGK3JaS14fho6976e">
              Stefan Nilsson (MP)
            </item>
          </list>
        </div>
      </div>
    </body>
  </text>
</TEI>
