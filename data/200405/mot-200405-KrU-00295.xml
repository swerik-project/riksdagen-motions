<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KrU-00295">
  <teiHeader>
    <fileDesc>
      <titleStmt>
        <title>Professionell boxning</title>
        <author corresp="i-W6BJ44rcZjp5pD28NhHrCf i-9beYBFzEh8w1EjPQHXW3mC">av Gunnar Axén och Jan-Evert Rådhström (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Professionell boxning</title>
          <idno type="rdwebb">GS02Kr295</idno>
          <rs type="number">Kr295</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GS02Kr295/text</ref>
          <ref type="dokument_url_html">http://data.riksdagen.se/dokument/GS02Kr295</ref>
          <ref type="dokumentstatus_url_xml">http://data.riksdagen.se/dokumentstatus/GS02Kr295</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9beYBFzEh8w1EjPQHXW3mC</idno>
            <name>Jan-Evert Rådhström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4DZZhWdxySBLhi8Ko1TtEb" type="signed"/>
        <correspContext corresp="i-4DZZhWdxySBLhi8Ko1TtEb">
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-9beYBFzEh8w1EjPQHXW3mC"/>
        </correspContext>
        <correspAction type="referral" xml:id="i-TMhXpP8WeFzaKm4eAsoJDk">
          <date when="2004-10-14"/>
        </correspAction>
        <correspAction type="dismissal" xml:id="i-ACYmPhYdL7LhhhUfYK1F1s">
          <date when="2004-10-14"/>
        </correspAction>
        <correspAction type="submission" xml:id="i-Bj3ZKyxdoeh2vBT4JQxteJ">
          <date when="2004-10-05"/>
        </correspAction>
        <correspAction type="assigned" xml:id="i-EF53tyNPKttdzBbaneGrEz"/>
        <correspContext corresp="i-EF53tyNPKttdzBbaneGrEz">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Kr_295/mot_200405_Kr_295-0001.pdf"/>
      <pb facs="riksdagen-motions-pdf/data/200405/mot_200405_Kr_295/mot_200405_Kr_295-0001.pdf"/>
      <div type="motHeader" xml:id="i-zfGT1AKqphF18G3vvRmx5">
        <div type="motTitle" xml:id="i-DxVAuBNgMkwaSQnyeQRhiX"/>
        <div type="motSubmissionInfo" xml:id="i-PV5KcNi89Rr8X5ntxdUVDT"/>
      </div>
      <div type="motBody">
        <div>
          <p>
            2004/05 mnr: Kr295 pnr: m1557
          </p>
          <p>
            Motion till riksdagen 2004/05:Kr295
          </p>
          <p>
            av Gunnar Axén och Jan-Evert Rådhström (m)
          </p>
          <p>
            Professionell boxning
          </p>
          <p>
            Förslag till riksdagsbeslut
          </p>
          <p>
            Riksdagen beslutar att upphäva lagen (1969:612) om förbud mot
            professionell boxning i enlighet med vad som anförs i motionen.
          </p>
          <p>
            Bakgrund
          </p>
          <p>
            Professionell boxning har varit förbjuden i Sverige sedan 1970.
            Riksdagen antog på regeringens förslag en lag (1969:612) den 26
            november 1969 som örbjöd professionell boxning. Förbudet gällde
            alla former av tävlings-, uppvisnings- och träningsboxning. Svenska
            boxare skulle inte bara förbjudas att utöva sin sport i Sverige
            utan dessutom förbjudas att träna den i landet. Detta skedde lite
            mer än tio år efter Ingemar Johanssons makalösa ramgångar i boxningsringen,
            de som trollband en hel nation en sommarnatt 950; Skälen till
            att förbjuda proffsboxningen var främst tre. För det första ansågs
            professionell boxning inverka brutaliserande på publiken, som
            skulle ”förråas” av att se på en match. För det andra ansågs proffsboxningen
            befrämja ”osunda ekonomiska intressen”, vilket Sverige inte skulle
            bidra till. För det tredje angavs medicinska skäl, då boxning
            ansågs farlig för utövarna. Förbudet, som trädde i kraft den 1
            januari 1970, infördes utan att ha öregåtts av någon egentlig
            utredning. Efteråt har otaliga motioner väckts i riksdagen, dels
            för ett avskaffande av förbudet, dels för en utredning med
          </p>
          <p>
            syfte att upphäva förbudet, men ingen av dessa har bifallits.
            Frågan röner dock ett intresse bland medier och allmänhet där
            opinionen för en legalisering av proffsboxning hela tiden stärks.
            Det svenska intresset för professionell boxning är inte mindre
            i dag än det var 1958. Flera kommersiella TV-kanaler sänder proffsboxning
            regelbundet (bl.a. i det statliga digitala mark-TV-nätet), och
            förutom det sänds på alla kanaler (även public service) dokumentärer
            om kända boxare och berömda matcher. Intresset manifesteras vidare
            i den stora uppmärksamhet som
          </p>
          <pb facs="riksdagen-motions-pdf/data/200405/mot_200405_Kr_295/mot_200405_Kr_295-0002.pdf"/>
          <p>
            2004/05:Kr295
          </p>
          <p>
            tidningar visar t.ex. Mike Tyson (tungviktsmästare i boxning,
            WBC och WBA på 1980-talet) och våra svenska proffsboxares karriärer.
            Boxningssporten som sådan är tillåten i Sverige, men det handlar
            då om s.k. amatörboxning. Det är tillåtet att boxas, men inte
            att tjäna pengar på det. Liknande förbud mot professionell boxning
            återfinns i Nordkorea och på Kuba.
          </p>
          <p>
            Rätten att bestämma själv
          </p>
          <p>
            Varje människa äger sig själv. Självägarskap — eller autonomi
            — är kärnan i, och förutsättningen för, individens rättigheter;
            de mänskliga rättigheterna. En människa kan aldrig vara ägd av
            någon annan. Människan är suverän härskare över sig själv och
            sin egen kropp. Det betyder inte att vi måste tillåta människor
            att göra vad som helst. Men det får vissa oundvikliga konsekvenser.
            Det går inte att förena en syn på människan som i grunden fri
            att själv forma sitt eget liv med ett förbud för vuxna, myndiga
            medborgare att utöva boxning som yrke. En vuxen människa kan och
            bör få utsätta sig själv för vissa risker. Det är ofrånkomligt.
            I Sverige får en myndig medborgare röka, dricka starksprit i obegränsade
            mängder, ha oskyddat sex, köpa en miljon värktabletter, åka snowboard
            offpist, hoppa fallskärm och flirta med gifta personer. Alla dessa
            saker är exempel på aktiviteter som på ett eller annat sätt kan
            vara skadliga både fysiskt och psykiskt. Det innebär risker att
            köra bil, att segla, att klättra i berg och att jaga älg med skarpladdade
            vapen. Det är svårt att leva utan att ta risker. Professionell
            boxning innebär en risk för utövaren, men inte för någon annan.
            Det måste därför vara den enskildes beslut om han eller hon vill
            ägna sig åt sporten. Framför allt är det hyckleri att tillåta
            människor att boxas som amatörer på sin fritid, men inte låta
            dem göra det professionellt. Vidare är det svårt att se varför
            flera kampsporter som i dag är tillåtna skulle vara mindre farliga
            än boxning. Våld är naturligtvis förkastligt, men om myndiga individer
            själva väljer att slå på varandra så är det inte statens angelägenhet,
            åtminstone inte så länge valen är rationella. Boxning är en seriös
            sport som regleras och övervakas. Boxarna tränas och underkastas
            en noggrann och hård disciplin för att förhindra skador. I detta
            avseende är sporten inte olik andra aktiviteter där deltagarna
            kan utsätta sig själva för stora påfrestningar utan att lida större
            skada — helt enkelt därför att de är tränade för det.
          </p>
          <pb facs="riksdagen-motions-pdf/data/200405/mot_200405_Kr_295/mot_200405_Kr_295-0003.pdf"/>
          <p>
            Förbudets motiv
          </p>
          <p>
            Det fanns — som tidigare nämnts — tre huvudsakliga skäl till
            förbudet mot proffsboxning: förråandet av publiken, befrämjandet
            av osunda ekonomiska intressen och medicinska farhågor. Inget
            av dessa argument håller i dag. När förbudet infördes var det
            möjligt för statsmakterna att helt skära av utbudet av professionell
            boxning i Sverige eftersom vi då bara hade statliga etermedier.
            I dag är det helt omöjligt eftersom människor kan titta på boxningsmatcher
            flera gånger i veckan, bara de har tillgång till det allra mest
            basala utbudet av kabel-TV. Har man dessutom tillgång till satellit-TV,
            det statliga digitala mark-TV-nätet eller någon av betalsportkanalerna
            är det möjligt att se proffsboxning varje dag. Förbudet kan alltså
            inte inverka på den svenska publikens möjlighet att se professionell
            boxning, annat än live. Frågan är då om det är mer förråande att
            se en match i verkliga livet än på TV. I vilket fall som helst
            är förbudet tämligen verkningslöst. Är det då så att boxning har
            en negativ effekt på publiken, att den förråar åskådarna? Det
            är tveksamt och återigen ett uttryck för politiskt förmynderi.
            Medborgarna borde själva anses vara förmögna att kunna bedöma
            vilka eventuella konsekvenser det skulle innebära för deras eget
            psyke att besöka en boxningsmatch, precis så som myndiga människor
            anses kompetenta att avgöra huruvida de skall se skräckfilm, porrfilm
            eller tecknad film. Att boxningen skulle vara förråande finns
            det heller inte mycket som tyder på. Tvärtom visar undersökningar
            att boxningspubliken är mycket mer städad och ordningsam än t.ex.
            ishockeypubliken. Sistnämnda sport innehåller ju som bekant sporadiska
            slagsmål både på och utanför rinken — oftast utan handskar. Det
            är förstås tillåtet att besöka amatörboxningsmatcher, men hur
            kan det vara mindre förråande än när de som boxas är
          </p>
          <p>
            professionella? Vad gäller ”osunda ekonomiska intressen” är formuleringen
            förmodligen en produkt av sin tid. Naturligtvis gäller det att
            hålla marknaden ren från oseriösa aktörer, men det gäller i alla
            avseenden, inte bara boxning. Det som är tillåten näringsverksamhet
            är per definition inget osunt ekonomiskt intresse. Däremot gäller
            det att med tydliga regler och övervakande institutioner se till
            så att managers och promotors inom den professionella boxningssporten
            inte utnyttjar människor genom illegala eller omoraliska kontrakt,
            utsätter enskilda boxare för skaderisker genom att låta dem boxas
            med alldeles för överlägsna motståndare eller gör upp matcher
            i förväg. Det senare kommer alltid att vara olagligt, förutsatt
            att det handlar om spel och vadslagning. Precis som det är olagligt
            inom travsport eller ishockey — där det skedde en del uppmärksammade
            skandaler för några år sedan. Det är inte säkert att just boxning
            skulle locka till sig de mest oseriösa elementen. Sådant finns
            inom alla kommersiella idrotter och skall inte lasta idrotten
            som sådan. Boxning innebär också en ekonomisk möjlighet för människor.
            Otaliga boxningsstjärnor har vittnat om ett liv i misär och kriminalitet
            som förvandlats till en konstruktiv — och inte sällan mycket vinstbringande
            — tillvaro genom boxningen. Sporten har varit en väg ut ur kriminalitet
            och
          </p>
          <p>
            2004/05:Kr295
          </p>
          <pb facs="riksdagen-motions-pdf/data/200405/mot_200405_Kr_295/mot_200405_Kr_295-0004.pdf"/>
          <p>
            2004/05:Kr295
          </p>
          <p>
            missbruk för många unga människor. Det är en möjlighet att ta
            sig ur en till synes hopplös situation och nå större harmoni genom
            hård träning och självdisciplin, men även för att uppnå ekonomiskt
            välstånd. De medicinska effekterna av boxning är inte tillräckligt
            utredda. Det är förstås en risk, eftersom sporten till sin natur
            är så våldsam. Antalet skadade är dock i absoluta tal väldigt
            lågt. I synnerhet om man jämför med sporter som fotboll, ishockey
            och slalom. Det finns många regler som man skulle kunna införa
            för att göra boxningen ännu säkrare. Huvudpoängen är dock att
            vuxna människor själva kan avgöra om det är värt riskerna, och
            när riskerna är lägre än vid andra sporter och självklara aktiviteter
            blir det löjeväckande att förbjuda just proffsboxning. Det paradoxala
            med det svenska boxningsförbudet är att våra boxare inte får samma
            möjlighet till träning och hjälp som sina utländska medtävlare.
            Det innebär i någon mån ökad skaderisk för svenska proffsboxare,
            trots att tanken med lagen var den motsatta. Förbudet har spelat
            ut sin roll. Den egentliga invändningen mot professionell boxning
            är nog snarare etisk än medicinsk. Det handlar om själva syftet
            med sporten, nämligen att slå på varandra. Det är naturligtvis
            upp till var och en att själv värdera det, men det är svårt att
            motivera ett förbud mot en viss sport där detta är innehållet.
            Karate, brottning och fäktning är exempel på sporter med samma
            syfte, även om dessa sporter kanske uppfattas som mindre dramatiska
            i sitt våldsuttryck. Det går inte att hindra människor från att
            proffsboxas, och det är omöjligt att hindra dem från att se på
            proffsboxning. Är det verkligen realistiskt att i ett sådant läge
            hålla fast vid en över 30 år gammal förbudslagstiftning som saknar
            såväl verklighetsförankring som stöd? Dessutom är den förmyndarmentalitet
            som lagen signalerar något som också borde tillhöra det förgångna
            i svensk politik.
          </p>
          <p>
            Stockholm den 1 oktober 2004
          </p>
          <p>
            Gunnar Axén (m) Jan-Evert Rådhström (m)
          </p>
        </div>
      </div>
    </body>
  </text>
</TEI>
