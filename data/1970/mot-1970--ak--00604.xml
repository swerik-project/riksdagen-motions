<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00604">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__604/mot_1970__ak__604-001.pdf"/>
      <fw xml:id="i-EdfuXS4mH9zjT9FFo6CPjw">
        6 Motion i Andra kammaren, nr 604 år 1970
      </fw>
      <div xml:id="i-NjngNDKyjA7Eguo4eBcsT2" type="motHeader">
        <div xml:id="i-ERddSALkqxPKZ638tdyiof" type="motTitle"/>
        <div xml:id="i-LBegZyXcBdeiVMK9fYmpkU" type="motSubmissionInfo"/>
      </div>
      <div xml:id="i-8SrEnTiaMqJ2MzDRRkGnDN" type="motBody">
        <div xml:id="i-7sAJEwWNBffNdhnZMYu4HT">
          <p xml:id="i-Aa73jo9QvwBL8yFbtssCw8">
            Nr 604
          </p>
          <p xml:id="i-J2o9CEtGQwueQQFCaAcnV5">
            Av herr Hedlund m. fl., angående jordbrukspolitiken. (Lika lydande
            med motion nr 919 i Första kammaren)
          </p>
          <p xml:id="i-AdwSRZE6GR1xtPC1ixutr5">
            Vid 1967 års riksdag drogs nya riktlinjer upp för jordbrukspolitiken.
            Besluten dikterades av den socialdemokratiska majoriteten. Från
            vårt håll anfördes på många väsentliga punkter reservationer och
            erinringar mot besluten. Det är därför ange- läget att redan här
            slå fast att vi inte står bakom 1967 års riksdagsbeslut om jord-
            brukspolitiken i alla delar. Uppenbart är att det går en skiljelinje
            mellan oss och regeringspartiet i den all- männa synen på jordbrukarna
            och jordbruksnäringen. Vi ser jordbruket som en av våra viktigaste
            basnäringar, och vi utgår ifrån att det så skall förbli. Det förhållan-
            det att rationaliseringen kunnat drivas så långt att numera mindre
            än 5 procent av de yrkesverksamma är sysselsatta inom näringen
            ändrar inte detta faktum. In- direkt ger jordbruket arbete och
            försörjning åt många fler. Vi anser det också själv- klart att
            jordbruket skall ges sådana allmänna villkor att de som arbetar
            inom näringen uppnår en arbetsinkomst som är lika stor som inom
            andra jämförbara näringar. Det är en solidaritets- och jämlikhetsfråga.
            Genom regeringens nuvarande prispolitik gentemot jordbruket åstadkommes
            en hård inkomstpress på denna vår största låginkomstgrupp bland
            de yrkesverksamma. Den målsättning som skrevs in i 1967 års riksdagsbeslut
            om att jordbrukarna skulle få en ekonomisk standard, lik- värdig
            med den som yrkesutövare inom andra näringar får, har kommit att
            bli mera en läpparnas bekännelse än verklighet. Inte minst drabbas
            de småbrukare som på grund av strukturförändringarna i andra delar
            av näringslivet får allt svårare att erhålla deltidsarbete. Riksdagsbeslutet
            1967 grundades på den föreställningsvärld som byggdes upp inom
            majoritetsgruppen i 1960 års jordbruksutredning. Grundläggande
            för denna var att jordbruket var en belastning för samhället och
            att arbetskraft och övriga resurser i största möjliga grad borde
            överföras till andra näringar. Härigenom skulle upp- komma överföringsvinster,
            som beräknades i miljarder kronor, samtidigt som livs- medlen
            skulle bli billigare. Vi har självfallet aldrig accepterat detta
            synsätt och de lösliga beräkningar som låg bakom. På denna och
            en rad andra punkter har också utvecklingen själv redan efter
            den korta tid som förflutit kullkastat de teser på vilka 1967
            års majoritetsbeslut grundar sig. Vår syn — sådan den redovisades
            vid riksdagsbehandlingen 1967 — har däremot visat sig realistisk.
            I motion nr II:1051 till 1967 års riksdag klargjorde vi vår uppfattning
            om den framtida jordbrukspolitiken. Där underströks bl. a. att
            det centrala syftet med och
          </p>
          <pb facs="riksdagen-motions-pdf/data/1970/mot_1970__ak__604/mot_1970__ak__604-002.pdf"/>
          <fw xml:id="i-CL85MbtTVnKyotjf3yWu4R">
            Motion i Andra kammaren, nr 604 år 1970 7
          </fw>
          <p xml:id="i-Cejw2MwENA4ohW6Hj7E3CQ">
            målet för jordbrukspolitiken var att medverka till uppbyggandet
            av rationella jord- bruksföretag med familjejordbruket som riktmärke.
            Vi vände oss emot den ensidiga synen på produktionsvolymen och
            motsatte oss att en sänkning av självförsörjnings- graden uppsattes
            som ett centralt mål. Erfarenheterna sedan 1967 har visat att
            produktionsmålsättningen verkar förlamande på jordbruksnäringen
            och utgör ett hinder för ett allsidigt utvecklingsarbete. Vi tog
            även upp bl. a. konsekvenserna av en fortsatt nedläggning av åker,
            beredskaps- och försvarssynpunkter, hänsynen till u-länderna,
            det internationella handelssamarbetet samt jordbrukets roll som
            lokalise- ringsfaktor. Det som där anfördes är fortfarande hållbart,
            varför det inte finns an- ledning att här upprepa argumentationen.
            Vi skall här begränsa oss till några punk- ter i 1967 års beslut
            som enligt vår mening i alldeles särskild grad motiverar att desamma
            och deras praktiska uppföljning tas under omprövning. Varken inom
            jordbruksutredningen eller i samband med riksdagsbehandlingen
            1967 gjordes klart vad en krympning av självförsörjningsgraden
            till 80 procent egent- ligen skulle komma att innebära från olika
            synpunkter. I dag står klart att denna politik förutsätter att
            inemot en tredjedel av nuvarande åkerarealer tas ur produk- tion.
            Därtill kommer större delen av de ängs- och hagmarker som nu utnyttjas
            som beten och som utgör ett mycket väsentligt inslag i det öppna
            kulturlandskapet. De prognoser som framlagts av lantbruksstyrelsen
            över arealnedläggningen och som lig- ger helt i linje med den
            jordbrukspolitiska produktionsmålsättningen visar att åker- arealen
            i flera län på en tioårsperiod skulle behöva minskas till mindre
            än hälften. Att allmänheten inte var medveten om dessa konsekvenser
            visade den häftiga reak- tion mot en förbuskning av kulturlandskapet,
            som RLF-tidningens Sommarextra 1968 utlöste. I denna tidning gavs
            för första gången allmän spridning av information om vad 1967
            års riksdagsbeslut innebär för odlingslandskapet i stort och för
            enskilda bygder. Sedan dess har debatten gått vidare och allt
            fler har kommit till insikt om natur- och miljövårdsfrågornas
            betydelse för den allmänna välfärden. Vi kan inte accep- tera
            att jordbrukspolitiken bedrivs helt utan hänsyn till konsekvenserna
            i dessa av- seenden. Det är gott och väl att en viss kartläggning
            nu pågår av vilka åkerarealer som ur naturvårdssynpunkt bör bevaras
            men som hotas av nedläggning. Men vi anser detta var en bakvänd
            metod. Konsekvenserna måste klarläggas innan besluten fattas.
            I juni 1969 tillsattes en utredning angående stödet till jordbruket
            i Norrland. Vi hälsar detta med stor tillfredsställelse. Dess
            tillkomst är dock ett uttryck för att 1967 års beslut inte i tillräcklig
            grad beaktade förhållandena i Norrland. Det är uppenbart att en
            krympning av jordbruksproduktionen i första hand drab- bar Norrlandslänen.
            Samtidigt står det klart att en sådan krympning har särskilt allvarliga
            verkningar i denna del av landet, eftersom produktionen redan
            nu är så pass liten och utspridd att svårigheter föreligger att
            inom rimliga transportavstånd få underlag för förädlingsindustrin.
            Trots detta spelar jordbruket en mycket stor roll — direkt och
            indirekt — för sysselsättningen i området. Norrlandslänen har
            en högre andel sysselsatta inom jordbruket än landet i övrigt,
            även om man beaktar storstadsregionernas inverkan på riksmedeltalet.
            Enligt den tidigare åberopade pro-
          </p>
          <pb facs="riksdagen-motions-pdf/data/1970/mot_1970__ak__604/mot_1970__ak__604-003.pdf"/>
          <fw xml:id="i-7Dxv8CJ7s3WjeknWb7yvc8">
            8 Motion i Andra kammaren, nr 604 år 1970
          </fw>
          <p xml:id="i-KbNFdapQ18GwJN3MvxEGfd">
            gnosen över arealnedläggningen skulle åkerarealen i Norrbottens
            och Västernorr- lands län minska med 46 procent, i Jämtlands län
            med 55 procent och i Väster- bottens län med 40 procent. En sådan
            reducering skulle få ytterst allvarliga konse- kvenser och kan
            inte godtas. Detsamma gäller andra län, som också kunnat väljas
            som exempel. Samtidigt bör påpekas att om arealnedläggningen blir
            mindre i Norr- land än som förutsatts i prognosen måste så mycket
            större arealer tas ur produk- tionen från andra håll för att produktionsmålsättningen
            skall uppfyllas. Med det anförda har vi önskat visa att lokaliserings-
            och glesbygdsproblemen i stort sett lämnades utan avseende av
            riksdagsmajoriteten, när den 1967 behandlade jord- brukspolitiken.
            Även på denna punkt synes en omsvängning vara på väg i det att
            man alltmer börjar inse att det inte går att lämna utvecklingen
            i glesbygderna vind för våg. Vi anser det nödvändigt att jordbrukets
            betydelse som lokaliseringsfaktor beaktas på ett helt annat sätt
            än hittills. Detta innebär i sin tur att jordbrukspolitiken måste
            regio- nalt differentieras. Det gäller bl. a. rationaliseringsstödet.
            I ett land med så varie- rande förutsättningar för jordbruk som
            vårt kan man inte över allt tillämpa samma regler för detta. Som
            ett led i en aktiv näringspolitik måste finnas regionala utveck-
            lingsprogram där jord- och skogsbruket tas in som en viktig del.
            Stödformerna får därvid anpassas till de speciella förhållanden
            som råder i olika regioner. En betydelsefull fråga i detta sammanhang
            är att rationaliseringsstöd nu inte kan utgå till deltidsjordbruk
            samt att kombinerade jord- och skogsbruksföretag är i ett sämre
            läge än rena jordbruksföretag. Enligt vår mening bygger detta
            på en övertro på stordriftens fördelar inom jordbruket. Praktisk
            erfarenhet visar tvärtom att det går att driva en effektiv produktion
            även vid mindre enheter. Vi anser att det i många fall är av stort
            allmänt intresse att deltidsjordbruken kan bli bestående och att
            det därför finns goda skäl att lämna stöd till dessa såväl som
            till större enheter. Frågan om rationaliseringsstödets fördelning
            kan också ses ur en annan aspekt med hänsyn till den senaste tidens
            utveckling. Jordbruksutredningen utgick ifrån att man genom stordrift
            inom animalieproduktionen skulle kunna uppnå stora rationalise-
            ringsvinster och sänkta livsmedelskostnader. Under senare tid
            har uppmärksamheten alltmer riktats på de risker ur miljösynpunkt
            som dylika anläggningar utgör. Ratio- naliseringsvinster i produktionsledet
            görs här till priset av ytterst svåra luktolägen- heter och risker
            för vattenföroreningar. Från länsläkare och hälsovårdsmyndigheter
            har riktats allvarliga varningar mot denna utveckling. Särskilt
            beträffande fjäderfä har från många håll satts i fråga om djurens
            behandling är rimlig och om de inte utsätts för en alltför hård
            drivning. Det är i hög grad tveksamt om dylika produk- tionsformer
            skall omhuldas av statsmakterna. Häremot talar också att det bör
            und- vikas att växtodling och animalieproduktion företagsmässigt
            skiljs från varandra. Vår neutralitetspolitik förutsätter en försörjningsberedskap
            som gör oss oberoende av andra vid avspärrning. Jordbruksutredningen
            ansåg sig kunna konstatera att en tillfredsställande beredskap
            kunde ernås vid en 80-procentig självförsörjningsgrad, förutsatt
            att beredskapslagringen ökades väsentligt. Vår självförsörjningsgrad
            med livsmedel är för närvarande drygt 90 procent vid normalskörd.
            För vissa produkter
          </p>
          <pb facs="riksdagen-motions-pdf/data/1970/mot_1970__ak__604/mot_1970__ak__604-004.pdf"/>
          <fw xml:id="i-UeqWW2jsJTL3vP6Zkd8LHm">
            Motion i Andra kammaren, nr 604 år 1970 9
          </fw>
          <p xml:id="i-Eimqq85p71BRG4N2uCnexX">
            är vi dock beroende av import, och vi är dessutom starkt importberoende
            i fråga om livsviktiga förnödenheter, bl.a. kraftfoder och gödselmedel.
            Därför krävs en omfattande beredskapslagring. Tyvärr existerar
            inte denna i dag. I jordbruksnämn- dens utredning ”Översyn av
            försörjningsberedskapen inom livsmedelsområdet”, som den 3 september
            1969 överlämnades till regeringen, heter det bl. a.: ”Sedan 1950
            då jordbruksnämnden inrättades och riktlinjerna för nämndens beredskapsuppgifter
            drogs upp har förutsättningarna för livsmedelsberedskapen i avgörande
            grad försämrats.” De förslag till förstärkning av livsmedelsberedskapen
            som jordbruksnämnden fram- lagt har avvisats i årets statsverksproposition.
            Det visar att regeringen inte ens är beredd att ta kostnaderna
            för den livsmedelsberedskap som redan dagens produk- tionsvolym
            motiverar. Oss förefaller det mycket sannolikt att man från regeringspar-
            tiets sida kommer att bli ännu ovilligare att ta de väsentligt
            högre beredskapskost- nader som en ytterligare sänkt självförsörjningsgrad
            skulle nödvändiggöra. Rege- ringen synes således inte beredd att
            betala räkningen för den egna politiken. Det bör i detta sammanhang
            tilläggas att beredskapsfrågan blir ännu allvarligare sedd ur
            regional synvinkel. Många områden, som är avsedda som evakueringsorter
            i en skärpt situation, riskerar att bli nästan helt utan jordbruksproduktion.
            Den blir i stället koncentrerad till slättbygdsområden som i en
            konfliktsituation kan väntas bli invationshotade. Sedan 1967 har
            inträffat ytterligare en omständighet som ändrar förutsättning-
            arna för riksdagbeslutet om jordbrukspolitiken. En grundtanke
            var att man genom att ge utrymme åt import till världsmarknadens
            mycket låga priser genomsnittligt skulle kunna sänka livsmedelspriserna
            för konsumenterna. I detta syfte diskuterades exempelvis ett slopande
            av gränsskyddet på sockerbetsodlingen, vilket skulle fram- tvinga
            en nedläggning. De vid denna tidpunkt mycket låga världsmarknadspriserna
            på socker skulle därigenom komma konsumenterna till godo. Vad
            man särskilt tryckte på var att utrymme skulle ges för import
            från u-länderna. Beslutet innebar emeller- tid en krympning av
            odlingen till ca 40 000 hektar. Detta har inneburit en ökad produktion
            av framför allt spannmål på de arealer som förut använts för socker-
            betsodling. Genom svårigheten att avsätta spannmålsöverskotten
            har denna krymp- ning av betodlingen åstadkommit betydande problem
            för jordbruket även inom andra områden än betodlingsdistrikten.
            Den har bidragit till en ökning av en för- lustbringande spannmålsexport.
            Då prisbildningen för sockerbetsodlingen numera i stort sett anpassats
            efter EEC- mönster finns inte längre de motiv för krympning av
            odlingsarealen som anfördes år 1967. Vi är medvetna om det flerårskontrakt
            som slutits på detta område men anser att i god tid innan detta
            utlöper frågan om en utökad inhemsk sockerproduk- tion bör upptagas
            till prövning. Den här refererade motiveringen för en krympning
            av jordbruksproduktionen synes inte längre vara aktuell. I förhandlingarna
            om Nordek är nämligen en av de grundförutsättningar som regeringen
            är beredd att acceptera att supplementimporten skall tas från
            Danmark och betalas med samma pris som till de svenska producen-
          </p>
          <pb facs="riksdagen-motions-pdf/data/1970/mot_1970__ak__604/mot_1970__ak__604-005.pdf"/>
          <fw xml:id="i-5M9erHuApLgtSkzoDFCiun">
            10 Motion i Andra kammaren, nr 604 år 1970
          </fw>
          <p xml:id="i-FjnxuCHztUvae3KYFmDfss">
            terna. På det sättet utestängs u-länderna från möjligheten att
            exportera jordbruks- produkter till Sverige, och de svenska konsumenterna
            får ingen sänkning av livs- medelspriserna utöver vad som kan
            uppnås genom en ytterligare inkomstpress mot jordbrukarna. Det
            enda motivet för krympningen blir då att man önskar ge Dan- mark
            ett ökat marknadsutrymme. Här skall endast slås fast att detta
            motiv för att reducera åkerarealen i vårt land med en tredjedel
            och låta stora delar av vårt odlingslandskap förbuskas och förslummas
            har en helt annan valör än de vinster som förespeglades konsumenterna
            inför 1967 års riksdagsbeslut. Det kan enligt vår mening inte
            accepteras att Nordek får bli en belastning för svenskt jordbruk
            eller någon annan del av vårt näringsliv. Vi har här anfört en
            rad omständigheter som enligt vår uppfattning rubbat för- utsättningarna
            för 1967 års jordbrukspolitiska beslut. Det skulle i och för sig
            moti- vera en allmän omprövning. Emellertid ger riksdagsbeslutet
            genom sina allmänna formuleringar ett ganska stort utrymme för
            skilda tolkningar och därmed för den praktiska tillämpningen.
            De ändrade förutsättningarna bör därför i första hand för- anleda
            justeringar i detta avseende. Enligt vår mening bör riksdagen
            ge anvsiningar härom bl. a. på grundval av vad som här anförts.
            Vi anser sålunda att en ny om- fattande jordbruksutredning för
            närvarande inte är påkallad. Det kan för övrigt sättas i fråga
            om jordbruksutredningar av sedvanlig typ är tidsenliga. Vi finner
            det emellertid angeläget att en kartläggning sker av de beslut
            som träffats av riksdagen vid olika tillfällen och de förordningar
            och tillämpningsföreskrifter som utfärdats, vilka berör jordbrukspolitiken.
            Genom en dylik kartläggning bör det bli möjligt att få en helhetsbild,
            som kan ligga till grund för en prövning av huruvida de olika
            besluten och bestämmelserna står i samklang med varandra och av
            vilka luckor det finns som bör täppas till. Först sedan man fått
            den helhetsbild som vi efterlyser är det möjligt att utforma en
            konsekvent närings- och regionalpolitik i vilken jord- brukspolitiken
            bör vara en integrerande del. Med hänvisning till det anförda
            får vi hemställa, att riksdagen måtte 1. godkänna de grunder och
            riktlinjer som ovan angivits för till- lämpningen av 1967 års
            jordbruksbeslut; samt 2. i skrivelse till Kungl. Maj:t anhålla
            om kartläggning av olika beslut, förordningar och tillämpningsföreskrifter
            på det jordbruks- politiska området samt av deras verkningar i
            förhållande till var- andra i syfte att skapa en helhetsbild för
            bedömning av jordbruks- politiken i enlighet med motionen.
          </p>
          <p xml:id="i-Ma2Dq9yYBSTqhfYBNmhhGd" type="date">
            Stockholm den 28 januari 1970
          </p>
          <div xml:id="i-H6BsSWnPDQHkftgLE7nN3P" type="signatureBlock">
            <list xml:id="i-R1NBVdkcH6WPCoWKCeYDHM">
              <item xml:id="i-P9bjf4jncewFmtA67qx5W1" who="i-KaEwnQ53dsfqZGV8fcpYbX" type="signature">
                Gunnar Hedlund (cp)
              </item>
              <item xml:id="i-LaDfbUEUz69fgfJfbshLGg" who="i-PDvEfAmYAgGTBhkGvyY7F4" type="signature">
                Thorbjörn Fälldin (cp)
              </item>
              <item xml:id="i-TL94btTim6zYW49nfwU72M" who="i-9MFHjq6CgKrRzcV8mJqNJd" type="signature">
                Johannes Antonsson (cp)
              </item>
            </list>
          </div>
          <p xml:id="i-42ndtp3qd9wUMModoFV2fT">
            Nils G. Hansson (cp) Lars Eliasson (cp) S. G.W. Wahlund (cp)
            1 Skegrie i Sundborn Sven Vigelsbo (cp) John Eriksson (cp) Gunnar
            Larsson (cp)
          </p>
          <p xml:id="i-4F91wotGZ12jzCwUx9Ld1o">
            i Bäckmora i Luttra
          </p>
        </div>
      </div>
    </body>
  </text>
</TEI>
