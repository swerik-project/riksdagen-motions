<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-TU-00447">
  <teiHeader>
    <fileDesc>
      <titleStmt>
        <title>Kunskapshöjande åtgärder inom förarutbildningssystemet</title>
        <author corresp="i-3YAEMbZXswzuyekFnSxXSF">av Olle Thorell (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kunskapshöjande åtgärder inom förarutbildningssystemet</title>
          <idno type="rdwebb">GV02T447</idno>
          <rs type="number">T447</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GV02T447/text</ref>
          <ref type="dokument_url_html">http://data.riksdagen.se/dokument/GV02T447</ref>
          <ref type="dokumentstatus_url_xml">http://data.riksdagen.se/dokumentstatus/GV02T447</ref>
          <ref type="doc">http://data.riksdagen.se/fil/794C8C2C-FFCD-43C9-9998-A807B8D81C24</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GQjp4W4pT6w7m4pWCeJBXz" type="signed"/>
        <correspContext corresp="i-GQjp4W4pT6w7m4pWCeJBXz">
          <note type="signatory" corresp="i-3YAEMbZXswzuyekFnSxXSF"/>
        </correspContext>
        <correspAction xml:id="i-XqdYKMs9WwuLPYhCFSiYXH" type="referral">
          <date when="2007-10-16"/>
        </correspAction>
        <correspAction xml:id="i-GPiGB9sZxJgD3QU1qxhHMX" type="dismissal">
          <date when="2007-10-16"/>
        </correspAction>
        <correspAction xml:id="i-QiUB9gvEADAptRsqjHfJvu" type="numbering">
          <date when="2007-10-08"/>
        </correspAction>
        <correspAction xml:id="i-Hg5zVsSM5FriTx6rYDMoXC" type="submission">
          <date when="2007-10-04"/>
        </correspAction>
        <correspAction xml:id="i-CeuTr1K5hEfXVTAEJYnjyv" type="transfer">
          <date when="2007-10-03"/>
        </correspAction>
        <correspAction xml:id="i-NQv4Yxeu7GuBWEpSvkKY9m" type="assigned"/>
        <correspContext corresp="i-NQv4Yxeu7GuBWEpSvkKY9m">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XvcHqv2VYW4a7AHZbxNQrQ" type="motBody">
        <div xml:id="i-6sSyAQmzgX6wHDL4hKhunC" type="motProposal" subtype="förslag">
          <head xml:id="i-2YWV6SGppvX4VTW9n1Cp6G">
            Förslag till riksdagsbeslut
          </head>
          <p xml:id="i-K47A55UtLLSqjG4e7Woujj">
            Riksdagen tillkännager för regeringen som sin mening vad som
            anförs i motionen om kunskapshöjande åtgärder inom förarutbildningssystemen.
          </p>
        </div>
        <div xml:id="i-PfEoDaqgFBR2FdtGBehk6d" type="motContent">
          <head xml:id="i-6g7AF1iy15cWfRXHRfgNm6" type="h1">
            Motivering
          </head>
          <p xml:id="i-7558tZVmcsJfe4z37Mud7S">
            Vårt svenska förarutbildningssystem haltar. Kopplingarna mellan
            de olika delarna i systemet fungerar inte bra, vilket leder till
            att förarutbildningssystemet alltmer undergräver trafiksäkerheten
            för de unga. Dödstalen för de unga förarna, 1624 år, har legat
            på samma nivå i tio års tid men tenderar nu att öka. Det är en
            utveckling som vi gemensamt måste bromsa och vända.
          </p>
          <p xml:id="i-3GNjonC9Niqw732QhcYyy3">
            Idag uppmuntrar förarutbildningssystemet unga människor att chansa
            sig fram. Till Vägverkets kunskapsprov kan man anmäla sig på två
            sätt, antingen privat eller via en trafikskola. År 2000 anmälde
            trafikskolorna 67 procent av alla som skrev kunskapsprovet, förra
            året var siffran 38 procent, en minskning på 30 procentenheter.
            Det innebär att allt fler väljer bort utbildning och endast vid
            introduktionsutbildningen för privat övningskörning och riskutbildningen
            träffar professionella utbildare på vägen till körkortet.
          </p>
          <p xml:id="i-DHggrMRhknEn2aUS7G2NLA">
            Att allt fler väljer bort utbildning blir särskilt tydligt för
            de blivande mc-förarna. Ett projekt som genomförts av Trivector
            under år 2006 visar att gruppen s.k. spänningssökare är underrepresenterad
            bland dem som vänder sig till en professionell utbildare. Det
            är olyckligt då det är denna grupp som är överrepresenterad i
            olycksstatistiken. De professionella utbildarna måste få en möjlighet
            att påverka alla de som ska ta mc-körkort genom att införa obligatoriska
            moment i körkortsutbildningen.
          </p>
          <p xml:id="i-XJCNbiq4hNB4op7T7MdFJB">
            Ungdomarnas taktik att chansa sig fram och själva anmäla sig
            till prov efter prov sätter också press på den professionella
            utbildningen. Även trafikskolornas elever uppvisar ett vikande
            antal godkända prov under en följd av år. Kräver trafikskolan
            en utbildning som följer kursplanens intentioner slutar eleven
            och gör ett privat prov. Det medför att trafikskolan ger efter
            för trycket och tillåter ett prov trots att kunskaperna är alltför
            grunda. Därigenom sjunker trafiksäkerheten även för de professionellt
            utbildade.
          </p>
          <p xml:id="i-RtZ2sqX2cqcjP3j4EoeNqi">
            Med detta system skapas färre insiktsfulla förare som under vägen
            mot körkort fokuserat på att klara provet och inte fått reflektera
            över den dag som kommer efter provet med bl.a. mörker- och omkörning,
            vänstersväng, av- och påfart på motorväg och förekomst av alkohol
            och droger. Idag kunskapssäkrar aktörerna i förarutbildningssystemet
            inte dessa riskfyllda moment. Och vi kan inte klandra unga människor
            för att de ser kryphålen i systemet och använder dem, dvs. väljer
            bort utbildning om saker de vet inte kommer på proven.
          </p>
          <p xml:id="i-PiDw9Y8jLqBrqZ6ii5XujJ">
            Ett steg i rätt riktning är introduktionsutbildningen för privat
            övningskörning eller handledarutbildningen som infördes 1 januari
            2006. Privata handledare och elever går tillsammans en utbildning
            där de lär sig planera och strukturera sin övningskörning. Handledarutbildningen
            tar också upp och diskuterar attitydpåverkande ämnen som hjälper
            handledaren och eleven att göra den privata övningskörningen säkrare
            och mer strukturerad. Många som övar privat vet inte riktigt vad
            som ingår i kursplanen, eller hur man ska öva på ett säkert och
            effektivt sätt. Många tar onödiga risker, därför att de inte förstår
            hur nybörjare bakom ratten fungerar och reagerar. Dessutom minskar
            kostnaden för körkortsutbildningen om de lär sig att göra rätt
            från början. Eftersom handledarutbildningen leder till bättre
            struktur och effektivitet är chanserna också stora att ungdomarna
            tar körkortet snabbare.
          </p>
          <p xml:id="i-JgvYrw3iuzxhKAVcvUrELx">
            Det behövs dock fler steg för att nå ett fungerande förarutbildningssystem
            och en minskad olycksutveckling för de unga. Myndigheter, forskare
            och utbildare är överens om att utbildningsprocessen behöver sträcka
            sig över en relativt lång tid och att det behövs en viss struktur
            inledningsvis och under processen. Inom EU är trenden att införa
            flera faser i utbildningen till säker trafikant, detta bland annat
            för att uppnådda egna erfarenheter och reflektionsutrymme ska
            vara en del i processen. Finland och Österrike är exempel på länder
            där eleven ska återkomma för kompletterande utbildning innan körkortet
            blir permanent.
          </p>
        </div>
        <div xml:id="i-WdtPAcmRmi18HFNuC8439Q" type="signatureBlock">
          <list xml:id="i-T4swwwSMwnwJWZzN8WW1Sk">
            <item xml:id="i-E98T2AAALaPkTUBs3ytLbR" who="i-3YAEMbZXswzuyekFnSxXSF" type="signature">
              Olle Thorell (s)
            </item>
          </list>
        </div>
      </div>
    </body>
  </text>
</TEI>
