<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__126/mot_1966__ak__126-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Andra kammaren, nr 126 år 1966
          </p>
          <p>
            Nr 126
          </p>
          <p>
            Av herrar Björk i Göteborg och Martinsson om lagstiftning mot
            hemlig övervakning och avlyssning.
          </p>
          <p>
            (Lika lydande med motion nr 89 i Första kammaren)
          </p>
          <p>
            Den snabba tekniska utvecklingen har under senare år väsentligt
            ökat möjligheterna till hemlig övervakning av enskilda. Det är
            här fråga om apparatur av skiftande slag, såsom avlyssningsapparater,
            anordningar för ljudbandsupptagning, hemliga televisionskameror,
            kameror med teleobjek- tiv m.m. Genom sänkta produktionskostnader
            och genom möjligheten att tillverka vissa typer av apparatur i
            mikroformat ställs man i flera ledande industristater inför problemet
            att övervakningsapparatur blir så lättåt- komlig och så svår att
            avslöja, att förutsättningarna att hemlighålla vissa förhållanden
            i arbetsliv och privatliv väsentligt påverkas. Självfallet kan
            den tekniska utvecklingens landvinningar på dessa områden uinyttjas
            i samband med olika typer av kriminalitet. Vissa problem får en
            större om- fattning än tidigare — så uppges det t. ex. att olika
            former av industriellt spionage radikalt ökat i Förenta staterna
            under senare år genom de ökade möjligheterna till hemlig avlyssning
            och hemlig fotografering på långa av- stånd. På arbetsplatserna
            skapas i princip större möjligheter till hemlig övervakning av
            personalen, även när det gäller privatsamtal. Hemlig instal- lation
            av avlyssningsapparatur i bostäder kan skapa ett allvarligt hot
            mot privatlivets helgd. I Förenta staterna har problem i detta
            sammanhang blivit föremål för en livlig offentlig debatt. Missbruk
            av apparatur för hemlig övervakning synes där ha blivit så omfattande,
            att man funnit det nödvändigt att på punkt efter punkt granska
            möjligheterna att skapa spärrar genom lagstift- ning och domstolsprejudikat.
            Tillverkningen av övervakningsapparatur, särskilt för hemlig avlyssning,
            synes vara en snabbt expanderande industri. Kontrollen över försäljningen
            av vederbörande företags produkter tycks vara otillräcklig. Även
            i England har tendenserna på detta område väckt oro. I en fråge-
            stund i det brittiska underhuset den 1 december 1965 framhöll
            en ledamot att allmänheten oroade sig över att lagstiftningen
            var otillräcklig när det gällde privatlivets helgd. Bakgrunden
            var att det under hösten förekommit annonsering av avlyssningsapparater
            i så litet format, att de t.ex. kunde gömmas i en tändsticksask.
            Apparater av detta slag försåldes till priser mellan 1500 och
            3 000 kronor. En talesman för regeringen instämde i att dessa
            apparater onekligen skapade problem för privatlivets helgd men
            att
          </p>
          <pb facs="riksdagen-motions-pdf/data/1966/mot_1966__ak__126/mot_1966__ak__126-002.pdf"/>
          <p>
            Motioner i Andra kammaren, nr 126 år 1966 15
          </p>
          <p>
            det erbjöd svårigheter att lagstifta på området. Det framhölls
            att försälj- ningen av apparaterna visserligen inte var straffbar
            men att deras använd- ning skulle kräva licens. Det är oklart
            i vad mån en försäljning av liknande slag redan förekom- mer i
            Sverige. Spridda pressuppgifter tyder på att det förekommer enstaka
            fall av hemlig övervakning med kvalificerad apparatur. Med hänsyn
            till vårt lands livliga förbindelser med de ledande västliga industristaterna
            måste man räkna med risken av att vi i en inte alltför avlägsen
            framtid kommer att ställas inför likartade problem. Vid det tjugoandra
            nordiska juristmötet i Reykjavik diskuterades lag- stiftning i
            samband med privatlivets helgd. Några talare berörde därvid vissa
            av de problem som här aktualiseras. Det framhölls bl. a. att det
            av de nordiska staterna endast är Norge som i sin strafflag kriminaliserar
            hemliga ljudbandsupptagningar m. m. Sedan 1958 ingår i den norska
            strafflagen föl- jande paragraf:
          </p>
          <p>
            Med böter eller fängelse intill 6 månader straffas den som 1.
            ved hjelp av hemmeli lytteapparat avlytter telefonsamtale eller
            annen samtale mellom andre, eller forhandlinger i lukket möte,
            som han ikke selv deltar i, eller 2. ved hjelp av lydbånd eller
            annen teknisk innretning hemmelig gjör optak av samtale, som foran
            nevnt, eller av forhandlinger i lukket möte, som han enten ikke
            selv deltar i, eller som han har skaffet seg adgang til ved falske
            foregivender eller ved å snike seg inn, eller 3. anbringer lytteapparat,
            lydbånd eller annen teknisk innretning i öye- med som foran nevnt.
          </p>
          <p>
            I Sverige är det inte i och för sig straffbart att olovligt installera
            appara- tur i annans bostad eller arbetsrum för avlyssnande av
            samtal. Under för- arbetena till brottsbalken föreslog Advokatsamfundet
            att en ansvarsbe- stämmelse i brottsbalken mot sådant förfarande
            borde övervägas. Depar- tementschefen ansåg förslaget beaktansvärt
            men fann att det inte förelåg något större praktiskt behov av
            ett särskilt stadgande i ämnet, då förfaran- det vanligen är brottsligt
            genom att det ingår som ett led i eller förberedelse till spioneri,
            utpressning eller annat allvarligt brott. Det kan tilläggas att
            olovligt installerande av mikrofoner i vissa fall torde kunna
            bestraffas som hemfridsbrott eller olaga intrång och att obehörig
            bevakning i undantags- fall skulle kunna bestraffas såsom ofredande.
            I den mån avlyssningsappa- ratur bygger på överföring av ljud
            genom radiovågor torde den utgöra en radioanläggning enligt 1946
            års lag om radioanläggningar m.m. För rätt att inneha och nyttja
            radioanläggning fordras tillstånd av telestyrelsen. Innehav eller
            nyttjande av radioanläggning utan tillstånd eller i strid med
            föreskrivna villkor bestraffas med dagsböter eller fängelse i
            högst 1 år, varjämte anläggningen i regel konfiskeras. När det
            gäller andra former av hemlig övervakning, synes lagstiftningen
            vara ännu mer ofullständig. Det kan gälla att någon sig ovetande
            är utsatt
          </p>
          <pb facs="riksdagen-motions-pdf/data/1966/mot_1966__ak__126/mot_1966__ak__126-003.pdf"/>
          <p>
            16 Motioner i Andra kammaren, nr 126 år 1966
          </p>
          <p>
            för bevakning genom televisionskameror, att personliga brev eller
            andra meddelanden, som inte förvaras tillslutna, läses av obehörig
            och kanske fotograferas, eventuellt från långt avstånd, samt att
            någon även eljest ut- sättes för obehörig fotografering eller
            filmning eller bevakning i övrigt. Det förtjänar vidare framhållas,
            att det med nuvarande lagstiftning är oklart i vad mån material
            från hemliga bandupptagningar o.d. kan använ- das som bevis inför
            domstol. I den offentliga debatten har detta problem uppmärksammats.
            Frågan om förstärkt lagstiftning på detta område innefattar utan
            tvivel besvärliga gränsproblem. Med hänvisning till den tekniska
            utvecklingen och det sannolikt ökade utbudet av övervakningsapparatur
            finner vi det dock angeläget att statsmakterna i god tid ägnar
            problemet ökad uppmärk- samhet. Det förefaller oss som om frågan
            om hemlig övervakning kan angripas längs i huvudsak två vägar.
            Dels torde det vara angeläget att finna kontroll över införsel,
            tillverkning och försäljning av mer kvalificerad apparatur, som
            kan komma till användning i detta sammanhang. Dels bör det över-
            vägas att i enlighet med Advokatsamfundets förslag och efter mönster
            av den norska strafflagen införa straffbestämmelser riktade mot
            vissa former av hemlig övervakning och avlyssning. Det förhållandet
            att vissa typer av avlyssningsapparatur fritt kan köpas men däremot
            inte utnyttjas utan licens förefaller oss inte tillfredsställande.
            Risker för missbruk torde effektivare begränsas om myndigheterna
            kan kontrollera införsel, tillverkning och försäljning på detta
            och närliggande områden. För brottsbekämpning torde en sådan kontroll
            också ha viss be- tydelse. De skäl som anförts mot särskilda ansvarsbestämmelser
            i brottsbalken mot vissa former av hemlig övervakning finner vi
            inte övertygande. Visser- ligen kan sådant förfarande ofta antagas
            ingå som led i brottslig verksam- het. Men i och med att behövlig
            apparatur blir lättare åtkomlig ökas riskerna för att den kommer
            till användning även i sammanhang som inte ovillkor- ligen är
            brottsliga, såsom personliga schismer, konflikter inom organisa-
            tionslivet, affärskonkurrens, misstro mot underordnad personal,
            vissa ty- per av skandaljournalistik o.s.v. Med hänsyn till den
            betydelse vi inom demokratierna tillmäter privatlivets helgd finner
            vi det angeläget att de nya faror, som denna kan utsättas för,
            ägnas allvarlig uppmärksamhet. Med hänvisning till vad som ovan
            anförts föreslår vi, att riksdagen i skrivelse till Kungl. Maj:t
            måtte begära utredning och förslag angående lagstiftning riktad
            mot vissa typer av hemlig övervakning och avlyssning. Stockholm
            den 20 januari 1966
          </p>
          <p>
            Kaj Björk Bo Martinsson
          </p>
          <p>
            ESSELTE AB, STHLM 66 614513
          </p>
        </div>
      </div>
    </body>
  </text>
</TEI>
