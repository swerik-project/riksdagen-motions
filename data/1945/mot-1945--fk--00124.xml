<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__124/mot_1945__fk__124-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kommearen, nr 124. 1
          </p>
          <p>
            Nr 124,
          </p>
          <p>
            Av herrar Holmberg och Linderot, angående vissa riktlinjer för
            en
          </p>
          <p>
            utredning i försvarsfrågan.
          </p>
          <p>
            Värdet av nationell oavhängighet för folken har under de senaste
            åren klart framträtt för alla. Lika klart framstår också, att
            imperialism och fascism äro fiender till nationell självbestämmanderätt
            för alla folk, som stå i vägen för deras intressen. Viljan att
            värna den nationella friheten har tagit sig starka och levande
            uttryck inom hela vårt folk, inte minst hos de arbetande massorna,
            som tåligt burit beredskapens tunga börda och även i fortsättningen
            äro beredda till de offer, som försvaret av vårt lands frihet
            kräver. Vi äro anhängare av och verka för en utveckling av det
            mellanfolkliga samarbetet i riktning mot skapandet av en internationell
            rättsordning, som kan säkra freden i världen och för alltid göra
            slut på krigen. Då vi emel- lertid icke för närvarande kunna se
            några påtagliga utsikter till att en sådan rättsordning skall
            komma till stånd inom överskådlig tid, måste vi fastställa, att
            ett effektivt försvar av den nationella friheten efter det pågående
            kriget, liksom nu, näppeligen är möjligt utan militära maktmedel
            såsom stöd för en i folkets intresse förd utrikespolitik. Den
            under kriget uppbyggda försvarsorganisationen innebär väsentliga
            förbättringar och effektivisering men utnyttjar ej effektivt vårt
            lands hela värnkraft. I betydande mån är detta att återföra till
            konstruktiva brister i vårt försvarssystem. Finansplanen för nu
            gällande försvarsorganisation utlöper med budgetåret 1946/1947.
            Det torde rimligtvis kunna förutsättas att det akuta krigstill-
            ståndet i Europa vid denna tidpunkt upphört, varför tiden då bör
            vara läm- pad att genomföra en omläggning av vår nuvarande försvarsorganisation
            till en ny, som inom ramen för de kostnader landet lämpligen bör
            bära bättre än den nuvarande tillvaratar folkets och landets resurser.
            Då en sådan ny försvarsordning enligt vår uppfattning måste innebära
            en genom- gripande omläggning av nuvarande system, anse vi att
            den av statsrådet och chefen för försvarsdepartementet förebådade
            utredningen bör vara obunden av nuvarande organisation och kostnadsram,
            omfatta försvaret i dess helhet samt i möjligaste mån söka tillvarataga
            alla erfarenheter från det pågående kriget i den mån de äro tillämpliga
            på ett land med Sveriges resurser och läge. Utredningen bör bedrivas
            med utnyttjande av den högsta militära ledningens sakkunskap.
            . Bihang till riksdagens protokoll 1945. 3 saml. Nr 124—131. 1
          </p>
          <pb facs="riksdagen-motions-pdf/data/1945/mot_1945__fk__124/mot_1945__fk__124-002.pdf"/>
          <p>
            2 Motioner i Första kammaren, nr 124.
          </p>
          <p>
            Utredningen måste enligt vår uppfattning erhålla klart och tydligt
            direk- tiv att söka skapa en försvarsmakt, som inom ramen för
            vårt folks bärkraft och vårt lands materiella resurser ger största
            möjliga effektivitet, ej avses för aggressiva syften och ej kan
            utnyttjas av en minoritet mot folket självt. Ett huvudvillkor
            för ett effektivt försvar är en enhetlig militär ledning. Det
            operativa förberedelsearbetet i fred och den operativa ledningen
            i krig måste för samtliga försvarskrafter gemensamt utövas av
            en överbefälhavare. Detta berör däremot icke personalutbildningen
            samt utvecklingen av strids- medel och taktik inom flotta och
            flyg, vilka uppgifter alltjämt torde böra organiseras försvarsgrensvis.
            I samband med centraliseringen av den högsta ledningen torde böra
            undersökas, huruvida ej den nuvarande organisationen med regionala
            chefer för ledningen av lokalförsvar, mobilisering och lik- nande
            uppgifter kan göras gemensam för armé, marin och flyg. En större
            specialisering av försvarets personal med genomförd åtskillnad
            framför allt inom förbanden av utbildnings- och förvaltningstjänsten
            torde böra genomföras för att avlasta den militära personalen
            — inte minst för- bandscheferna — från största möjliga del av
            åtminstone de rutinmässiga förvaltnings- och expeditionsärendena.
            De på detta område redan genom- förda utredningarna (statens sakrevision,
            militära expeditionstjänsteutred- ningen) torde kunna komma till
            användning. Den i ett modernt krig allt viktigare försörjningstjänstens
            effektiva ord- nande bör särskilt undersökas. Nuvarande organisation
            för detta ändamål, med ett flertal olika truppslag med olika utbildning
            och ledning och med delvis likartade uppgifter kan visserligen
            förklaras av att den undan för undan påbyggts efter nya behov,
            men torde ej motsvara moderna anspråk på effektivitet. Det bör
            övervägas om ej i överensstämmelse med vad över- befälhavaren
            antytt i ett nyligen avlämnat remissutlåtande ett enhetligt truppslag,
            underhållstrupper för reparations-, träng-, intendentur- och lik-
            nande tjänst, borde inrättas inom armén. Icke mindre viktig än
            en god organisation är för ett effektivt försvar en tillräcklig
            och skicklig befälskader. I syfte att erhålla en sådan och kunna
            praktiskt förverkliga den redan accepterade tanken att göra hela
            den årliga värnpliktskontingenten till rekryteringsbas för officerskåren
            torde man böra slopa kravet på studentexamen. I stället böra genom
            en objektiv gransk- ning av det kunskapsmått, som är nödvändigt
            för officerstjänst, bestämda fordringar i detta avseende fastställas
            och möjlighet beredas envar för offi- cersutbildning lämplig värnpliktig
            med normal folkskolekompetens att i försvarets skolor inhämta
            de kunskaper, som krävas för att uppfylla ford- ringarna. Den
            på detta sätt skapade officerskadern torde ej kunna bli för omfat-
            tande. De för tjänstgöring som officer på stat mest lämpade böra
            ifråga- komma bärför, medan de övriga böra utgöra en reservkader
            för krigstill- fälle. Det bör även i detta sammanhang framhållas,
            att det i och för sig
          </p>
          <pb facs="riksdagen-motions-pdf/data/1945/mot_1945__fk__124/mot_1945__fk__124-003.pdf"/>
          <p>
            Motioner i Första kammaren, nr 124. 3
          </p>
          <p>
            knappast torde vara ur landets synpunkt en nackdel om officersutbildning
            sker av flera än som erfordras för en tillräcklig officerskader.
            Dels torde denna utbildning, riktigt lagd, vara värdefull även
            i det civila livet, dels kan man på så sätt erhålla kvalificerade
            krafter som befäl inom hemvärn, för ledarbefattningar inom civilförsvar
            o. s. v. I anslutning härtill borde undersökas om den nuvarande
            uppdelningen i reservofficerare och värn- pliktiga officerare
            med i huvudsak samma utbildning icke kan slopas. Då våra personella
            resurser med hänsyn till det totala krigets krav måste betraktas
            som små, är det så mycket nödvändigare att vi genom en tekniskt
            högtstående, effektiv och fullständig utrustning höja vårt försvars
            slag- kraft. Vårt näringslivs och våra vetenskapliga institutioners
            resurser till forskning och nykonstruktion måste ständigt vara
            mobiliserade till nyska- pande arbete på krigsmaterielområdet.
            Det bör undersökas i vad mån av föregående års riksdag beslutad
            organisation för forskningens ledning i en ny försvarsorganisation
            behöver utbyggas eller förändras, liksom hur det vidare arbetet
            på det militärtekniska området i Övrigt samt på taktiska och liknande
            militära områden bör ledas och sammanhållas. Detta utvecklings-
            arbete får emellertid ej leda till införande av ständigt nya modeller
            av va- pen o. dyl., vilket är till förfång för utbildningen, splittrar
            våra produktiva resurser och hindrar uppläggande av serie- och
            masstillverkning. Modeller och typer böra fastställas för viss
            tidsperiod och ersättas av nya, först då ny modell eller typ i
            grunden utprovats och tillverkning i industriell skala kan ske.
            Utrustnings-, materiel- och förvaltningsärenden böra ej handläggas
            av ett flertal olika, mer eller mindre sidoordnade myndigheter.
            Den av 1943 års riksdag beslutade centraliseringen av anskaffnings-,
            planerings- och en hel del tekniska ärenden rörande försvarets
            materiel synes ej, även bortsett från att riksdagens beslut hittills
            endast i viss utsträckning genomförts, ha inneburit en tillräckligt
            konsekvent organisation för centraliseringen, utan i betydlig
            utsträckning medfört en ytterligare uppdelning av liknande upp-
            gifter. Det torde därför böra undersökas om ej på detta liksom
            på när- stående områden ett skapande av enhetliga försvarsförvaltningar
            i stället för försvarsgrensförvaltningar vore möjligt, på samma
            sätt som skett be- träffande sjukvårds- och civilförvaltningen.
            Även torde i detta samman- hang böra undersökas om ej rationaliseringar
            och besparingar kunna ernås utan eftersättande av försvarets krav
            genom att i större utsträckning än hittills skett sammanföra vissa
            civilt betonade, mera industriella uppgifter på materielanskaffningens,
            tillverkningens och byggandets områden med motsvarande uppgifter
            inom statsförvaltningen i övrigt. Med hänsyn till våra ekonomiska
            och industriella resurser torde det vidare vara nödvändigt att
            i princip taga ställning till vissa frågor beträffande för- svarskrafternas
            utrustning. Sålunda synes koncentration på enhetlig effek- tiv
            infanteribeväpning, pansarförstöringsvapen, minutrustning, luftvärn,
          </p>
          <pb facs="riksdagen-motions-pdf/data/1945/mot_1945__fk__124/mot_1945__fk__124-004.pdf"/>
          <p>
            4 Motioner i Första kammaren, nr 124.
          </p>
          <p>
            lättrörliga artilleripjäser, lätta sjöstridskrafter, jaktflyg,
            enhetliga och mång- sidigt användbara motorfordon o. s. v. vara
            det mest ändamålsenliga. En stor del av den materiel varmed försvarsmakten
            utrustas blir under ett krig förbrukad eller förstörd. Det är
            därför nödvändigt att sörja för att ersättning för förbrukningen
            skapas i första hand därigenom att krigsindu- strien planlägges.
            Man torde därvid böra undersöka huruvida den privata industrien
            vid krigsfall kan tagas i anspråk under former som undanröja privatintresset
            i krigsmaterielproduktionen. I detta sammanhang vore det säkerligen
            av betydelse att undersöka omfattningen av de verkliga kapital-
            investeringar, som i form av direkta tillskott, överpriser, engångshyror,
            skattelättnader o. d. gjorts av staten i olika privata industrier
            i samband med krigsproduktionen. Emellertid torde ersättningen
            av förbrukad materiel endast i viss utsträck- ning kunna bygga
            på nytillverkning. Av sådan råmateriel, som ej finns inom landet,
            av sådana produkter, där produktionsapparat ej finnes eller för
            ekonomiskt försvarbara uppoffringar ej kan skapas, måste i fredstid
            förråd anskaffas och lagras. Våra gränsers stora längd i förhållande
            till befolkningsnumerären och den moderna krigsteknikens stora
            möjligheter nödvändiggöra, att varje fullt vapenför tages i anspråk
            för aktiva stridsuppgifter. Övriga, män såväl som kvinnor, måste
            mobiliseras för upprätthållande av nödvändig försörjnings- produktion,
            civilförsvarsuppgifter och sådana uppgifter inom de militära organen,
            för vilka ej egentlig krigstjänstduglighet erfordras. Härvid kan
            man, om varje man och kvinna skall komma på sin rätta plats, icke
            bygga på frivillighet utan på plikt: värnplikt, civilförsvarsplikt,
            plikt att utföra nödvändiga arbeten för försvaret eller försörjningen
            samt, sist men icke minst, plikt för industriens, jordens och
            transportmedlens ägare att ställa sina resurser till försvarets
            förfogande. Erfarenheterna från det nu pågående kriget ha bl.
            a. visat vilket utom- ordentligt vapen mot en angripare och ockupant
            en effektiv partisanrörelse är. I vårt land ha vi redan i hemvärnet
            en grund att bygga på. Värnplikt till hemvärnet bör dock införas,
            en fullgod beväpning och utrustning an- skaffas, välutbildat och
            för ändamålet specialutbildat befäl organiseras och hemvärnet
            fast inordnas i försvarsledningen. För att möjliggöra en snabb
            mobilisering och utgöra en effektiv beredskap mot oväntade angrepp
            bör varje man i hemvärnet själv förvara sin utrustning och beväpning.
            Hemvärnets utvidgning, organisation och ledning måste göras till
            föremål för särskild utredning. I samband därmed torde böra prövas
            huruvida icke beteckningen »hemvärn», som lätt förväxlas med »hemskydd»,
            lämpligen kan utbytas mot »hemortsförsvar» eller »lokalförsvar».
            Med kravet på tjänstgöringsplikt för alla för försvaret tillgängliga
            män och kvinnor följer också att halvprivata och frivilliga försvarsorganisationer
            av olika slag kunna försvinna. En undersökning av förefintliga
            organisatio-
          </p>
          <pb facs="riksdagen-motions-pdf/data/1945/mot_1945__fk__124/mot_1945__fk__124-005.pdf"/>
          <p>
            Motioner i Första kammaren, nr 124. 5
          </p>
          <p>
            ners berättigande eller nödvändighet bör även ingå i en försvarsutrednings
            uppgift. Dylika organisationer, som bedömas nödvändiga eller lämpliga
            för försvaret, skola fast inordnas i detta och ställas under dess
            kontroll; sådana som ej äro nödvändiga böra upphöra och deras
            medlemmar tagas i anspråk på annat sätt. " För att stärka och
            upprätthålla en fast disciplin inom krigsmakten måste bl. a. manskapets
            initiativ och verksamhetslust tillvaratagas. Vid förlägg- ningarna
            böra materiella förutsättningar skapas för ett fritidsliv värdigt
            vårt lands kulturella standard. Den nu rådande faktiska isoleringen
            mellan officerare och manskap utom tjänsten å ena sidan samt officerskårens
            iso- lering från samhällslivet i Övrigt bör brytas. Manskapets
            kommendering till förströelse måste ersättas med befälets kamratliga
            vägledning och manska- pets egna initiativ befrämjas. De av oss
            här ovan antydda riktlinjerna för vårt försvars uppbyggnad, verksamhet
            och ställning förutsätta såsom självfallet att vårt lands krigs-
            makt icke skall tagas i anspråk för aggressiva eller imperialistiska
            syften utan enbart tjäna försvaret av den nationella friheten.
            Med hänvisning till vad ovan sagts föreslås,
          </p>
          <p>
            att riksdagen måtte besluta att i skrivelse till Kungl. Maj:t
            hemställa om att för den av statsrådet och chefen för försvarsdepartementet
            förebådade utredningen i försvars- frågan direktiv måtte utfärdas
            med hänsyn tagen till de i denna motion framförda synpunkterna.
          </p>
          <p>
            Stockholm i januari 1945.
          </p>
          <p>
            Nils Holmberg. Sven Linderot.
          </p>
        </div>
      </div>
    </body>
  </text>
</TEI>
