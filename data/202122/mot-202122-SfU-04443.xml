<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04443">
  <teiHeader>
    <fileDesc>
      <titleStmt>
        <title>med anledning av prop. 2021/22:134 Skärpta och förbättrade regler om arbetskraftsinvandring</title>
        <author corresp="i-4wsP6LwQoWWj732ozhmgSc">av Ludvig Aspling m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4443 av Ludvig Aspling m.fl. (SD)</title>
          <idno type="rdwebb">H9024443</idno>
          <rs type="number">4443</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024443/text</ref>
          <ref type="dokument_url_html">http://data.riksdagen.se/dokument/H9024443</ref>
          <ref type="dokumentstatus_url_xml">http://data.riksdagen.se/dokumentstatus/H9024443</ref>
          <ref type="docx">http://data.riksdagen.se/fil/3F37DBCA-5B28-4A56-9846-FCF5BC6C889F</ref>
          <ref type="pdf">http://data.riksdagen.se/fil/55405E86-3C4B-445A-8C92-9B44EAF355AB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5oWcLygM4hfouraznkpQw4" type="basedOn"/>
        <correspContext corresp="i-5oWcLygM4hfouraznkpQw4">
          <ref>Proposition 2021/22:134</ref>
        </correspContext>
        <correspAction xml:id="i-4aYjzqscTKTtgjAeQLYRtk" type="signed"/>
        <correspContext corresp="i-4aYjzqscTKTtgjAeQLYRtk">
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction xml:id="i-GdAVmVZ3Tbim3q9a7oFnTB" type="submitted">
          <date when="2022-03-11"/>
          <time when="18:46:57"/>
        </correspAction>
        <correspAction xml:id="i-RyDzMz7yKazJN2WCaqTg2h" type="reviewed">
          <date when="2022-03-15"/>
          <time when="20:53:55"/>
        </correspAction>
        <correspAction xml:id="i-8TU1B2E43YeHeuNeVnriZU" type="dismissed">
          <date when="2022-03-16"/>
        </correspAction>
        <correspAction xml:id="i-475WcHBkGTPWrNrCybxixT" type="referred">
          <date when="2022-03-17"/>
        </correspAction>
        <correspAction xml:id="i-5oqQcjxvvyKgK25yK3ccCG" type="assigned">
          <date when="2022-10-12"/>
          <time when="11:33:53"/>
        </correspAction>
        <correspContext corresp="i-5oqQcjxvvyKgK25yK3ccCG">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-NrXDP3C159UUxRQDFsuYRb" type="behandlas_i"/>
        <correspContext corresp="i-NrXDP3C159UUxRQDFsuYRb">
          <ref type="uppgift">2021/22:SfU22</ref>
          <ref type="ref_dok_id">H901SfU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU22</ref>
          <ref type="ref_dok_titel">Skärpta och förbättrade regler om arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4443 av Ludvig Aspling m.fl. (SD)
          med anledning av prop. 2021/22:134 Skärpta och förbättrade regler
          om arbetskraftsinvandring
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FA6qZygqZdyxmH74QrW3BX">
            Förslag till riksdagsbeslut
          </head>
          <list style="ol">
            <item xml:id="i-SKnWEMjRh6KcjXYsPB2971">
              Riksdagen avslår regeringens förslag till ändring i utlänningslagen
              (2005:716) i de delar som avser 5 kap. 9 § och 5 kap. 25 §.
            </item>
            <item xml:id="i-WRyYwWe15Z9ALh3vsdax3i">
              Riksdagen antar regeringens förslag till ändring i utlänningslagen
              (2005:716) i övrigt med den ändringen att 5 kap. 5 § får den lydelse
              som framgår av motionen.
            </item>
            <item xml:id="i-141W4UfcKh8re9GMky8wbQ">
              Riksdagen ställer sig bakom det som anförs i motionen om att
              förbättra regelverket kring uppehållstillstånd för att bedriva
              näringsverksamhet och tillkännager detta för regeringen.
            </item>
            <item xml:id="i-FjoaxSfesnctyPGfqjm5af">
              Riksdagen ställer sig bakom det som anförs i motionen om ordentliga
              bedömningar kring arbetstillståndet vid byten av arbetsgivare
              och tillkännager detta för regeringen.
            </item>
            <item xml:id="i-WBYtMzn41CQnK3GY7GMjhJ">
              Riksdagen ställer sig bakom det som anförs i motionen om en rimlig
              bakåtsyftande bedömning vid förlängning av arbetstillstånd och
              tillkännager detta för regeringen.
            </item>
            <item xml:id="i-DGvdDDbk4YgzdfVoRwcnr2">
              Riksdagen ställer sig bakom det som anförs i motionen om försörjningskrav
              vid anhöriginvandring kopplat till arbetskraftsinvandring och
              tillkännager detta för regeringen.
            </item>
            <item xml:id="i-6VWsXWzmk6D7Dx2u9VyMWw">
              Riksdagen ställer sig bakom det som anförs i motionen om att
              återkomma till riksdagen med en utvärdering av konsekvenserna
              av ändringarna kring arbetskraftsinvandringen och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-L254yExLYa5JeSiJtCxaKL" type="h1">
            Bakgrund
          </head>
          <p xml:id="i-KuEbxyueREe9RuDMR1PNmY">
            Regeringen har föreslagit vissa ändringar i främst utlänningsrätten.
            Ändringarna handlar främst om att skapa en ny tillståndsgrund
            för de som vill söka arbete eller starta närings­verksamhet i
            Sverige, att reglera vissa mindre frågor kring kompetensutvisning
            och rörlighet för arbetskraftsinvandrare, nya bestämmelser för
            att skydda arbetstagare från missbruk samt ett införande av försörjningskrav
            för anhöriga till arbetskraftsinvandrare.
          </p>
          <p xml:id="i-Wjsa74d94Rt7Y2BEBB4Dog">
            Sverigedemokraterna välkomnar många av förslagen, som i praktiken
            motsvarar vad partiet föreslagit i många år, och som tidigare
            kritiserats av både regeringen och andra partier. Det är positivt
            att utlänningsrätten nu kan bli mer rimlig och genomtänkt, för
            både det svenska samhället, svenska arbetare och utlänningar som
            kommer hit för att arbeta. Det finns dock vissa brister i regeringens
            förslag som riskerar att försämra regelverket runt arbetskraftsinvandringen.
          </p>
          <head xml:id="i-UZ9cRjXUF5JBn6CgiTgiVF" type="h1">
            Uppehållstillstånd för att söka arbete eller undersöka förutsättningarna
            för att starta näringsverksamhet
          </head>
          <p xml:id="i-VWGkes1h3YvHjT74W74Pvc">
            Regeringen har föreslagit att en ny grund för uppehållstillstånd
            ska införas för utlän­ningar som vill söka arbete eller undersöka
            förutsättningarna att starta näringsverksam­het. Tanken är att
            utlänningar som inte lyckats få ett anställningsavtal eller kunnat
            starta ett företag ändå ska kunna resa till Sverige och vistas
            här under en tid, för att sedan söka arbetstillstånd inifrån.
            Detta ska alltså ställas mot den generella principen i svensk
            utlän­ningsrätt sedan 1964
            <ref target="i-LGnsvYuqw9pKpNftiAdKVy">
              [1]
            </ref>
            , att en utlänning som vill ha arbetstillstånd i Sverige ska
            ansöka om det, och beviljas det, före inresa. Regeringen går med
            sitt förslag emot en av de absolut äldsta principerna bakom den
            reglerade invandringen.
          </p>
          <p xml:id="i-9YFYEgZC7vJYvLKYnBnmpu">
            Riskerna med förslaget är, precis som regering efter regering
            framfört i ett halvt århundrade, att utlänningar väl på plats
            i Sverige kan missbruka tillståndet för andra ändamål. Det kan
            exempelvis leda till asylavhopp, alltså att utlänningen väl i
            Sverige i stället söker asyl, med alla de stora kostnader och
            negativa effekter det kan få på sam­hället, och som Migrationskommittén
            försökte motverka, och som exempelvis SKR i sitt remissyttrande
            tagit upp. Även Företagarna kritiserar förslaget:
          </p>
          <p xml:id="i-62tufGGivQVZBsQcuW7XCs">
            Företagarna ser en stor risk för att utredningens förslag öppnar
            upp för missbruk vilket på sikt kan komma att undergräva förtroendet
            för regelsystemet för arbets­kraftsinvandring. Det är inte ovanligt
            med falska examina och Sveriges historiska brister av validering
            förvärrar riskerna.
          </p>
          <p xml:id="i-T8rV7aGbHoi7P7dcs5sJaP">
            Till saken hör också att det inte finns något krav att utlänningen
            väl i Sverige får en anställning som är högkvalificerad eller
            utgör ett bristyrke. Mot bakgrund av de stora svårigheter som
            utrikesfödda redan i dagsläget har på den svenska arbetsmarknaden
            är det troligt att även utlänningar med utbildning kommer att
            ha svårt att hitta rätt typ av arbete. Om utlänningen i stället
            tvingas nöja sig med ett låglöneyrke har vi dessutom fått en undanträngningseffekt
            och försämrat den svenska arbetsmarknaden ytterligare.
          </p>
          <p xml:id="i-WhMvkiJXgPu4vMM4RmngPA">
            Utöver detta kan det diskuteras huruvida tillståndsgrunden över
            huvud taget behövs. Arbetskraftsinvandringen har ökat kraftigt
            sedan liberaliseringen 2008, bland både lågutbildade och högkvalificerade
            grupper. Tusentals högutbildade utlänningar lyckas vart år få
            en anställning i Sverige, utan att de kommit hit fysiskt dessförinnan.
            De brister som finns gällande krav, villkor, handläggningstider
            och annat verkar inte ha inneburit något större hinder för denna
            arbetskraftsinvandring. Den skulle äga rum alldeles oav­sett om
            den föreslagna möjligheten att söka arbete inifrån Sverige infördes
            eller ej.
          </p>
          <p xml:id="i-XeKAqgrKiiD339L4iW5eLe">
            Företagarna uttalar i linje med detta att de ”ser inte vinsterna
            eller behovet av för­slaget så som det är konstruerat”, och menar
            att ”dessvärre är utredningens förslag inte någon hjälp för svenska
            företag att attrahera denna arbetskraft”. Utredningen som låg
            till grund för regeringens förslag skriver rent av rakt ut att
            den nya tillståndsgrunden ”inte kommer att generera mer än ett
            100-tal nya ansökningar per år”.
            <ref target="i-KdKvR9PuSbCaFbWe6ixXGp">
              [2]
            </ref>
          </p>
          <p xml:id="i-Ps9RH7ribpDxx8tisLTAtX">
            Sammantaget anser Sverigedemokraterna att förslaget att införa
            en ny uppehålls­tillståndsgrund för att söka arbete eller undersöka
            förutsättningarna att starta närings­verksamhet är både onödigt
            och potentiellt skadligt för Sverige, och att dess eventuella
            positiva effekter inte står i proportion till riskerna. Regeringens
            förslag i denna del bör därför helt utgå. Det innebär att 5 kap.
            9 § och 5 kap. 25 § i förslaget till lag om ändring i utlänningslagen
            (2005:716) ska avslås. Vidare behöver följdändringar göras i 5
            kap. 18 § tredje stycket, 6 kap. 4 § och 7 kap. 7 g § nämnda lag
            samt i 5 § förslaget till lag om ändring i lagen (1991:572) om
            särskild utlänningskontroll och i 1 kap. 4 § förslaget till lag
            om ändring i lagen (2022:000) om särskild kontroll av vissa utlänningar.
          </p>
          <head xml:id="i-DsE5hdeF9BjVcaYiYBhxNa" type="h1">
            Regleringen av uppehållstillstånd för att bedriva näringsverksamhet
          </head>
          <p xml:id="i-GkCHePszcvCnqJsaVrhLRK">
            Regeringen har i avsnitt 7 föreslagit vissa förtydliganden kring
            möjligheten för utlän­ningar att beviljas uppehållstillstånd för
            att bedriva näringsverksamhet. Denna möjlighet har funnits i många
            år men har generellt sett inte reglerats särskilt väl i lag, utan
            snarare i praxis, alltså främst domar och olika rättsliga dokument
            från Migrationsverket. Sverige­demokraterna ser positivt på möjligheten
            för kunniga och drivna utlänningar att på ett väl ordnat sätt
            etablera nya företag i Sverige och välkomnar regeringens ansats
            att reglera detta i lag.
          </p>
          <p xml:id="i-P4a1PPcNHgDVZFJYdDYPkM">
            Sverigedemokraterna noterar att regeringen uttryckligen valt
            att endast överföra praxis till lag, och alltså inte göra några
            ändringar i vad som redan gäller. Utifrån vad flera remissinstanser
            framfört i sina yttranden är det dock tydligt att det finns ett
            behov av en översyn av regelverket. Som SKR framför är det exempelvis
            rimligt att utlänning­ar som beviljas tillstånd för kortare tid
            än ett år, och som alltså inte folkbokförs och inte får del av
            den allmänna välfärden, ordnar en heltäckande sjukförsäkring för
            sin vistelse i Sverige.
          </p>
          <p xml:id="i-CFvtcfmAkcozV81mRZfMEW">
            Även frågan om försörjningskravet för utlänningar som vill bedriva
            näringsverksam­het tas upp av vissa remissinstanser. Regeringen
            avfärdar dock detta med att det är något som myndigheterna själva
            får föreskriva om. Med detta argument framstår dock hela lagförslaget
            som mer eller mindre meningslöst, och vi hade lika gärna kunnat
            återgå till forna tiders utlänningsrätt, när nästan allt reglerades
            av myndigheterna själva. Det kan knappast anses rimligt. Tvärtom
            borde det vara en lätt sak att i lag reglera frågor som just försörjningskravet,
            så som redan görs när det gäller exempelvis anhörig­invandring.
          </p>
          <p xml:id="i-VceLK2Sy3AjeDukDfLNw9c">
            Frågan om återkallelse tas också upp, från Migrationsverkets
            sida. Det är en själv­klarhet att en utlänning som inte längre
            uppfyller kraven för ett uppehållstillstånd, eller som ansökt
            om ett annat tillstånd och fått det beviljat, får det tidigare
            uppehållstillstånd­et återkallat. I dag finns det dock ingen tydlig
            reglering vare sig i praxis eller i lag, som tillåter återkallelse
            av uppehållstillstånd för att bedriva näringsverksamhet, exempelvis
            för att utlänningen inte längre uppfyller kraven för tillståndet.
            Regeringen har visserli­gen föreslagit en möjlighet att återkalla
            ett tillstånd om utlänningen i stället ansökt om ett arbetstillstånd.
            Detta är positivt, men det framstår som märkligt att man då inte
            tagit tillfället i akt att också reglera andra fall av återkallelse,
            som när utlänningen inte upp­fyller kraven för tillståndet. Det
            är särskilt märkligt när detta redan görs för i princip alla andra
            tillståndskategorier, och därmed över huvud taget inte är en ny
            eller kontroversiell fråga.
          </p>
          <p xml:id="i-7ohzkAf9wecd7kspe41T3P">
            Sverigedemokraterna anser därför att regeringen snarast bör återkomma
            till riks­dagen med förslag för att förbättra regelverket kring
            uppehållstillstånd för att bedriva näringsverksamhet, och lösa
            de ovannämnda frågorna.
          </p>
          <head xml:id="i-8v4kiyTh1dEotomsVz7FHm" type="h1">
            Förutsättningar för ett permanent uppehållstillstånd
          </head>
          <p xml:id="i-F5n51WVRAcLppT8tUjnaNm">
            Regeringen har i sitt förslag tagit ställning till hur institutet
            permanent uppehållstillstånd ska förhålla sig till uppehållstillstånd
            för att bedriva näringsverksamhet. I dagsläget beviljas berörda
            utlänningar först ett tvåårigt uppehållstillstånd, och därefter,
            i princip per automatik, ett permanent uppehållstillstånd. I och
            med ändringarna i utlännings­rätten 2021 ställs i dag vissa krav
            för att beviljas permanent uppehållstillstånd, i synner­het försörjningskrav.
            Regeringen landar i att dagens ordning i princip ska behållas
            för uppehållstillstånd för att bedriva näringsverksamhet: efter
            två år kan utlänningen be­viljas PUT.
          </p>
          <p xml:id="i-EFw1HZZCgKfDyFDhkVu3UL">
            Sverigedemokraterna motsätter sig detta. De flesta som invandrar
            till Sverige i dag måste vänta längre än två år för att få PUT.
            Anhöriginvandrare måste vänta tre år, vilket med tanke på de tvååriga
            tillståndstiderna blir fyra år. Arbetskraftsinvandrare måste,
            även efter regeringens förslag till ändringar, också ha haft arbetstillstånd
            i fyra år under de senaste sju åren, för att kunna beviljas permanent
            uppehållstillstånd. Sverigedemo­kraterna motsätter sig visserligen
            att institutet permanent uppehållstillstånd över huvud taget ska
            finnas kvar i utlänningsrätten, men tills det avskaffats bör det
            i vart fall använ­das konsekvent. Regeringens argument att det
            är ”rimligt att den som investerat för att etablera en näringsverksamhet
            i Sverige och kan försörja sig på denna kan få ett perma­nent
            uppehållstillstånd redan efter två år” framstår rent av som stötande
            i relation till övriga nämnda grupper. Varför skulle en högkvalificerad
            arbetstagare som fått en anställning i ett samhällsviktigt bristyrke
            behöva vänta längre än den som ”investerat”?
          </p>
          <p xml:id="i-UWSmDBo5Eq7ZwgxQdVmm4n">
            Sedan kan själva tidsrymden kritiseras. I den proposition som
            införde det nuvarande systemet med krav för permanent uppehållstillstånd,
            och som alltså återinförde det system som avskaffades 1984 där
            tidsbegränsade uppehållstillstånd är huvudregel, anförde regeringen
            följande:
          </p>
          <p xml:id="i-Qazva4urLncCZpWxkk1sYM">
            Regeringen har i fråga om skyddsbehövande bedömt att en ordning
            där det krävs minst tre år med tidsbegränsat uppehållstillstånd
            innan ett permanent uppehållstill­stånd kan beviljas är väl avvägd
            och anpassad till det regelverk som föreslås gälla (se avsnitt
            6.3). Enligt regeringen framstår det som rimligt och enhetligt
            att perma­nent uppehållstillstånd även vid anhöriginvandring kan
            beviljas efter minst tre år med tidsbegränsat uppehållstillstånd.
            <ref target="i-PPrdckP3GSDoo7FQFAr9Lv">
              [3]
            </ref>
          </p>
          <p xml:id="i-XaNirXd8KiGcEFqXtoCVZa">
            Det står alltså klart att de allra flesta invandrare måste vänta
            minst tre, och vanligtvis fyra, år för att få permanent uppehållstillstånd,
            och att detta är en ”väl avvägd” ordning. Sverigedemokraterna
            skulle då, med regeringens eget argument, vilja hävda att det
            är en ”väl avvägd” ordning att detsamma gäller de som fått uppehållstillstånd
            för att bedriva näringsverksamhet.
          </p>
          <p xml:id="i-KS2YARcrMr7QkE7FgJLBkH">
            Sverigedemokraterna tror på den reglerade invandringen, och på
            att dess utgångs­punkt måste vara Sveriges bästa, men också rättvisa
            och likhet inför lagen. Så länge vi har kvar institutet permanent
            uppehållstillstånd ska inte olika grupper av utlänningar som bidrar
            till Sverige särbehandlas eller missgynnas. Permanent uppehållstillstånd
            ska alltså beviljas den som fått uppehållstillstånd för att bedriva
            näringsverksamhet på samma villkor som arbetstagare: efter fyra
            år med tillstånd under en sjuårsperiod.
          </p>
          <head xml:id="i-6BQqQ8kB2S8skdDpsV3XPC" type="h1">
            Gör en ordentlig bedömning vid byte av arbetsgivare
          </head>
          <p xml:id="i-QxtnEX7cS9bQWe8o5RJHVP">
            Regeringen föreslår i avsnitt 8.1 att arbetstillstånd inte ska
            behöva återkallas i ringa fall eller om en återkallelse med hänsyn
            till omständigheterna annars inte framstår som skälig. Sverigedemokraterna
            ansluter sig till regeringens bedömning när det gäller i ringa
            fall, i synnerhet mot bakgrund av att partiet i flera år motionerat
            om just en sådan lösning på problemen med kompetensutvisningar.
          </p>
          <p xml:id="i-3ctE3gjVSZTYqvCeJJrtFo">
            När det gäller uttrycket om en återkallelse med hänsyn till omständigheterna
            annars inte framstår som skälig, ställer sig dock Sverigedemokraterna
            mer tveksamma. Reger­ingen skriver att detta uttryck införs för
            att lösa problemen med kompetensutvisningar på grund av tidigare
            arbetsgivares fel, alltså även om felen inte var ringa. Detta
            gäller främst situationer då en arbetskraftsinvandrare under tiden
            för ett pågående arbetstill­stånd byter arbetsgivare utan att
            skicka in en ny ansökan till Migrationsverket, vilket är möjligt
            i vissa fall. I ett sådant fall skulle Migrationsverket inte få
            möjlighet att pröva arbetskraftsinvandrares rätt till arbetstillstånd
            förrän den pågående tillståndstiden är slut och utlänningen ansöker
            om förlängning. Vid det laget skulle Migrationsverket kunna uppmärksamma
            att brister hos den tidigare arbetsgivaren varit så stora att
            utlänningen inte uppfyllde kraven för arbetstillstånd då, och
            därmed inte kan beviljas ett nytt arbets­tillstånd i dag. Regeringens
            förslag handlar alltså om att ge Migrationsverket en möjlig­het
            att inte behöva återkalla arbetstillståndet på grund av brister
            som uppstod under den förra arbetsgivaren.
          </p>
          <p xml:id="i-WZzBGC7zdtprE4K8nVBxkN">
            Syftet med förslaget är vällovligt i viss mån men betyder också
            i värsta fall att det är fritt fram för arbetskraftsinvandrare
            att inte uppfylla kraven för arbetstillståndet, även i större
            omfattning, så länge det var under en tidigare arbetsgivare. Det
            framstår som en bristande ordning. Hade i stället Migrationsverket
            fått en möjlighet att alltid pröva frågan om arbetstillstånd redan
            när utlänningen bytte arbetsgivare, hade de stora bristerna direkt
            uppmärksammats. Med ett sådant regelverk hade den tidigare arbetsgivaren
            alltid varit den senaste arbetsgivaren, och bristen alltså alltid
            relativt nylig. Det hade aldrig kunnat uppstå en situation då
            en arbetskraftsinvandrare straffas för brister för länge sedan.
            Med en sådan ordning skulle det också räcka med den första delen
            av regeringens förslag, alltså att arbetstillstånd inte ska behöva
            återkallas i ringa fall.
          </p>
          <p xml:id="i-8gzppcQu6LHHoEasPY5dvH">
            Denna lösning har, till skillnad från regeringens förslag, den
            fördelen att den inte sänder dubbla budskap till utlänningar.
            I stället för att låta en utlänning arbeta i flera månader, rent
            av år, samtidigt som ett oundvikligt avslag och utvisning skulle
            kunna närma sig, vet utlänningen alltid att villkoren för det
            ”förra” arbetstillståndet redan prövats, och att det inte finns
            någon fara framöver på grund av tidigare brister. På så sätt blir
            processen också mer förutsägbar.
          </p>
          <p xml:id="i-3uzZPhDaEjSMvT1wweGkwU">
            En ytterligare fördel med en ändring rör frågan om framåtsyftande
            kontra bakåt­syftande bedömningar av en arbetstillståndsansökan,
            som utvecklas i nästa avsnitt.
          </p>
          <p xml:id="i-WK2gGZV1bn7Sp1WkkKsDEN">
            Sammanfattningsvis föreslår Sverigedemokraterna att regeringen
            i stället för att införa en ny möjlighet att avstå från att återkalla
            arbetstillstånd om en återkallelse med hänsyn till omständigheterna
            inte framstår som skälig, utvidgar kravet att ansöka om ett nytt
            arbetstillstånd vid byten av arbetsgivare. Detta bör snarast utredas,
            och därmed tillkännages regeringen.
          </p>
          <head xml:id="i-Pr5cZEMiqf6Z1VdpRgFYbr" type="h1">
            Gör en rimlig bakåtsyftande bedömning vid förlängning av arbetstillstånd
          </head>
          <p xml:id="i-WWPb8Lwqa3oHQR7NfPFAm4">
            Regeringen föreslår i avsnitt 8.2 en uttrycklig bestämmelse i
            lag som reglerar vad som ska ligga till grund för en förlängning
            av arbetstillstånd. Ett antal vägransgrunder införs, som tydligt
            visar när en ansökan ska avslås. Sverigedemokraterna välkomnar
            denna tydlighet, och till största del även den bedömning som görs
            kring grunderna. Partiet är dock skeptiskt till att regeringen
            vill begränsa den bakåtsyftande bedömningen vid arbetstillståndsansökan.
          </p>
          <p xml:id="i-WiaLajBG4w3WL4akCxfLib">
            I dagsläget måste en utlänning som ansöker om förlängning av
            sitt arbetstillstånd i allmänhet ha uppfyllt en rad krav under
            den tidigare perioden med arbetstillstånd, exem­pelvis när det
            gäller lön, försäkringar, förmåner och annat. Syftet är att arbetskrafts­invandrare
            inte ska kunna missbruka systemet genom att arbeta under sämre
            villkor än de som är normala på den svenska arbetsmarknaden. Precis
            som nämnts ovan förekom­mer dock problem med kompetensutvisningar,
            i synnerhet att utlänningar får avslag på sin ansökan och utvisas
            för att de inte uppfyllt kraven under tidigare tillståndsperioder,
            potentiellt flera år sedan. Regeringen föreslår därför att den
            bakåtsyftande bedömningen ska begränsas till fall där det ”framkommit
            något i underlaget som indikerar att det tidigare tillståndet
            skulle ha återkallats. På så sätt behöver Migrationsverket inte
            regel­mässigt göra djupgående utredningar av den tidigare tillståndsperioden
            i alla ärenden”.
          </p>
          <p xml:id="i-RAM4yUVF7oiVtZ12za34NN">
            Sverigedemokraterna är visserligen positiva till att minska Migrationsverkets
            arbets­börda, förkorta handläggningstiderna och göra det lättare
            för högkvalificerad arbetskraft att arbetskraftsinvandra till
            Sverige. Dessa intressen kan dock inte väga så tungt att Migrationsverket
            regelmässigt avstår från kontroller som mycket väl skulle kunna
            avslöja missbruk och fusk eller rent av människohandel. Den reglerade
            invandringen måste upprätthållas. Tjänstemännens Centralorganisation
            skriver just att det ”oftast är vid förlängningsansökningar som
            problem med arbetstagarens villkor uppdagas”. Förvaltningsrätten
            i Stockholm (migrationsdomstolen) uttrycker liknande skepticism
            och utvecklar:
          </p>
          <p xml:id="i-93PdkKKJduuXhTQNa4FbJA">
            Att bedömningen i första hand föreslås vara framåtsyftande kommer
            därmed ofrånkomligt att minska legitimiteten för bestämmelserna
            om arbetstillstånd. Att det föreslås att det ska ankomma på Migrationsverket
            att avgöra om det finns skäl att utreda om villkoren varit uppfyllda
            under det tidigare tillståndsperioden ter sig inte heller bidra
            till en likvärdig och rättssäker prövning. Det framstår inte heller
            vara möjligt att göra en helhetsbedömning som krävs enligt praxisen
            om man inte gör en bakåtsyftande bedömning.
          </p>
          <p xml:id="i-E7Zqk1vbJeMzcxbaifTjiB">
            Att i högre grad göra en bakåtsyftande kontroll skulle också
            minska risken att utlänning­en senare utvisas på grund av brister
            under tidigare perioder, alltså just de kompetens­utvisningar
            som regeringen vill undvika (se även föregående avsnitt). Sammantaget
            anser Sverigedemokraterna att bakåtsyftande bedömning även framöver
            bör göras regel­mässigt.
          </p>
          <p xml:id="i-ErPS5NQEQvbhARZoG7qrQs">
            Samtidigt får dessa bakåtsyftande kontroller, precis som regeringen
            framhåller, inte gå för långt. Sverigedemokraterna ansluter sig
            därmed till regeringens förslag att det främst är ”eventuella
            avvikelser under tillståndsperioden närmast före det sökta till­ståndet
            [som ska] utredas och beaktas”.
          </p>
          <p xml:id="i-GNCQb6cSA712rMXQJFSrL1">
            Sammanfattningsvis anser alltså Sverigedemokraterna att det vid
            ärenden om förlängning av arbetstillstånd alltid ska göras en
            bakåtsyftande bedömning, som dock främst ska omfatta den senaste
            tillståndsperioden.
          </p>
          <head xml:id="i-9NSJks9RYuuxdmU2YyfXN7" type="h1">
            Försörjningskrav vid anhöriginvandring kopplat till utländsk
            arbetskraft
          </head>
          <p xml:id="i-MwBW9WYZxC3rgRbisC2cra">
            Sverigedemokraterna välkomnar regeringens förslag att införa
            ett försörjningskrav vid anhöriginvandring kopplat till arbetskraftsinvandringen.
            Även om invandringen av ut­ländsk arbetskraft ökat kraftigt sedan
            den stora liberaliseringen 2008, har invandringen av just anhöriga
            till arbetstagare vuxit än snabbare, från bara färre än 4 000
            år 2009 till uppåt 15 000 de senaste fyra åren. Vissa år har invandringen
            av anhöriga till arbets­tagare nästan varit större än invandringen
            av arbetstagarna själva. Från vissa länder är detta sedan länge
            normalt, som exempelvis arbetskraftsinvandring från Indien, Irak
            eller Syrien. Sverigedemokraterna har därför i många år föreslagit
            ett generellt försörjnings­krav för all form av anhöriginvandring,
            oavsett om det gäller anhöriga till svenska medborgare, studerande
            eller arbetstagare.
          </p>
          <p xml:id="i-PtXzup7QphmSW7H6vbhPoD">
            Däremot är förslaget likväl bristfälligt i det att regeringen
            valt att inte föreslå någon högre nivå på försörjningskravet än
            det som redan används i andra tillståndskategorier. I stället
            vill regeringen uttryckligen använda samma nivå, alltså främst
            att anknytnings­personen har lön som efter avdrag för preliminär
            skatt uppgår till förbehållsbeloppet vid utmätning av lön enligt
            7 kap. 5 § utsökningsbalken. Det innebär alltså att en utländsk
            arbetskraftsinvandrare som vill ta med sig en partner eller liknande
            i dagsläget måste ha 8 520 kronor kvar efter skatt och hyra. Givet
            en hyra på exempelvis 4 000 kronor, vilket är tämligen normalt
            i stora delar av Sverige, skulle det alltså räcka med en lön på
            blott 15 000 kronor i månaden. Med en sådan låg inkomst löper
            hushållet allvarlig risk för fattigdom och kan knappast bidra
            till den svenska välfärden på ett rimligt sätt.
          </p>
          <p xml:id="i-74thgu2prVy3QsFt4zc4CN">
            Sverigedemokraterna förstår visserligen att det finns en rimlighet
            i att alla former av anhöriginvandring ska omfattas av samma försörjningskrav
            och att det just nu, inom ramen för detta specifika lagstiftningsärende,
            är vanskligt att utveckla ett nytt försörj­ningskrav. Det är dock
            viktigt att redan nu, liksom man tidigare gjort kring frågan om
            försörjningskrav över huvud taget, komma till insikt om att kraven
            är för lågt satta, och att de måste revideras så att ingen som
            anhöriginvandrar till Sverige riskerar någon form av fattigdom.
            Regeringen bör snarast tillsätta en utredning i syfte att skärpa
            försörjnings­kraven.
          </p>
          <head xml:id="i-5WXXHCaFnfSzy4D991KdDo" type="h1">
            Utvärdera konsekvenserna av regeringens förslag
          </head>
          <p xml:id="i-NhChFkYWtVH7h1HsHhnUh6">
            Regeringen anser i sin konsekvensanalys att dess förslag kommer
            att få begränsad inverkan på Sverige och berörda myndigheter.
            I nästan alla fall anser regeringen att eventuella kostnader kommer
            att täckas inom befintliga anslag. Flera remissinstanser, däribland
            Kammarrätten i Stockholm, Migrationsverket och SKR, riktar dock
            kritik mot regeringens analys.
          </p>
          <p xml:id="i-SPWeNWp2EyzvEKXtHepx12">
            Delar av kritiken handlar om de direkta kostnaderna för handläggningen
            av nya tillståndsgrunder eller nya krav. Migrationsverket radar
            upp flera exempel på hur hand­läggningen av olika ärenden blir
            svårare, mer komplex, och mer tidsödande. De håller också för
            troligt att antalet ärenden kan öka drastiskt. Kammarrätten i
            Stockholm indi­kerar på liknande vis att ärendemängden kan öka,
            och därmed kostnaderna för hela samhället, direkt och indirekt.
            SKR i sin tur nämner effekterna på Sveriges kommuner och på välfärden,
            och att utredningens analys av förslagen ”är ofullständig och
            behöver kompletteras”.
          </p>
          <p xml:id="i-W7MgTKtxawS3ARS1eFW5rV">
            Denna typ av brister i regeringens konsekvensanalyser är ingenting
            nytt. Riksrevisio­nen påtalade detta redan 2017 i rapporten Konsekvensanalyser
            inför migrationspolitiska beslut (RiR 2017:25), medan Migrationsverket
            tillsammans med Domstolsverket vid flera tillfällen varnat för
            de negativa följderna av orimliga budgetanslag. Som ett led i
            detta föreslog Sverigedemokraterna i december 2020, i samband
            med Migrationskom­mitténs slutbetänkande, ett utskottsinitiativ
            om ordentliga konsekvensanalyser av migra­tionspolitiska förslag,
            som dock inte vann stöd i socialförsäkringsutskottet.
          </p>
          <p xml:id="i-6VC5xwAXSXZHbT7tJJHjNJ">
            Sverigedemokraterna har inte bytt uppfattning, och anser alltjämt
            att regeringens kon­sekvensanalyser, konsekvent, är undermåliga,
            oavsett om det gäller direkta kostnader och effekter hos vissa
            berörda myndigheter, såsom Migrationsverket, eller mer långtgående
            indirekta effekter, såsom hos kommunernas socialtjänster eller
            för pensionerna. Det finns inget utrymme att inom ramen för detta
            lagstiftningsärende uppmana regeringen till nya konsekvensanalyser
            i största allmänhet. Regeringen bör dock åtminstone återkomma
            till riksdagen med en utvärdering av konsekvenserna av detta lagförslag,
            både direkt och indirekt, på kort sikt och på lång sikt.
          </p>
          <table>
            <row xml:id="i-NA5khXMLVN9NoGJCygocuG">
              <cell>
                Utlänningslagen (2005:716) 5 kap.
              </cell>
            </row>
            <row xml:id="i-SZEYQtPJqee7d125ZdUbj">
              <cell>
                Regeringens förslag
              </cell>
              <cell>
                Föreslagen lydelse
              </cell>
            </row>
            <row xml:id="i-5V25LWjSEBswC8kPghoLK9">
              <cell>
                5 §
              </cell>
            </row>
            <row xml:id="i-47RkBAAu3V4mXNrfunTecz">
              <cell>
                Ett permanent uppehållstillstånd får beviljas en utlänning som
                i sammanlagt fyra år under de senaste sju åren har haft 1. uppehållstillstånd
                för arbete eller ett av Sverige utfärdat EU-blåkort, ICT-tillstånd,
                ICT-tillstånd för rörlighet för längre vistelse eller tillstånd
                för säsongsarbete, eller 2. uppehållstillstånd för studier som
                avser utbildning på forskarnivå.
              </cell>
            </row>
            <row xml:id="i-P4kV3xdN3oy19GBkU9raCY">
              <cell>
                Ett permanent uppehållstillstånd får även beviljas en utlänning
                som sedan minst två år har ett tidsbegränsat uppehållstillstånd
                för näringsverksamhet, om verksamheten är etablerad.
              </cell>
              <cell>
                Ett permanent uppehållstillstånd får även beviljas en utlänning
                som i sammanlagt fyra år under de senaste sju åren haft ett tidsbegränsat
                uppehållstillstånd för näringsverksamhet, om verksamheten är etablerad.
              </cell>
            </row>
            <row xml:id="i-SvUe8SZP5Sx53WpWfEDvb4">
              <cell>
                Uppehållstillstånd får beviljas en utlänning som har sin försörjning
                ordnad på annat sätt än genom anställning.
              </cell>
            </row>
            <row xml:id="i-FRE4oWdL265qtdM1JXchrh">
              <cell>
                I 7 och 8 §§ finns bestämmelser om särskilda krav för permanent
                uppehållstillstånd.
              </cell>
            </row>
            <row xml:id="i-AUkiozgSwk4tbWMaVrwcaK"/>
          </table>
        </div>
        <div type="motSignatures">
          <list>
            <item xml:id="i-Bgiud3CRMd1z2UAwWKmV54">
              Ludvig Aspling (SD)
            </item>
            <item xml:id="i-RevNcKj5c3UMMFZqF7tJiu">
              Jonas Andersson i Skellefteå (SD)
            </item>
            <item xml:id="i-2SXwuKd5ky69WvUpoMKbX8">
              Jennie Åfeldt (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-LGnsvYuqw9pKpNftiAdKVy">
              [1] 1964:827 om ändring i K. utlänningskungörelsen.
            </note>
            <note xml:id="i-KdKvR9PuSbCaFbWe6ixXGp">
              [2] SOU 2021:5 s. 113.
            </note>
            <note xml:id="i-PPrdckP3GSDoo7FQFAr9Lv">
              [3]prop. 2020/21:191 s. 97.
            </note>
          </noteGrp>
        </div>
      </div>
    </body>
  </text>
</TEI>
