<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1954--fk--00542">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__fk__542/mot_1954__fk__542-001.pdf"/>
      <fw xml:id="i-CV9TP7z3wnqFyavrdRyLaV">
        2 Motioner i Första kammaren, nr 542.
      </fw>
      <div xml:id="i-EScwTXxfvvmJRuxZ4G4aAS" type="motHeader">
        <div xml:id="i-YaMRbs3aoGu8UHTP8Gwz1b" type="motTitle"/>
        <div xml:id="i-SihaahfLB5birZYmk18XHY" type="motSubmissionInfo"/>
      </div>
      <div xml:id="i-9wsoMD3T77RJ5NWYftYKoi" type="motBody">
        <div xml:id="i-7aNYcsVtTf572VuGnXp91q">
          <p xml:id="i-QzLGixHMSapbVKaEKynx5t">
            Nr 542.
          </p>
          <p xml:id="i-Nven4Qot1r9EXcUt8WX1pc" type="titleString">
            Av fru Gärde Widemar m. fl., i anledning av Kungl. Maj:ts pro-
            position angående reformering av läkarutbildningen.
          </p>
          <p xml:id="i-SqAPjB1vuRZqUawDHhHNRH">
            Kungl. Maj:ts proposition till riksdagen angående reformering
            av lä- karutbildningen måste enligt vår uppfattning anses vara
            i sina huvud- drag präglad av en mycket positiv och framstegsvänlig
            inställning till det föreliggande, synnerligen komplicerade problemet.
            I många stycken reflekterar förslaget en enig mening såväl inom
            kommittén som bland hörda remissinstanser. I andra fall har meningarna
            varit delade eller — undantagsvis — vissa detaljfrågor ej vunnit
            enligt vår uppfattning till- räckligt beaktande. Med anledning
            härav får vi anföra följande. Någon garanti för att studietiden,
            såsom Kungl. Maj:t beräknar, icke skall komma att sträcka sig
            över 61; år föreligger säkerligen icke. På sin höjd kan en sådan
            studietid betraktas såsom minimitid. Bland annat må hänvisas till
            att i det s. k. propedeutiska året, vari ingår tre tenta- mina
            och ett flertal slutförhör, icke har reserverats någon undervisnings-
            fri tid för tentamensläsning. Även i övrigt är undervisningsschemat
            ge- nomgående alltför koncentrerat. Följderna härav torde snart
            komma att visa sig i form av en hög procent studerande, som icke
            kan följa kurs- planen och som därför antingen måste avbryta sin
            utbildning eller också kommer att belasta efterföljande kurser
            till men för sådana studerande, som eljest varit berättigade att
            deltaga i dessa. Alternativet till dylika följder av den forcerade
            utbildningen är, att lärarna tvingas sänka sina tentamensfordringar
            till en nivå, som utgör ett hot mot läkarutbild- ningens kvalitet.
            Under alla omständigheter synes det anförda tala för nödvändigheten
            av att med alla till buds stående medel rationalisera utbildningen.
            I detta avseende synes propositionen icke hava beaktat värdet
            av undervis- ningsfilm och television som hjälpmedel vid undervisningen.
            En privat förening, Societas Medica Scandinavica i Göteborg, har
            anskaffat en sam- ling undervisningsfilmer, vilka utlånas till
            kurser vid såväl läkar- som sjuksköterskeutbildning. Bland de
            åtgärder, som borde övervägas i syfte att uppmuntra användningen
            av nu nämnda hjälpmedel, kan nämnas statsbidrag till nyssnämnda
            förening samt anslag för anordnande av tele- visionsundervisning
            vid de medicinska fakulteterna och högskolorna. I det s. k. propedeutiska
            året ingår bland annat en kurs i sjukvårds- teknik och fysikalisk
            terapi, beräknad till 30 timmar. Någon obligatorisk
          </p>
          <pb facs="riksdagen-motions-pdf/data/1954/mot_1954__fk__542/mot_1954__fk__542-002.pdf"/>
          <fw xml:id="i-YTfNRE1KcEsSeQdhbENwXN">
            Motioner i Första kammaren, nr 542. 3
          </fw>
          <p xml:id="i-LEvbx66sLbpeiNMj8Yua68">
            kurs i fysikalisk terapi har hittills icke förekommit. Detta
            har medfört den stora nackdelen, att flertalet läkare står ganska
            främmande för dessa behandlingsformer, omfattande bland annat
            massage, sjukgymna- stik, bad samt värme och ljusbehandling. Den
            fysikaliska terapien har på senare tid fått allt större betydelse
            i samband med det ökade antalet kroniska sjukdomar och ålderssjukdomar
            och även på grund av den vidgade förståelsen för betydelsen av
            rehabilitationsåtgärder, särskilt vid förlamningar efter polio.
            Det måste alltså hälsas med tillfredsstäl- lelse, att undervisning
            i fysikalisk terapi hädanefter kommer att bli obli- gatorisk.
            Men det beräknade antalet kurstimmar synes vara för litet. För
            undervisning i fysikalisk terapi erfordras enligt av oss inhämtad
            uppgift minst 20 timmar, fördelade med hälften i form av teoretisk
            och hälften praktisk undervisning. Om härtill lägges undervisning
            i sjuk- vårdsteknik under 20 timmar, erfordrar kursen ett timantal
            av 40. Bäst vore, om man anordnade det så, att kursen i sjukvårdsteknik
            skildes från kursen i fysikalisk terapi och att den sistnämnda
            förflyttades från det propedeutiska året till en senare del av
            licentiatstudierna, då de stude- rande fått större erfarenhet
            rörande sjukdomarna och ökat intresse för olika behandlingsformer.
            En sådan anordning vore också lämplig med hänsyn till överbelastningen
            av det propedeutiska året. Vad beträffar kursen i sjukvårdsteknik,
            synes medverkan av en instruktionssköterska vara nödvändig. Det
            stigande intresset för förbättrad undervisning rörande folksjuk-
            domarna har i propositionen på ett särskilt förtjänstfullt sätt
            mani- festerats i förslag om betydligt utvidgad undervisning i
            psykiatri. Även undervisningen beträffande kräftsjukdomarna föreslås
            förbättrad genom införande av en obligatorisk kurs i radioterapi
            med tumördiagnostik. Omfattningen av denna kurs med 15 timmars
            föreläsningar synes till- fredsställande. Men när det föreslås,
            att den härtill hörande praktiska utbildningen skall ske i form
            av assistenttjänstgöring under 14 dagar av kirurgiterminen på
            en radioterapeutisk avdelning eller poliklinik, måste det invändas,
            att patientmaterialet under en så kort tid icke hinner bli tillräckligt
            omväxlande och rikhaltigt. En mera ändamålsenligt anord- nad tjänstgöring
            synes därför böra förordas. Det torde därjämte vara mycket tveksamt,
            om denna assistenttjänstgöring kan kombineras med kirurgikursen,
            eftersom de studerande enligt av oss inhämtad upplys- ning bör
            arbeta vid cancerkliniken minst 5 å 6 timmar dagligen. Departe-
            mentschefen har också i annat sammanhang (s. 185) uttalat, att
            under- visningen i radioterapi ej bör inkräkta på undervisningen
            i kirurgi. Beträffande undervisningen i det för bekämpandet av
            folksjukdomar- na icke mindre viktiga ämnet reumatologi vill vi
            erinra om i riksdagen
          </p>
          <pb facs="riksdagen-motions-pdf/data/1954/mot_1954__fk__542/mot_1954__fk__542-003.pdf"/>
          <fw xml:id="i-C8qRBztNawJtCAcoVN5GUc">
            4 Motioner i Första kammaren, nr 542.
          </fw>
          <p xml:id="i-6MTEmneFoFh55Zftbeb5yc">
            tidigare förd diskussion i denna fråga. I anledning av vid 1953
            års riks- dag väckt motion (I: 77) om inrättande av en professur
            i reumatologi vid karolinska sjukhuset, vars innehavare tillika
            skulle vara överläkare för reumatologiska kliniken vid sjukhuset
            i stället för den av Kungl. Maj:t föreslagna biträdande överläkaren,
            framhöll statsutskottet, att frågan otvivelaktigt ägde ett visst
            samband med de av 1948 års läkar- utbildningskommitté framlagda
            förslagen samt att frågan om tjänste- ställningen för ifrågavarande
            klinikchef även av andra skäl borde de- finitivt lösas i ett större
            sammanhang. Utskottet förutsatte med hänsyn till angelägenheten
            av en förstärkt insats från det allmännas sida vid bekämpandet
            av de reumatiska sjukdomarna, att Kungl. Maj:t ägnade spörsmålet
            skärpt uppmärksamhet. Vid debatten i första kammaren rörande denna
            fråga framhöll inrikes- ministern bland annat, att det vore klokast
            och ändamålsenligast att gå fram på den vägen, att det anställdes
            en biträdande överläkare. Detta hade vi, tillade statsrådet, gjort
            i den känslan, att den reumatologiska kliniken i alla fall, så
            länge den nuvarande professorn tjänstgjorde på invärtesmedicinska
            kliniken, komme att vila i mycket goda händer. Av nu refererade
            uttalanden av inrikesministern och av statsutskottet torde framgå,
            att frågan om en förändrad tjänsteställning för överläka- ren
            vid karolinska sjukhusets reumatologiska klinik förutsatts komma
            att aktualiseras antingen vid framläggande av en proposition rörande
            omorganisation av läkarutbildningen eller senast vid den tidpunkt,
            då nuvarande professorn vid karolinska sjukhusets invärtesmedicinska
            kli- nik komme att avgå från sin befattning och som nu närmar
            sig. I propositionen beröres emellertid icke denna fråga. När
            chefen för ecklesiastikdepartementet uttalar sig för undervisning
            i reumatologi i de fall, där reumatologisk klinik finnes, torde
            det emellertid knappast ha varit meningen, att denna undervisning
            skulle omhänderhas av en ung förste underläkare med biträdande
            överläkares ställning, allrahelst om denne läkare dessutom i egenskap
            av överläkare vid karolinska sjukhu- sets reumatologiska klinik
            måste bli den som kommer att handleda fler- talet blivande överläkare
            vid de reumatologiska kliniker, som framdeles skapas här i landet.
            Kommitténs förslag till organisation av undervisningen i kirurgi
            har kritiserats av samtliga universitetsmyndigheter, vilka ansett,
            att den egentliga kirurgien underdimensionerats i förhållande
            till de kirurgiska specialiteterna. Departementschefen anser,
            att denna olägenhet kan av- hjälpas därigenom, att undervisningen
            i radioterapi förflyttas från ki- rurgiterminen. Denna vinst för
            kirurgiundervisningen torde emellertid icke vara tillräcklig för
            att garantera en fullgod undervisning i allmän
          </p>
          <pb facs="riksdagen-motions-pdf/data/1954/mot_1954__fk__542/mot_1954__fk__542-004.pdf"/>
          <fw xml:id="i-ENEz61X6151hpEMaTtCJk">
            Motioner i Första kammaren, nr 542. 5
          </fw>
          <p xml:id="i-QpMz8xDwF4BRxsRFjyDoi8">
            kirurgi, som enligt förslaget endast synes få disponera omkring
            en tred- jedel av hela undervisningen. Vi förutsätter, att kursplanen
            revideras till förmån för en mera omfattande undervisning i allmän
            kirurgi. I fråga om undervisningen i klinisk epidemiologi synes
            såväl kommit- tén som hörda remissmyndigheter vara eniga om att
            behov här förelig- ger av inrättande av ordinarie lärartjänster.
            Departementschefen med- ger, att den relativt omfattande undervisningen
            vid epidemisjukhusen i viss mån talar för en ändrad ställning
            för lärarna, men anser, att frå- gan icke kan lösas utan ingående
            utredning. Riksdagen synes enligt vår mening böra uttala sig för
            att en sådan utredning kommer till stånd. Den av kommittén föreslagna
            och av departementschefen accepterade reduceringen av undervisningen
            i ämnet hygien synes oss betänklig. Sär- skilt gäller detta överföringen
            av delar av den allmänna epidemiologien till klinisk epidemiologi.
            Lärarna i sistnämnda ämne, d. v. s. överläkarna vid de största
            epidemisjukhusen, har nämligen i regel rent klinisk ut- bildning
            och föga erfarenhet i smittobekämpandet utanför sjukhusen, som
            handhas av hygieniker. Å andra sidan finns ju ingen garanti för
            att en professor i hygien med övervägande yrkeshygienisk eller
            näringshygie- nisk utbildning skall ha den erfarenhet, som nyss
            nämnts. Men dessa professorer förutsätts enligt förslaget få biträde
            av specialister i vissa partier. Mycket synes oss därför tala
            för att undervisningen i allmän epidemiologi även i fortsättningen
            bedrivs under kursen i hygien och att denna kurs, såsom flera
            remissmyndigheter önskat, utökas från 40 till 00 timmar. Inrättandet
            av en professur i barnpsykiatri i Stockholm hälsas med tillfredsställelse,
            även om det synts vara lämpligare att förlägga denna till karolinska
            sjukhuset än till Kronprinsessan Lovisas barnsjukhus. Emellertid
            är behovet av i barnpsykiatri specialutbildade läkare i våra större
            städer så stort och tillgången på sådana läkare f. n. så ringa,
            att ett krafttag måste tas för att inom kort inrätta ytterligare
            profes- surer, till en början i Göteborg. Det synes vara lämpligt,
            att riksdagen uttalar sig till förmån för detta önskemål. Det
            är enligt vår mening att beklaga, att förhandlingar icke upptagits
            med Sveriges läkarförbund rörande löneplaceringen för de förslagna
            nya befattningarna som biträdande lärare med docent- och överläkarkompe-
            tens ävensom beträffande arvodesförmånerna för vissa biträdande
            lärare. Riksdagen torde böra uttala, att förhandlingar rörande
            dessa frågor bör komma till stånd. I fråga om vidareutbildningen
            anser vi i likhet med kommittén och departementschefen, att de
            nuvarande behörighetsvillkoren för tjänste- läkare är otillfredsställande,
            och vill därför tillstyrka det föreslagna
          </p>
          <pb facs="riksdagen-motions-pdf/data/1954/mot_1954__fk__542/mot_1954__fk__542-005.pdf"/>
          <fw xml:id="i-Eg4YBrAUQ56oYYC86HRLe4">
            6 Motioner i Första kammaren, nr 542.
          </fw>
          <p xml:id="i-HBRNhj9fFLYzzMhkTVDCu">
            kravet på sjukhusutbildning under minst tre år. Beträffande de
            före- slagna detaljkraven måste dock anmärkning göras mot förslaget,
            att tjänstgöringen under tre månader på epidemisjukhus skulle
            kunna ut- bytas mot tjänstgöring på bakteriologiskt laboratorium
            eller barnsjuk- hus. Kampen mot de epidemiska sjukdomarna, framför
            allt polio, är icke minst på grund av poliosjukdomens ständiga
            tilltagande numera av så- dan vikt, att varje tjänsteläkare måste
            anses behöva vidareutbildning
          </p>
          <p xml:id="i-WCjb8h8SpKk4ZNpzJuPLhq">
            beklaga, att kommittén ej kunnat framlägga detaljerade förslag
            till en praktisk lösning av frågan om en obligatorisk sjukhustjänstgöring
            efter examen för allmänläkare. Vi anser att denna fråga bör upptas
            till för- nyad utredning. Gentemot förslaget rörande efterutbildningskurser
            för läkare synes icke någon väsentlig anmärkning kunna riktas.
            Av vikt är dock att äm- net fysikalisk terapi upptas i dessa kurser,
            enär för närvarande fler- talet läkare, såsom förut framhållits,
            icke erhållit någon som helst ut- bildning häri. Med stöd av det
            anförda får vi hemställa, att riksdagen vid behandling av proposition
            nr 212 måtte
          </p>
          <p xml:id="i-MGhVhBvYuuc5SHsML5xkHp">
            1) uttala önskvärdheten av en rationalisering av den medicinska
            undervisningen genom vidgad användning av undervisningsfilm och
            införande av undervisning genom television i lämplig omfattning;
            2) uttala, att kursen i sjukvårdsteknik och fysikalisk terapi
            bör uppdelas i två kurser och ges ett timantal av för sjukvårdsteknik
            20 timmar och för fysikalisk terapi 20 timmar; 3) besluta att
            i skrivelse till Kungl. Maj:t hemställa, att frågan om tjänsteställningen
            för överläkaren vid ka- rolinska sjukhusets reumatologiska klinik
            måtte göras till föremål för förnyat övervägande och att resultatet
            härav måtte redovisas vid 1955 års riksdag; 4) uttala önskvärdheten
            av att en utredning kommer till stånd rörande inrättande av ordinarie
            lärartjänster i ämnet klinisk epidemiologi; 5) uttala, att undervisningskursen
            i allmän hygien bör utökas från 40 till 50 timmar; 6) uttala,
            att ett successivt inrättande av ytterligare professurer i barnpsykiatri
            är ett angeläget önskemål;
          </p>
          <pb facs="riksdagen-motions-pdf/data/1954/mot_1954__fk__542/mot_1954__fk__542-006.pdf"/>
          <fw xml:id="i-LVjtdCYARenTztt93Tw6P1">
            Motioner i Första kammaren, nr 542. - YT
          </fw>
          <p xml:id="i-J1gSev1dPM7qZsemNNrjn9">
            7) uttala, att förhandlingar bör upptagas med Sveri- ges läkarförbund
            rörande vissa avlöningsfrågor; 8) uttala önskvärdheten av att
            frågan om en obliga- torisk sjukhustjänstgöring efter examen för
            allmän- läkare upptas till förnyad utredning samt 9) i övrigt
            beakta vad som i motionen anförts.
          </p>
          <p xml:id="i-YRTSMY9rtRaTPFgddMxVG1" type="date">
            Stockholm den 27 april 1954.
          </p>
          <div xml:id="i-EqfzmYTDTPG4ZXmyVueoDB" type="signatureBlock">
            <list xml:id="i-GMqK7wwEtLEdQjbW2NKkRR">
              <item xml:id="i-HP1ozf3qqS7rK74utPxrrk" who="i-HW3WbeQFWVwtJaT8RCt2JM" type="signature">
                Ingrid Gärde Widemar
              </item>
              <item xml:id="i-77qtMosDAndHZdNiYYz9Rn" who="i-86UCJVshbB61vRjLxQjFvP" type="signature">
                Ragnar Huss
              </item>
              <item xml:id="i-VkYtzfNV7Q7gzFEeFpd6p3" who="i-BjeM1Hsbrf8mM7JBLXtGFk" type="signature">
                Gunnar Spetz
              </item>
            </list>
          </div>
        </div>
      </div>
    </body>
  </text>
</TEI>
