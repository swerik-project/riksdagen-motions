<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01485">
  <teiHeader>
    <fileDesc>
      <titleStmt>
        <title>om inrättande av ett teknikvärderingskontor.</title>
        <author>av herrar Eriksson i Ulfsbyn och Gernandt</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om inrättande av ett teknikvärderingskontor.</title>
          <idno type="rdwebb">FX021485</idno>
          <rs type="number">1485</rs>
          <ref type="dokument_url_text">http://data.riksdagen.se/dokument/FX021485/text</ref>
          <ref type="dokument_url_html">http://data.riksdagen.se/dokument/FX021485</ref>
          <ref type="dokumentstatus_url_xml">http://data.riksdagen.se/dokumentstatus/FX021485</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VFKJ2HaECuD3giAAfKfPGR</idno>
            <name>OLLE ERIKSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-7oBpdKNLc3LYD8YF1233E6</idno>
            <name>A. GERNANDT</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YBe2cuCSuimYXKdJ9xuKnu" type="signed"/>
        <correspContext corresp="i-YBe2cuCSuimYXKdJ9xuKnu">
          <note type="signatory" corresp="i-VFKJ2HaECuD3giAAfKfPGR"/>
          <note type="signatory" corresp="i-7oBpdKNLc3LYD8YF1233E6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1485/mot_1974__1485-001.pdf"/>
      <fw xml:id="i-RxAQ8oLNdL6qma1rcEZmCd">
        Mot. 1974:1485 7 Nr 1485
      </fw>
      <div xml:id="i-LVrMbHFSFwkyuJvLj83xM1" type="motHeader">
        <div xml:id="i-BWjNY8JKZ7P2grjJBvMVZj" type="motTitle"/>
        <div xml:id="i-38eeXEAKWGj4RLxNVPWB3Q" type="motSubmissionInfo"/>
      </div>
      <div xml:id="i-5vY9FCcfPNtDR9jbLdyP7o" type="motBody">
        <div xml:id="i-PnDyyT9CTSyRRWGXmwp8MB">
          <p xml:id="i-2Zy3vgozkAULBHVeLFUJaD">
            av herrar Eriksson i Ulfsbyn och Gernandt om inrättande av ett
            teknikvärderingskontor.
          </p>
          <p xml:id="i-7zb5KXhj61TmUfZSp2a6e9">
            Vår generation har mer än någon annan fått bevittna och uppleva
            den tekniska utvecklingen och alla de förändringar som följt i
            dess spår. Teknikens och samhällets ömsesidiga inverkan på varandra
            har blivit allt tydligare. Det är lätt att finna exempel på tekniska
            nyheter som har fått stor inverkan på såväl enskilda människors
            vanor och levnadssätt som på offentliga organs arbetssätt och
            organisation. Man behöver endast tänka på radio och television,
            datorer, flygförbindelser, rymdprogrammen och kärnkraft för att
            åskådliggöra vilka förändringar som den moderna tekniken har medfört
            och ytterligare kommer att medföra för de flesta människor. Denna
            påverkan har dock inte varit ensidig och bestått i en utveckling
            av ny teknik som sedan fått göra sig gällande i samhället. De
            offentliga organen har i stor utsträckning påverkat den nya tekniken
            genom att uppträda som beställare och därigenom möjliggöra utvecklingen
            av nya tekniska lösningar. Betydelsen har härvidlag inte endast
            bestått i att en beställning har finansierat ett tekniskt utvecklingsarbete
            utan också, och kanske lika viktigt, i att därigenom har garanterats
            möjligheten att pröva en ny konstruktion i ett fungerande system.
            Detta är väsentligt i sådana fall där utvecklingsarbetet är dyrbart
            och där det företag som står för utvecklingsarbetet inte har möjlighet
            att utföra verkliga driftsundersök- ningar under realistiska förhållanden
            i ett fungerande nät, t. ex. inom elkraftsförsörjningen eller
            telekommunikationen. Även om det är tydligt att denna ömsesidiga
            påverkan finns mellan teknik och samhälle och det i efterhand
            är lätt att ge exempel på hur sådan utveckling fungerar, är det
            däremot inte lika väl känt hur samspelet i princip fungerar och
            vilka regler som kan ges för samhällets framtida användning av
            ny teknik. Detta betingas bland annat av att teknik och samhälle
            har utvecklats så att flera möjligheter står öppna och så att
            det blir svårare att överblicka och förutse följderna. Skapandet
            av större enhetliga system gör det dessutom svårare att genomföra
            förändringar när beslut en gång fattats och ställer högre krav
            på förutseende vid besluts- fattandet. Den hittillsvarande snabba
            tillväxten av storleken hos tekniska komponenter, såsom fartyg
            eller kraftverk med tillhörande komponenter, har medfört att det
            ofta inte funnits tillräcklig tid för att samla erfaren- heter
            från en konstruktion innan nästa större enhet skulle påbörjas.
            I vissa fall har en anläggning inte ens hunnit tas i drift innan
            nästa betydligt större påbörjats, vilket lett till betydande svårigheter.
            Det förefaller alltså att finnas behov av en mera systematisk
            och fortlöpande bedömning av såväl nya möjligheter och alternativ
            som skapas genom teknisk och vetenskaplig utveckling som nya behov
            i samhället och möjligheterna att tillfredsställa dessa. Den process
            som
          </p>
          <pb facs="riksdagen-motions-pdf/data/1974/mot_1974__1485/mot_1974__1485-002.pdf"/>
          <fw xml:id="i-9ETmRCDBBYKgCyiLE2ziqm">
            Mot. 1974:1485 8
          </fw>
          <p xml:id="i-LUH7mZivdcAgjVLTu5t4re">
            försöker att verkställa detta kallas teknikvärdering (Technology
            assess- ment). Teknikvärdering innebär studier av teknikens möjligheter
            och behov inom särskilda områden. Man försöker att förutse vilka
            tekniska utvecklingslinjer som är möjliga och kartlägga deras
            konsekvenser. Det gäller att därvid så långt möjligt klarlägga
            samspelet mellan dessa utvecklingslinjer och annan parallell teknisk
            och samhällelig utveckling samt att bedöma verkningarna inom skilda
            samhällssektorer. Vissa speciella former att genomföra analyserna
            har föreslagits och kan tillämpas om så förefaller lämpligt, men
            som allmänt omdöme kan sägas att teknikvärderingen inte utnyttjar
            någon fastslagen eller speciell metodik utan att den utnyttjar
            bedömnings- och prognosmetoder som redan i annat sammanhang har
            utvecklats och använts. Utmärkande för teknikvärderingen är däremot
            ett starkare medvetande om den tekniska utvecklingens potentiella
            inverkan på olika samhällssektorer och strävan att grundligare
            planlägga och utreda denna inverkan. Genom denna klara inriktning
            på konsekvenser och kravet att önskvärdheten av olika utvecklingar
            skall uppskattas utgör teknikvärde- ring och specialområde av
            s.k. framtidsstudier vilka har en betydligt vidare omfattning.
            Teknikvärdering har mest behandlats i Förenta staterna, där kongres-
            sens underutskott för vetenskap, forskning och utveckling redan
            1967 började behandla behovet av en grundligare bedömning av ny
            teknik och dess konsekvenser. Som följd härav har ett antal förberedande
            studier utförts, vilket lett till att ett permanent organ för
            teknikvärdering, anknutet till kongressen, håller på att organiseras.
            Detta skall ha till uppgift att organisera och låta utföra studier
            av aktuell teknik och därigenom ge kongressen ett bättre beslutsunderlag
            för sin behandling av ärenden av detta slag. Även i Sverige finns
            ett behov att förutse möjligheter och konsekven- ser av teknisk
            och vetenskaplig utveckling, och det bör därför vara angeläget
            att börja överväga hur detta behov skall tillfredsställas. Åtskilliga
            exempel på aktuella problem där en systematisk teknikvärde- ring
            vore önskvärd kan lätt anges. Teletekniken är under snabb utveckling
            och åtskilliga nya använd- ningsområden kan förutses som möjliga.
            Datorstyrda telefonväxlar är under utprovning och kan möjliggöra
            flera nya tjänster för abonnenterna, men kostnaderna för att införa
            dessa nya möjligheter är betydande och man måste bestämma om dessa
            kostnader är motiverade. Koaxialkablar till enskilda fastigheter
            (kabel-TV) öppnar möjligheter till överförande av mycket stora
            informationsmängder, t.ex. många televisionsprogram, vilka t.
            ex. kan utnyttjas i undervisningens tjänst. Utnyttjande av de
            nya möjligheterna till informationsöverföring kan också förändra
            situationen för tidningar och tidskrifter samt bibliotek och kan
            även skapa nya förhållanden för hälsovård och banker. Sammanträden
            mellan personer på olika orter kan bli betydligt lättare att genomföra
            och förändra arbetssituationen för åtskilliga utredande och beslutande
            organ.
          </p>
          <pb facs="riksdagen-motions-pdf/data/1974/mot_1974__1485/mot_1974__1485-003.pdf"/>
          <fw xml:id="i-9JuhTPV5mvg83quStMyDKA">
            Mot. 1974:1485 9
          </fw>
          <p xml:id="i-HeXBiPji3h7nKPnjFAoS3U">
            Förbättrade och utbyggda telekommunikationer kan indirekt alltså
            påverka behovet av persontransporter och möjligen ersätta vissa
            sådana. Denna fråga aktualiseras under de närmaste åren genom
            utlokaliseringen av statliga organ. En naturlig konsekvens av
            beslutet om utlokalisering är en studie av dessa ämbetsverks kontaktmönster
            och kontaktbehov samt av möjligheterna att genom investeringar
            i teleförbindelser säkerställa att kontakterna med centrala och
            lokala organ inte försämras. Investe- ringarna i telekommunikationen
            skulle sannolikt endast bliva måttliga i förhållande till den
            totala kostnaden för utflyttningen. I samband därmed kan man även
            ha anledning att överväga bildtelefonens möjlig- heter. Denna
            är ännu dyrbar och har begränsad användning, men de första anläggningarna
            finns i drift. Ett aktuellt problem i storstadsområdena är lokaltransporternas
            utformning. Ett allmänt önskemål är att skapa snabba och bekväma
            kollektiva förbindelser. Samma behov och önskemål är aktuella
            i de flesta tätbefolkade områden i världen, och flera nya system
            är under utveckling eller utprovning. Som exempel kan nämnas spår-taxi-system.
            Alternativet till kollektiva transporter är bilar, och höjda krav
            på dessa innebär arbete på nya framdrivningsmetoder. I Sverige
            pågår ett utvecklingsarbete av Stirlingmotorn, och i andra länder
            prövas ytterligare andra alternativ till den nu dominerande bensinmotorn,
            Situationen karakteriseras även på detta område av stora investeringar
            och osäkerhet om vilket eller vilka system som är det lämpligaste
            och bör gynnas. Genom de beslut som redan nu fattas om taxor och
            kostnader för olika transportsystem påverkar man utvecklingen
            utan att klart veta vilken effekt som skall eftersträvas. Företag
            som tillverkar utrustning av olika slag har behov att få veta
            vilka krav som kommer att uppställas så att de kan säkrare planera
            sin kommande tillverkning. För längre transporter kommer i Sverige
            likaså bilen att vara aktuell under den tid vi kan förutse. Ett
            alternativ är järnväg, vars framtida möjligheter i stort sett
            är bundna till nuvarande sträckning och anläggningar. Inom given
            ram kan emellertid ett fortsatt utvecklings- arbete förutses,
            och planer finns på en väsentlig höjning av hastigheten som kan
            förbättra järnvägarnas förmåga att konkurrera med bil och flyg.
            Andra möjligheter att effektivisera och förbättra järnvägarnas
            transport- tjänster bör emellertid övervägas och närmare undersökas.
            Uppgifter har t. ex. framförts att möjlighet skulle finnas att
            konstruera rälsbussar med lägre driftkostnader och förbättrade
            egenskaper så att dessa skulle kunna underlätta uppehållande av
            järnvägsnätet. Ytterligare ett alternativ är naturligtvis flygtransporter,
            som har fördelen att inte vara bundna till bestämda linjesträckningar
            på marken. Fortsatt utveckling kommer sannolikt att ge tystare
            plan som kan tillåtas starta och landa närmare bebyggelse vilket
            höjer deras konkurrenskraft. Sannolikt kommer lika- ledes plan
            med förkortad start- och landningssträcka att utvecklas. Ett utbyggt
            och betydligt tätare nät av flygförbindelser kan delvis ersätta
            väg- och järnvägstransporter. I vissa fall måste ett val mellan
            transportalterna- tiv företas, så att man inte samtidigt bygger
            flera möjligheter och
          </p>
          <pb facs="riksdagen-motions-pdf/data/1974/mot_1974__1485/mot_1974__1485-004.pdf"/>
          <fw xml:id="i-DmKq4v18RCWEuwH3bSx5iT">
            Mot. 1974:1485 10
          </fw>
          <p xml:id="i-NURcEH93cdzBHpvcCKPZ1L">
            åstadkommer att ingen blir fullt utnyttjad. För utbildningen
            kan nya möjligheter uppstå genom teletekniken. Redan förekommer
            användning av televisionsinspelade undervisnings- program, och
            möjligheten till kassettelevision kan ytterligare bredda användningen
            av sådana program. Man kan sannolikt förutse en vidgad användning
            härav i framtiden. Samtidigt pågår utveckling av andra undervisningshjälpmedel
            som möjliggör en fortlöpande kontroll av hur undervisningen har
            uppfattats och om den behöver repeteras eller kompletteras. Ännu
            användes sådana hjälpmedel endast i begränsad omfattning men kan
            få betydlig användning i framtiden. Utveckling av förbättrade
            sändningsmöjligheter till hemmen kan även skapa helt nya möjligheter
            för undervisning, kanske speciellt i samband med vuxen- undervisningen.
            I åtskilliga sammanhang har påpekats behovet av att denna i framtiden
            ges ökade resurser, men åtskilligt arbete återstår innan möjligheterna
            att genomföra den återkommande utbildningen verkligen har skapats.
            De stora datasystemen är redan föremål för granskning, och bestäm-
            melser om hur uppgifter om enskilda personer får sändas och användas
            kommer säkerligen att fastställas. Detta kan ses som ett exempel
            på teknikvärdering som redan pågår. Denna torde dock endast ta
            hänsyn till de tillämpningar som redan nu är aktuella. Man kan
            emellertid förutse att utvecklingen av datorerna fortgår och att
            många nya tillämpningar kommer att aktualiseras. Nya minnen som
            är snabbare och har ännu större kapacitet än de nuvarande beräknas
            om några år bli tillgängliga och kan då möjliggöra nya tillämpningar
            liksom den fortgående miniatyrise- ringen av komponenterna. Även
            i detta fall borde alltså en framåtsyftan- de teknikvärdering
            vara önskvärd, så att problemen är analyserade och de regler som
            skall gälla för tillämpningarna är förberedda när de nya datautrustningarna
            med höjd kapacitet blir tillgängliga. Flera av dessa utvecklingstendenser
            har betydelse för centraliserings- och decentraliseringstendenserna
            i samhället. Hittills har utvecklingen främjat centralisering
            genom stordriftsfördelar och möjligheter till styrning och reglering
            vilka kunna komma till sin rätt i större anläggningar. Man kan
            dock inte förutsätta att detta skall vara en nödvändig tendens
            i framtiden utan kan tänka sig motverkande faktorer. En allmän
            önskan i samhället om decentralisering kan möjliggöras eller underlättas
            genom förbättrade kommunikationer, och möjligheten torde finnas
            att främja utveckling av teknik som gynnar decentraliserade lösningar.
            Detta får i så fall bli en värdering som ingår i de krav som skall
            användas vid bedömning av olika tekniska möjligheter. Den tekniska
            utvecklingen har varit en viktig förutsättning för bl. a. det
            ekonomiska framåtskridandet. Men de sannolika konsekvenserna av
            en fortsatt teknisk utveckling måste kartläggas och utvärderas,
            så att både den förväntade nyttan å ena sidan och de negativa
            konsekvenserna för samhälle och miljö å andra sidan kan uppskattas.
            Olägenheterna har t. ex. ofta uppmärksammats för sent och vid
            en tidpunkt då investeringarna har gått för långt och bl.a. fått
            svåra ekonomiska konsekvenser vid ett
          </p>
          <pb facs="riksdagen-motions-pdf/data/1974/mot_1974__1485/mot_1974__1485-005.pdf"/>
          <fw xml:id="i-CTsnrpGRje71J8Sa4BZDjh">
            Mot. 1974:1485 11
          </fw>
          <p xml:id="i-RJvccU97uLKGsdXugvmfWm">
            tillrättaläggande. Ser man på en praktisk tillämpning, så måste
            man försöka att mäta inverkan på miljön, både den yttre och den
            inre, och se vilka effekter av teknisk, social och ekonomisk natur
            som en ny teknik bl. a. ger upphov till. I vårt land har inte
            problemen om tekniken och dess effekter på olika områden lett
            till krav på teknikvärdering och inrättande av speciella organ.
            Det behov statsmakterna har haft av att få rådgivning och information
            har som regel täckts av utredningar, olika verk och experter.
            Till regeringens förfogande står bl. a. forskningsberedningen,
            och för riksdagen dess upplysningstjänst och Rifo, men detta räcker
            knappast. Riksdagen behöver och borde till sig knyta ett eget
            organ för rådgivning, information och utvärdering av de stora
            och oftast komplice- rade frågorna kring samhället och den teknik
            som är och blir avgörande för vår framtid. Det är alltså önskvärt
            att förberedelser för svenska teknikvärderings- studier snarast
            igångsättes. Med hänvisning till det anförda hemställes att riksdagen
            hos Kungl. Maj:t begär att förutsättningarna för inrättande av
            ett svenskt teknikvärderingskontor blir föremål för prövning.
          </p>
          <p xml:id="i-HkfVxHBH1gbVnTqavAjKGB" type="date">
            Stockholm den 26 januari 1974
          </p>
          <div xml:id="i-Wzf3TnyC8tpnj8tCdLULPj" type="signatureBlock">
            <p xml:id="i-Y247HmHTd8d2o8SXUCQi6b" who="i-VFKJ2HaECuD3giAAfKfPGR" type="signature">
              OLLE ERIKSSON (c)
            </p>
            <p xml:id="i-79fymRiVD3xPYgEtR8Wutj" who="i-7oBpdKNLc3LYD8YF1233E6" type="signature">
              A. GERNANDT (c)
            </p>
            <p xml:id="i-EPyauumVb5LQc6qAdu3yhk">
              i Ulfsbyn)
            </p>
          </div>
          <pb facs="riksdagen-motions-pdf/data/1974/mot_1974__1485/mot_1974__1485-006.pdf"/>
          <p xml:id="i-5D7VKW41DSgy6whueCEheY">
            GOTAB 74 5955 S Stockholm 1974
          </p>
        </div>
      </div>
    </body>
  </text>
</TEI>
