<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02667">
  <teiHeader>
    <fileDesc>
      <titleStmt>
        <title>Riktlinjer för regionalpolitiken</title>
        <author>Rune Ångström m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riktlinjer för regionalpolitiken</title>
          <idno type="rdwebb">G8022667</idno>
          <rs type="number">2667</rs>
          <ref type="dokument_url_text">http://data.riksdagen.se/dokument/G8022667/text</ref>
          <ref type="dokument_url_html">http://data.riksdagen.se/dokument/G8022667</ref>
          <ref type="dokumentstatus_url_xml">http://data.riksdagen.se/dokumentstatus/G8022667</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>ELVER JONSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WGJ9bL1cUmeksZHfkbPSAm" type="signed"/>
        <correspContext corresp="i-WGJ9bL1cUmeksZHfkbPSAm">
          <note type="signatory" corresp="i-SSqaDPQScQwPiGYciJiS8W"/>
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-9pZ6GzfD2R22bxSydJmuYz"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2667/mot_198485__2667-001.pdf"/>
      <fw xml:id="i-LXpRCnrpnqWTcHe997zHje">
        Motion 1984/85: 2667
      </fw>
      <div xml:id="i-UWpGUgw59DhPKEfvBabgHe" type="motHeader">
        <div xml:id="i-6g5iAeq8xkuiVjX5hJ8usf" type="motTitle"/>
        <div xml:id="i-XVwqAcgPunfHb5rUvChHno" type="motSubmissionInfo"/>
      </div>
      <div xml:id="i-Ed8cLBFaNQRjrEye4P9fnQ" type="motBody">
        <div xml:id="i-URt99bwfthDq4v3aDc5Dz8">
          <p xml:id="i-MiL5KzCy3umXWi1XZyxPv7">
            10
          </p>
          <p xml:id="i-DeqsFL8HN8CqzydMPyivrH">
            Rune Ångström m. fl. Riktlinjer för regionalpolitiken
          </p>
          <p xml:id="i-27MBa22RPvvTjqEFsq14Cg">
            I regeringens budgetförslag aviseras att en särskild regionalpolitisk
            proposition kommer att föreläggas riksdagen våren 1985. Med anledning
            av detta meddelande avvaktar undertecknade motionärer med detaljförslag
            om regionalpolitiska åtgärder till dess regeringens förslag föreligger.
            I denna motion inskränker vi oss till att ange vissa riktlinjer
            för en fortsatt regionalpolitik. Behovet av regionalpolitiska
            åtgärder är fortfarande mycket stort. Detta avspeglas bl. a. i
            att arbetslöshetssiffrorna för de olika länen visar uppseen- deväckande
            skillnader. Norrbotten redovisar t. ex. en relativ arbetslöshet
            som är mer än dubbelt så hög som landet som helhet. Folkpartiet
            har i sin partimotion om den ekonomiska politiken presenterat
            sin syn på hur denna bör utformas för att skapa goda villkor för
            fortsatt expansion inom näringslivet och förbättra sysselsättningen.
            Därutöver finns det emellertid behov av riktade insatser för att
            ytterligare stärka näringslivet i vissa regioner och där skapa
            ökad sysselsättning och underlag för en bra samhällsservi- ce.
            En viktig princip då det gäller de regionalpolitiska insatserna
            är att dessa bör vara generella i största möjliga utsträckning.
            Detta innebär att ett förhållandevis fast regelsystem bör råda
            inom regionalpolitiken. De utvär- deringar som gjorts av den hittills
            förda regionalpolitiken visar att fasta regler som är allmänt
            tillämpliga gett de bästa resultaten. Mera improviserade företagsstöd
            som beslutats från fall till fall har inte lämnat samma positiva
            resultat. Beträffande den inledningsvis nämnda arbetslösheten
            i Norrbotten anser vi det synnerligen olyckligt att den socialdemokratiska
            regeringen rev upp de regler som infördes 1982 om nedsättning
            av arbetsgivaravgiften i Norrbottens inland. I praktiken betydde
            detta att de sämst ställda kommunerna fick höjda arbetsgivaravgifter
            medan de expansiva orterna i kustområdet fick sänkta. Resultatet
            kan redan nu avläsas i att den expansion som skett på småföretagandets
            område också skett i kustbygden. Inlandskommunernas konkurrenssituation
            har helt enkelt försämrats genom den socialdemokra- tiska regeringens
            åtgärd. Folkpartiet aviserar redan nu att vi kommer att lägga
            förslag om en återgång till den tidigare ordningen och eventuellt
            utsträcka det till inlandskommuner i andra län som ett verksamt
            regional- politiskt instrument. Det är också viktigt att de regionalpolitiska
            insatserna sätts in i de områden av landet som har de svåraste
            problemen. Det finns i dag en tendens att sätta
          </p>
          <pb facs="riksdagen-motions-pdf/data/198485/mot_198485__2667/mot_198485__2667-002.pdf"/>
          <fw xml:id="i-VMNsadNBpCBkQLtC4wS61z">
            Mot. 1984/85: 2667 1
          </fw>
          <p xml:id="i-eMccZKeLMgqk2CxfUTfDW">
            in regionalpolitiska insatser så snart en region råkar i svårigheter
            t. ex. genom branschkriser. Denna sammanblandning av temporära
            sysselsätt- ningskriser som kan drabba precis vilken region som
            helst i landet och bestående konkurrensskillnader som främst har
            sin grund i klimat och avstånd gör att de stora regionala obalanserna
            består. Vi ställer oss också kritiska till de riktlinjer som utformats
            för offertstöd. Detta kan nu i princip lämnas till företag i vilken
            del av landet som helst. Det borde i stället helt vara reserverat
            till de mest utsatta områdena. Ett viktigt instrument i regionalpolitiken
            är det s. k. glesbygdsstödet. Den hittillsvaran- de handläggningen
            har i de flesta fall fungerat snabbt och bra och det har på ett
            bra sätt främjat småföretagen i glesbygderna och bidragit till
            att säkra redan befintliga arbetstillfällen och skapa nya. Glesbygdsstödet
            har också varit befrämjande för en förbättrad samhällsservice
            i glesbygden. Många hotade små affärer för daglighandel har t.
            ex. kunnat räddas genom insatser av glesbygdsstödsmedel. Folkpartiet
            förordar en framtida uppräkning av medlen för glesbygdsstödet
            och kommer att precisera detta i samband med den kommande regionalpolitiska
            propositionen. Det är förvånande att den socialdemokratiska regeringen
            försummar att bygga ut och förstärka anslaget för utvecklingsinsatser
            i de utvecklingssvaga länen. Detta trots att rapporterna från
            fältet är entydiga om glesbygdsstödets goda effekter och att anslagen
            är otillräckliga. I flera län är kommande anslag redan helt intecknade.
            I enskilda motioner pekar folkpartiet på kommunikationernas betydelse
            för en regional utveckling. Det finns starka skäl för att ytterligare
            understryka detta. Inlandsbanans betydelse som samfärdsmedel genom
            Norrlands inland kan ej överskattas. SJ måste också satsa offensivt
            med snabbare förbindelser, bättre service för de långväga resande
            och också vissa utbyggnader som allmänt vidgar upptagningsområdet
            för gods och resande. Sådan utbyggnad är i första hand aktuell
            för en förlängning av ostkustbanan men en tvärförbindelse mellan
            Storuman och Mo i Rana i Norge bör också tas in i den framtida
            planeringen. Förbindelsen med Mo i Rana är i dagens läge mycket
            aktuell genom den befolkningstillväxt som har skett i denna norska
            region. Mo i Rana har en mycket god hamn som är öppen för sjöfart
            året runt. I Mo i Rana finns också ett smältverk som har överkapacitet
            och kan ta hand om de mineralfyndig- heter som senare år gjorts
            i Västerbottens inland och fjällvärld. För den regionalpolitiska
            utvecklingen är det också viktigt att utbildning, forskning och
            därav följande utveckling ges tillräckliga resurser vid Umeå universitet,
            lantbruksuniversitetet och högskolan i Luleå. Den decentralise-
            rade undervisningen till vissa regioncentrer och distansundervisningen
            fyller en viktig funktion då det gäller att ta vara på den outnyttjade
            begåvnings- reserv som finns i Norrland. Det är förvånande att
            den regionalpolitiska utredningen i sitt betänkande inte beaktat
            den skogliga forskningens betydelse i de regionalpolitiska sammanhangen.
            Exempel på satsningar med regional profil i detta samman-
          </p>
          <pb facs="riksdagen-motions-pdf/data/198485/mot_198485__2667/mot_198485__2667-003.pdf"/>
          <fw xml:id="i-6ApGeAnSAGDhVF1HBKDMwe">
            Mot. 1984/85: 2667 12
          </fw>
          <p xml:id="i-V52kcPmF687aduCo1ie2FD">
            hang är bl. a. frågor kring naturresursekonomi, skogspolitik,
            fysisk rikspla- nering, analys av satellitdata, skogsproduktion
            på våtmarker, de fjällnära skogarna, breddning av användningen
            av vedråvaran, bioteknik m. fl. områden. Det är av särskild vikt
            att skogsforskningen tas i samhällets tjänst som ett betydelsefullt
            regionalpolitiskt instrument. Det mindre jordbrukets roll är också
            klart undervärderad då det gäller sysselsättningen i glesbyg-
            den.
          </p>
          <p xml:id="i-CybfM9wGNR5q3P1ny5iD64">
            Det finns slutligen anledning att erinra om de senaste årens
            utveckling då det gäller sysselsättningen inom den offentliga
            sektorn. I det kärva ekonomiska läge som för närvarande råder
            i Sverige så sätts procentuella sparmål för sektorer av den offentliga
            sektorn. Detta kan också vara motiverat av effektivitetsskäl.
            Folkpartiet anser att den prövning av verksamheten som följer
            av detta är viktig för en sund samhällsutveckling. Den hittillsvarande
            effekten av dessa sparaktioner har dock i huvudsak drabbat den
            decentraliserade verksamheten medan organisationsdelen vid de
            centrala förvaltningarna lokaliserade till Stockholm och ett mindre
            antal andra centralorter i landet inte drabbas. Personalstaterna
            har skurits ned i huvudsak i det yttersta ledet som har den direkta
            servicefunktionen mot allmänheten. Detta har haft en menlig inverkan
            på kvaliteten på servicen till allmänheten och bidrar till att
            den offentliga sektorn får dåligt rykte som serviceorgan. Det
            betyder också att personalstyrkan inom den offentliga sektorn
            relativt sett minskat ute i de svaga regionerna. Rakt på sak formulerat
            har de högre tjänstemän som suttit centralt placerade och i beslutande
            funktioner slagit vakt om sina egna jobb och sina egna revir och
            alltför ensidigt beordrat nedskärningar på fältverksamheten. Detta
            förhål- lande har bl.a. påtalats av TCO-S och Statstjänstemannaförbundets
            länsavdelningar i Norrland, och det finns anledning att göra en
            noggrann analys av de påtalade förhållandena och rätta till eventuell
            snedvridning av sysselsättningspolitiken. Folkpartiet förutsätter
            att regeringen vaksamt följer utvecklingen på detta område. Med
            stöd av det anförda hemställs att riksdagen i skrivelse till regeringen
            framhåller vad i motionen anförts beträffande den framtida regionalpolitiken.
          </p>
          <p xml:id="i-3WD6qYRAfT7292WuApmKM7" type="date">
            Stockholm den 25 januari 1985
          </p>
          <div xml:id="i-HZhWUXzDD6TsESvuvqUNNV" type="signatureBlock">
            <p who="i-SSqaDPQScQwPiGYciJiS8W" type="signature">
              RUNE ÅNGSTRÖM (fp)
            </p>
            <p who="i-Gcjbk3nJyjWXPaa2dm3MFR" type="signature">
              ELVER JONSSON (fp)
            </p>
            <p who="i-9pZ6GzfD2R22bxSydJmuYz" type="signature">
              KARL ERIK ERIKSSON (fp)
            </p>
          </div>
        </div>
      </div>
    </body>
  </text>
</TEI>
