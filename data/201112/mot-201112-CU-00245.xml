<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00245">
  <teiHeader>
    <fileDesc>
      <titleStmt>
        <title>Tillgänglighetsfrågor</title>
        <author corresp="i-VRHymVx7EsX48sg7b5qmpS i-Atz7ai4RJKnyNCwfSAJEeC">av Jan Lindholm och Jonas Eriksson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillgänglighetsfrågor</title>
          <idno type="rdwebb">GZ02C245</idno>
          <rs type="number">C245</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C245/text</ref>
          <ref type="dokument_url_html">http://data.riksdagen.se/dokument/GZ02C245</ref>
          <ref type="dokumentstatus_url_xml">http://data.riksdagen.se/dokumentstatus/GZ02C245</ref>
          <ref type="doc">http://data.riksdagen.se/fil/3B32D82E-5590-41FE-A053-CE0A4A1A19B9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-w1i9Pb9rQfdfExVQhfisw" type="signed"/>
        <correspContext corresp="i-w1i9Pb9rQfdfExVQhfisw">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction type="numbering" xml:id="i-58pzp6NxGhAoYsdnynBo6b">
          <date when="2011-10-05"/>
        </correspAction>
        <correspAction type="submission" xml:id="i-RnaasM4cM77JXuRZZjg8YN">
          <date when="2011-10-03"/>
        </correspAction>
        <correspAction type="transfer" xml:id="i-J18ARUJrumVPBozFqN5jdm">
          <date when="2011-10-02"/>
        </correspAction>
        <correspAction type="assigned" xml:id="i-TGQ5Rd4BwPVwgjT5LEPzXd"/>
        <correspContext corresp="i-TGQ5Rd4BwPVwgjT5LEPzXd">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WKdKzZdcJsVC4Lbz6WebEL">
            Förslag till riksdagsbeslut
          </head>
          <list style="ol">
            <item xml:id="i-Y5BKX2LUwLKfs2sxM8jyMv">
              Riksdagen tillkännager för regeringen som sin mening vad som
              anförs i motionen om att brister i tillgängligheten ska betraktas
              som diskriminering. 1
            </item>
            <item xml:id="i-VQCJHHuxo94LGWgtWH3VDK">
              Riksdagen tillkännager för regeringen som sin mening vad som
              anförs i motionen om att stoppa brister i tillgängligheten i nybyggnation.
            </item>
            <item xml:id="i-8Kky8dJgora9b4oKNiaDPz">
              Riksdagen tillkännager för regeringen som sin mening vad som
              anförs i motionen om att samhället i ökad utsträckning måste ta
              till vara kunskap hos handikapp­organisationerna.
            </item>
            <item xml:id="i-NJVi7i3jok69ZiCrtbT3w8">
              Riksdagen tillkännager för regeringen som sin mening vad som
              anförs i motionen om studerande och brister i tillgängligheten.
            </item>
            <item xml:id="i-RFnuADoD3eRzjzy351sVV">
              Riksdagen tillkännager för regeringen som sin mening vad som
              anförs i motionen om behovet av hissar.
            </item>
            <item xml:id="i-BZbppnZZoQmxwuPiMoJak6">
              Riksdagen tillkännager för regeringen som sin mening vad som
              anförs i motionen om problem med överkänslighet för doftämnen.
              1
            </item>
          </list>
          <p xml:id="i-NeESwrNgjpTGamKSnj9VnL">
            1 Yrkandena 1 och 6 hänvisade till AU.
          </p>
        </div>
        <div type="motContent">
          <head type="h1" xml:id="i-6Apf6QkgGvGZEccmX8nwCh">
            Inledning
          </head>
          <p xml:id="i-GGYhrsm4aLv4y5Z7XNwKk1">
            I slutet av 1960-talet kom vi i kontakt med en organisation som
            kallade sig Antihandikapp. Då lärde vi oss ganska handgripligt
            att det inte är individen som är handikappad utan att det är det
            sätt man valt att utforma vår omgivning som handikappar människor,
            du lika väl som jag.
          </p>
          <p xml:id="i-VreKp2yQsktPJeSWbbyegR">
            Idag talar vi inte om handikapp utan om funktionshinder och om
            brister i tillgängligheten. Med det sättet att betrakta frågan
            öppnas många möjligheter men nya problem dyker också upp. Ett
            exempel på att det som ger tillgänglighet åt en individ kan hindra
            en annan är trottoarkanternas höjd eftersom det finns en konflikt
            mellan den som använder kanten som ledstråk med hjälp av en vit
            käpp och den som inte kan få sin rullstol över kanten utan att
            välta.
          </p>
          <p xml:id="i-6NRxtmBixFZUKBpRm3Xern">
            Att utforma vår byggda miljö så att så många som möjligt kan
            röra sig fritt i den utan risker har blivit en uppgift som engagerar
            många. Barn, gamla, synskadade och hörselskadade ställer ganska
            tydliga men ofta olika krav på utformning. De med olika former
            av fysiska funktionsnedsättningar har självklart sina önskemål
            om hur miljön skall utformas. Svårast är det kanske att skapa
            förutsättningar för de individer som är extremt känsliga för olika
            former av kemiska föreningar, exempelvis olika doftämnen, och
            de som reagerar kraftigt på elektricitet, dammpartiklar eller
            mögel. Dofter, el, mögel och damm är ju sådant som vi har svårt
            att leva utan, det hör liksom till vår miljö vare sig vi gillar
            det eller inte.
          </p>
          <p xml:id="i-5DsMfgKmggwL8odoHDcSiY">
            Motionen gör inte ett försök att spänna över alla de frågor som
            kan resas under den rubrik som motionen fått utan tar enbart upp
            några exempel på frågor. Dock anser vi att den första frågan,
            den om att klassa brister i tillgänglighet som grund för diskriminering,
            är den viktigaste och den reform som troligen skulle lösa de flesta
            problem vi har med tillgänglighet. Att det sedan är en reform
            som kommer att ha sina svårigheter vid genomförandet är vi självklart
            medvetna om.
          </p>
          <head type="h1" xml:id="i-FTsPBGTtkkPMVSGGTMnBrx">
            Brister i tillgängligheten är diskriminering
          </head>
          <p xml:id="i-Vef7oDyqWwK3iYwjrXMMqH">
            Detta har Miljöpartiet de grönas kongress slagit fast som en
            viktig grundregel. Brister i tillgängligheten är grund för diskriminering.
            Det finns miljöer som är hundratals år gamla och som har omistliga
            kulturvärden som gör dem mycket otillgängliga. Det tar över hundra
            år att omsätta vårt bestånd av byggnader även om vi skulle öka
            takten i nybyggnationen. Det är förmodligen även så att en lag
            om tillgänglighet förutsätter en tydlig definition av vad en diskriminerande
            grund är.
          </p>
          <p xml:id="i-7H8joVWa8hhnKM5nEf1Ey2">
            En väl fungerande lag kräver därför en grundlig förberedelse,
            brukar politiker alltid hävda när svåra krav skall bemötas. Men
            frågan är egentligen rätt väl utredd och förslag har redan lagts
            fram. Att genomföra en lagstiftning där funktionshinder är en
            grund för diskriminering på samma sätt som kön, ålder eller religion
            riskerar i sig att bli en orsak till diskriminering om man inte
            tar in tillgänglighetsperspektivet i bedömningen.
          </p>
          <p xml:id="i-AvjrTcJSx8RdjBNqwBHvHY">
            Riksdagen bör därför ge regeringen till känna som sin mening
            att det är hög tid att lagstifta om att brister i tillgängligheten
            skall utgöra en ny grund för diskriminering.
          </p>
          <head type="h1" xml:id="i-MEmJQy9EZsXrFqaqWWExWN">
            Stopp för allt otillgängligt byggande
          </head>
          <p xml:id="i-2uLEcY2Bym8yuD7Dt1XyFv">
            Miljöpartiet ser det som självklart att bostaden alltid ska vara
            anpassad efter behoven som de som lever eller ofta vistas i bostaden
            har. För att en person med funktionsnedsättning ska ha full rörelsefrihet
            måste även platser utanför bostaden vara tillgängliga, i synnerhet
            närmiljön. För den med nedsatt funktionsförmåga innebär en tillgänglighetsanpassad
            närmiljö bättre förutsättningar för en god integration i samhället
            och därmed chanser till en egen försörjning. Det pågår idag ett
            viktigt men mödosamt arbete med att tillgänglighetsanpassa bebyggelse
            som sedan tidigare inte varit tillgänglig. För att vi i framtiden
            ska slippa att i efterhand tillgänglighetsanpassa måste all nybyggnation
            för alla ändamål från början planeras och uppföras för tillgänglighet.
            Att inte tillgänglighetsanpassa områden från början innebär i
            längden ökade kostnader, både för samhället och för fastighetsägare
            och därmed de boende, detta utöver de sociala kostnader det innebär
            med ett samhälle som inte är tillgängligt för alla. Det är så
            självklart att det nästan är genant att det år 2011 ska vara nödvändigt
            att formulera ett krav på riksdagsbeslut om detta. Riksdagen bör
            ge regeringen till känna som sin mening att nybyggnation inte
            skall uppföras så att brister i tillgängligheten riskerar att
            uppstå.
          </p>
          <head type="h1" xml:id="i-HYoq75dMRJTve17sqKAbMd">
            Använd handikapporganisationernas kunskap
          </head>
          <p xml:id="i-WkKpBugWWKw8wvwDmkyRZi">
            All samhällsplanering måste bedrivas utifrån perspektivet att
            hela samhället ska vara tillgängligt för alla. Vår tro är att
            de som allra bäst kan lyfta in tillgänglighetsperspektiven i samhällsplaneringen
            är handikapporganisationerna. Flera handikapp­organisationer bedriver
            idag ett aktivt arbete för att politiker och tjänstemän ska se
            och beakta deras frågor. Ofta kommer handikapp- och tillgänglighetsfrågorna
            för sent in i planeringsprocessen. Särskilt mindre handikappgruppers
            intressen tenderar att glömmas bort.
          </p>
          <p xml:id="i-9xUfCrDjmQkBNuhP6AQUXN">
            Att låta handikapporganisationer på ett tidigt stadium ta del
            i planprocessen och bidra med sina kunskaper och idéer är därför
            angeläget. Inte minst oron för höga kostnader torde minimeras
            om de funktionshindrade deltar från början. Att ge handikapporganisationerna
            samma möjlighet som miljöorganisationerna idag har att överklaga
            beslut inom sina specialområden är också något som vi menar bör
            övervägas. Riksdagen bör ge regeringen till känna som sin mening
            att handikapprörelsens olika organisationer och deras kunnande
            bör tas till vara så som i motionen beskrivs.
          </p>
          <head type="h1" xml:id="i-HaziwkWG4Uxj7RjWRkZoND">
            Studenter och funktionshinder
          </head>
          <p xml:id="i-TKVSDqr948fWkQpuArz96E">
            Studenter är en utsatt grupp på bostadsmarknaden eftersom de
            oftast har svag ekonomi och ofta inte hunnit etablera sig på bostadsmarknaden.
            Studenten med nedsatt funktionsförmåga har ofta extra svårigheter
            att hitta bostad. Det är idag ovanligt att studentbostäder är
            tillgängliga. Ofta har fastighetsägarna valt att prioritera låga
            kostnader framför genomtänkta planlösningar, vilket är rimligt
            vid byggande av studentbostäder. Istället behöver tillgängligheten
            garanteras genom bidrag för bostadsanpassning. Studenter med nedsatt
            funktionsförmåga upplever ofta när de kommer till den nya studieorten
            att de blir mer hindrade och får ett större handikapp än de räknat
            med. Vardagen kan för denna grupp bli både tyngre och kostsammare
            än för andra studenter.
          </p>
          <p xml:id="i-XWvbgwxZFZt8pvJxiRmPwo">
            Även studenter som har barn med funktionsnedsättningar får ofta
            problem att hitta bra bostadslösningar. Miljöpartiet anser att
            detta inte är acceptabelt. Studenter är mer tillfälliga hyresgäster
            än många andra grupper, och vi förstår därför de bakomliggande
            orsakerna till att studenter är en mindre intressant grupp för
            fastighetsägare att satsa på. Samhället bör därför ta ett ökat
            ansvar för att denna grupp får bättre möjligheter till bra och
            praktiska bostadslösningar.
          </p>
          <p xml:id="i-S8hhNhDtaCZsAv8M1NrRRm">
            Möjligheten att få hjälp till bostadsanpassning är idag inte
            en rättighet utan något som prövas av den aktuella kommunen. Studenten
            som ofta är en tillfällig gäst i universitets- eller högskolekommunen
            blir inte behandlad som en prioriterad medborgare i dessa sammanhang.
            Vårt förslag är därför att ändra lagen så att studenter får en
            verklig rätt till bostadsanpassning som finansieras av kommunen,
            vilket riksdagen bör ge regeringen till känna.
          </p>
          <head type="h1" xml:id="i-8KzfXY7N3Njzc2EwJhBP6E">
            Flerbostadshus behöver hissar
          </head>
          <p xml:id="i-JTek13hiFb93jGSQmU36Zc">
            Med en åldrande befolkning blir flerbostadshus utan hiss ett
            växande problem. Många som bor i villa eller radhus vill gärna
            när de blir äldre flytta till ett mindre ansvarstungt boende,
            bland annat för att slippa det arbete som exempelvis en villaträdgård
            kräver. Men utan hiss är lägenheter i flerbostadshus inget realistiskt
            alternativ. Att äldre väljer att flytta från sina villor och radhus
            har den positiva bieffekten att utbudet av begagnade hus ökar
            för alla de barnfamiljer som söker efter sådant och inte har möjlighet
            att bygga nytt. Det är därför önskvärt att samhället stödjer möjligheten
            för äldre att hitta lämpliga nya bostäder.
          </p>
          <p xml:id="i-J6U72yQRay5RkNCSaaQNRA">
            Ibland hävdas att äldres behov av lägenheter kan lösas genom
            att de flyttar in enbart på markplanet i flerbostadshusen och
            att andra som klarar av trappor får befolka resten av huset. Får
            oss miljöpartister är det ett diskriminerande synsätt som vi inte
            tror gynnar de flyttkedjor som vi gärna skulle vilja se.
          </p>
          <p xml:id="i-Cas4cV72oYoqgTHPTqsNCX">
            Vår befolkning blir ständigt äldre och en fördubbling av antalet
            innevånare över 80 år är att vänta i ett antal av landets kommuner.
            Tillgången på särskilda boenden ökar inte i den takt som vore
            nödvändigt utan i stället förväntas allt fler kunna bo hemma allt
            längre upp i åren.
          </p>
          <p xml:id="i-HrfUjz8vFw1HCBzj8v9rzy">
            Att tillgängliggöra lägenheter måste i detta perspektiv vara
            en prioriterad fråga. Att villkora hiss, eller annan tillgänglighetslösning,
            vid stöd för energieffektivisering, miljonprogramsrenovering m.m.
            skulle kunna vara ett sätt bland många att baka in dessa nödvändiga
            tillgänglighetsfrågor i ett bredare program.
          </p>
          <p xml:id="i-7toW8XDKdo33KoafmnoxkG">
            Det gamla hissbidraget skulle kunna utvecklas till en kraftfullare
            stödform men även till ett innovationsprogram för nya trapphuslösningar
            som kan förbilliga exempelvis hisslösningar. Prefabricerade lösningar
            som kan dockas till huskroppar eller andra helt nya lösningar
            måste förmodligen fram om det stora antal bostäder som måste tillgängliggöras
            skall kunna bli det.
          </p>
          <p xml:id="i-Q3yP4ZEd9sSfEhoQeUkHRB">
            Riksdagen bör ge regeringen till känna vad som anförs i motionen
            om det stora behovet av hissar i den byggda miljön.
          </p>
          <head type="h1" xml:id="i-t7p5DhEeXM16zj8qSGHX3">
            Dofter diskriminerar
          </head>
          <p xml:id="i-86JDo7UJkVKX91tQccDsPn">
            Vissa individer har stora problem med dofter av olika slag. Det
            förekommer att även naturliga dofter kan vålla problem men i huvudsak
            handlar det om artificiella ämnen som vi människor skapat i våra
            kemiska fabriker för att förhöja upplevelser av något slag. Dofterna
            finns idag i kläder, i leksaker, självklart i kosmetika men även
            som tillsatser för att höja värdet på matprodukter, böcker, möbler,
            bilar osv.
          </p>
          <p xml:id="i-McjzRV9qSf2kxpvJoL7ffo">
            Gruppen doftöverkänsliga är inte så stor men det är en växande
            grupp. Vi väljer att ta med dem i motionen för att peka på att
            man inte kan veta vad en fullt tillgänglig miljö egentligen är.
            Nya hinder för tillgänglighet kommer troligen att uppstå i framtiden.
          </p>
          <p xml:id="i-2fYhJnU3tPwXitF52EMFba">
            Grunden i diskrimineringslagstiftningen är att varje individ
            skall ha lika rätt till vårt samhälle. Regeringen bör därför ta
            ansvar för att kunskapen om mindre grupper som diskrimineras i
            vårt moderna postindustriella samhälle synliggörs med sina specifika
            problem. Utan ökad kunskap är det svårt att utforma vår gemensamma
            miljö så att alla kan delta i samhällslivet. Detta bör riksdagen
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-RGSmUqCotsBCnYbeyoF8Ar" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-N5aS9PhzsS6Z2h3ceWngk7" who="i-Atz7ai4RJKnyNCwfSAJEeC">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
