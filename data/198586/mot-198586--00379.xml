<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00379">
  <teiHeader>
    <fileDesc>
      <titleStmt>
        <title>Lokalisering av grundskollärarlinjen m. m.</title>
        <author corresp="i-M5bH1LxYTuWEQR2jm6YTKq">Hans Lindblad (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lokalisering av grundskollärarlinjen m. m.</title>
          <idno type="rdwebb">G902379</idno>
          <rs type="number">379</rs>
          <ref type="dokument_url_text">http://data.riksdagen.se/dokument/G902379/text</ref>
          <ref type="dokument_url_html">http://data.riksdagen.se/dokument/G902379</ref>
          <ref type="dokumentstatus_url_xml">http://data.riksdagen.se/dokumentstatus/G902379</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FQA872N2zBQsNxksDdTik3" type="signed"/>
        <correspContext corresp="i-FQA872N2zBQsNxksDdTik3">
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__379/mot_198586__379-001.pdf"/>
      <fw xml:id="i-3JeG7W6i31me5HxhcPQnwA">
        Mot. 1985/86:379
      </fw>
      <div type="motHeader" xml:id="i-FTLZUP54snJgEQwmRYmQjb">
        <div type="motTitle" xml:id="i-XHewPSJmQMaBkkdA4JWay7"/>
        <div type="motSubmissionInfo" xml:id="i-4ffrvgXLsGjyygWWRhiQZR"/>
      </div>
      <div type="motBody" xml:id="i-G8g9Yc3FLyLuxgEfXk2YNw">
        <div xml:id="i-HbEGi3UoLzKRnL8GMrJ8Gv">
          <p xml:id="i-Wy4C1eFVnv9ZsMAhLiRQuv">
            Motion till riksdagen 1985/86:379
          </p>
          <p xml:id="i-9u8nxchETEteAr3gEcCwrd">
            Hans Lindblad (fp) Lokalisering av grundskollärarlinjen m. m.
            (prop. 1985/86:113)
          </p>
          <p xml:id="i-Asw3d2Tp9kwNGftDF1rLvt">
            Denna motion behandlar högskoleutbildningen i Gävleborgs län
            efter det att regeringen föreslagit att klasslärarutbildningen
            vid högskolan i Gävle-Sandvi- ken skall upphöra. Jag motsätter
            mig inte att lärarutbildningen i Gävle läggs ned. Dagens lärarutbildning
            i Sverige är för stor i förhållande till arbetsmarknaden för lärare,
            varför en reduktion är motiverad. Regeringsförslaget aktualiserar
            dock frågan hur Gävleborgs län skall kunna få en framtida högskoleutbildning
            som främjar utvecklingen i länet. I min motion A482 till årets
            riksmöte behandlades utvecklingsfrågor i länet. Motionen utgick
            till stor del från slutsatser i folkpartiets länsförbunds rapport
            Framtid och jobb i Gävleborg. (Fil.dr Kurt Wickmans studier av
            industriut- vecklingen i länet och hans bedömningar av framtida
            sysselsättningsmöjlig- heter finns som bilagor till den motionen.)
            Slutsatsen i rapporten är att länet främst behöver utbildning
            som ökar möjligheterna till fler jobb inom enskild tjänsteproduktion.
            I motionen skrev jag att ”vill man peka ut någon faktor som viktigare
            än andra för att ett län skall få en positiv utveckling så är
            det sannolikt utbildningen. Om de expan- derande delarna av arbetsmarknaden
            utmärks av stort kunskapsinnehåll är det troligt att utvecklingsmöjligheterna
            i ett län till stor del hänger samman med vilka utbildningsmöjligheter
            som finns.” Sedan mitten av 1970-talet har ”råvaruräntan” fallit
            medan vi haft en kraftig uppgång av ”kunskapsräntan”. Producenter
            av system och avancerad utrustning har haft stora framgångar på
            världsmarknaden, medan tillverk- ningar som baseras på närhet
            till råvaror haft svårare att hävda sig. Tillväxten har främst
            funnits i regioner där man har stort inslag av nya kunskaper.
            I vårt land gäller det främst orter med teknisk högskoleutbildning.
            Gävleborg står alltså inför ett dubbelt problem. Länet drabbas
            om råvaru- baserade tillverkningar minskar i betydelse. Samtidigt
            har länet ett handi- kapp i att ligga klart efter regioner med
            utvecklad högre teknisk utbildning. Skall man genom regionalpolitiska
            satsningar kunna göra något reellt för länet blir det därför nödvändigt
            att se utbildningsfrågorna som de kanske mest centrala i regionalpolitiken.
            Gävleborg har klart lägre andel högskoleutbildade än landet som
            genom- snitt, 2 resp. 3,870. Högskolan i länet är starkt inriktad
            på offentlig sektor, främst lärarutbildning. Över 9596 av högskolans
            utbildning finns i Gästrik- land, medan Hälsingland är mycket
            eftersatt. En framtida högskola måste mer inriktas mot hela länets
            behov, och jag har föreslagit att detta markeras
          </p>
          <pb facs="riksdagen-motions-pdf/data/198586/mot_198586__379/mot_198586__379-002.pdf"/>
          <p xml:id="i-NeWhVbJ59BzmA58s4jCnk">
            genom att skolan får byta namn från högskolan i Gävle-Sandviken
            till Gävle- borgs högskola. Högskolan i länet måste mycket okonventionellt
            kunna möta nya behov. Genom öppenhet och obyråkratiska metoder
            måste den finna former för att ta igen den eftersläpning som länet
            har, skrev jag i motionen och pekade på nödvändigheten av att
            högskolan samarbetar med de tekniskt mest kvalifice- rade företagen
            i länet för att kunna nyttja expertis från dessa. Motsvarande
            gäller den kunskap som finns vid statliga enheter i länet, som
            lantmäteriver- ket och statens institut för byggnadsforskning.
            Över huvud behövs för länet och dess kommuner bättre samverkan
            mellan näringsliv och utbildning. Utbildningar finns hos många
            huvudmän. Ett effektivare samutnyttjande än hittills av resurser
            på utbildningsområdet måste åstadkommas. Efter det att rapporten
            Framtid och jobb i Gävleborg lämnades har debat- ten tillförts
            mer material, inte minst genom länsstyrelsens rapport om utbild-
            ningsplanering: Gävleborg mot år 2000 - ett län i utveckling.
            Utbildning som utvecklingsinstrument. Där anges bl. a. att teknikcentra
            av den typ som byggs uppi Gävle och Sandviken kan utgöra embryon
            tills. k. forskarbyar. Länssty- relsens rapport går emot tanken
            på indragning av lärarutbildningen i Gävle, ”även om en tillfällig
            nedskärning är försvarbar”. För egen del godtar jag alltså — i
            motsats till länsstyrelsen — regeringens förslag om nedläggning
            av klasslärarutbildningen i Gävle. Men endast under den förutsättning
            som anges i propositionen, nämligen att ”nya utbildningar skall
            etableras vid högskolan i minst den omfattning som motsvarar nuva-
            rande klasslärarutbildning”. Att regeringen föreslagit indragning
            av lärarutbildningen i länet sägs också uttryckligen bero på att
            där finns möjligheter att i stället anordna andra utbildningar.
            Nödvändigt förtydligande Det finns anledning att särskilt ta fasta
            på orden ”minst den omfattning som motsvarar nuvarande klasslärarutbildning”.
            Jag finner det därvid självklart att man inte skall räkna den
            utbildning som kan tillföras länet inom ramen för särskilda utvecklingsinsatser
            för Bergslagen (dit två av länets tio kommuner räknas, nämligen
            Hofors och Sandviken). Från regeringen och även från andra håll
            har i flera sammanhang uttalats att en förstärkt teknisk utbildning
            i Bergslagen till en del skall gälla Sandviken. Men dessa uttalanden
            har aldrig haft innebörden att det som etableras i Sandviken skall
            gå ut över annan utbildning i länet. Det som satsas i Sandviken
            skall alltså ses som ett reellt tillskott för länet, inte som
            en kompensation för att annan utbildning tas bort från länet.
            Saken hade varit i ett annat läge om statsmakterna förklarat att
            satsningar inom det som brukar benämnas som projektet Bergslagens
            tek- niska högskola inte skall ses som resurstillskott utan fullt
            ut finansieras inom berörda län genom att man drar in andra utbildningar
            från dem. Det är alltså enligt min mening felaktigt att satsningar
            inom ramen för utvecklingspengar för Bergslagen skall ses som
            kompensation för delar av lärarutbildningen i Gävle. Länet måste
            få behålla högskoleresurser i ”minst den omfattning” det har i
            dag, och satsningar inom Bergslagsprojekten måste ses som reella
            nytillskott, inte som kompensation för indragen lärarutbild- ning.
          </p>
          <pb facs="riksdagen-motions-pdf/data/198586/mot_198586__379/mot_198586__379-003.pdf"/>
          <p xml:id="i-8Q1BK8BtwMmLxFJ5ArWGdC">
            De nya utbildningar för länet som signalerades i budgetpropositionen
            utgörs av en för landet ny bostads- och fastighetsförvaltningslinje
            och en YTH-linje för kontor och distribution. Två lokala linjer
            görs om till de allmänna utbildningslinjerna dataingenjörslinjen
            och data- och elektronik- linjen. En linje för material- och produktionsteknik
            är också praktiskt taget klar att starta. Men dessa utbildningar
            motsvarar bara en ringa del av det bortfall som indragningen av
            lärarutbildningen innebär. Det är sannolikt inte möjligt att i
            dag ange vilka framtida linjer som bör utgöra ersättning för den
            indragna lärarutbildningen. Det viktiga är att statsmakterna slår
            fast principen att länet skall få behålla högskoleresurser i ”minst
            den omfattning” som finns i dag och att Bergslagssatsningar skall
            ses som reella nytillskott.
          </p>
          <p xml:id="i-PR55j3sWDWchhdvMBQhMz4">
            Ändrad profil Neddragningen av lärarutbildningen sker successivt
            (sista intagning läsåret 1987/88). Högskolan i samarbete med länsmyndigheter
            och andra intressen- ter bör alltså få möjlighet att undan för
            undan komma med förslag om nya utbildningar. Enligt min mening
            är det dock nödvändigt att bygga upp de nya resurserna snabbare
            än som motsvaras av neddragningen på lärarutbildningen. Skälet
            till detta ligger främst i att det allmänt i samhället är mycket
            angeläget att snabbt bygga ut tekniska utbildningar. ”Teknikerbristen”
            eller ”teknikerkri- sen” är i dag så allvarlig att den måste ses
            som den kanske största hämmande faktorn för svensk industriutveckling.
            Bristen på ingenjörer, kanske allra mest inom elektronikområdet,
            försvårar eller omöjliggör många eljest möj- liga produktutvecklingar
            och marknadsvinster. Mot denna bakgrund finns det skäl att bygga
            ut den tekniska utbildningen i Gävleborg så snabbt som det över
            huvud taget är möjligt. Statsmakterna måste vara beredda att ge
            medel till detta utan att först invänta att lärarutbild- ningen
            läggs ned. Det här betyder att resurserna för högskolan under
            de närmaste åren — då man har det gamla och det nya jämsides —
            bör bli större än man sedan kanske behåller. Det kan uttryckas
            så att nedläggningen av lärarutbildningen sker i den takt regeringen
            föreslagit, samtidigt som man bygger upp nya utbildningar så snabbt
            som möjligt. Nästa budgetår beräknas högskolan i Gävle-Sandviken
            fördela sina kostna- der så att 7890 (20,1 milj. kr.) går till
            undervisningssektorn, 1296 (3,2 milj. kr.) till tekniksektorn
            och 9,696 (2,5 milj. kr.) till ekonomisektorn. Genom lärarutbildningens
            dominans har administrationskostnaderna — som uppskat- tas till
            omkring 6 milj. kr. — bokförts på undervisningssektorn. Man kan
            alltså konstatera att ännu tio år efter högskolereformen utgörs
            verksamheten till 8096 av lärar- och förskollärarutbildning. Inom
            ekonomisektorn hade högskolan i Gävle-Sandviken ungefär fem förstahandssökande
            per utbildningsplats. En utökning inom den sektorn ter sig välmotiverad.
            Tekniksektorn bör byggas ut ordentligt och då inte bara med medel
            som frigörs genom nedläggningen av lärarutbildningen utan också
            genom de tillskott som kan ges genom ”Bergslagspengar”.
          </p>
          <fw xml:id="i-3attH9UbExgE7VRVViNvv8">
            Mot. 1985/86:379
          </fw>
          <pb facs="riksdagen-motions-pdf/data/198586/mot_198586__379/mot_198586__379-004.pdf"/>
          <p xml:id="i-KgDFBcFK6SFJrMgasfNLNq">
            En kombinerad teknik-ekonomiutbildning som kallas småföretagsindustri-
            ell linje har diskuterats inom länet och fått mycket positivt
            mottagande i flera sammanhang. Det finns också intresse för att
            bygga ihop data och ekonomi till en dataekonomilinje. Ekonomilinjen
            skulle behöva ett fördjupningsblock för att kunna erbjuda hela
            ekonomilinjen (140 poäng). Man kan också tänka sig ett alternativ
            med flera påbyggnadslinjer för att göra det lättare att få utbildning
            inom fördjup- ningsområden som inte finns inom dagens utbildningssortiment.
            Tänkbara påbyggnadsutbildningar på ekonomilinjens basblock är
            offentlig förvaltning och internationellt företagande, det senare
            av särskilt intresse i ett län med så markerad exportinriktning
            som Gävleborg. I Gävleborg diskuteras inrättandet av en forsknings-
            och utvecklingsstif- telse som skulle kunna bidra till att komplettera
            de resurser högskolan har. Ett ännu viktigare komplement är förmodligen
            de kunskaper som finns i de mest utvecklade företagen och hos
            vissa myndigheter i länet, vilket redan berörts. Särskilda möjligheter
            bör ges genom det verkstadstekniska utveck- lingscentrum som startas
            i Sandviken (som filial till institutet för verkstads- teknisk
            forskning i Göteborg). Gävle teknikcentrum håller på att byggas
            upp för gemensam service åt företag inom data och elektronik,
            och där finns naturliga kopplingar till utbildning. I Hälsingland
            görs intressanta försök i Voxnadalen, Söderhamn, Ljusdal och troligen
            även i Hudiksvall. Inget av dessa teknikcentra eller någon av
            dessa utvecklingsenheter är primärt inrik- tad på utbildning,
            men gemensamt för dem är att utveckling av affärsidéer, produkter
            och företag förutsätter tillgång till utbildad personal, både
            när det gäller nyanställda och i fråga om vidareutbildning av
            redan anställda.
          </p>
          <p xml:id="i-5f7M9sZ7kxwptQUQQHAWcc">
            Ökad flexibilitet Länet behöver en flexibel högskola som kan
            anpassa sitt utbud till vad som begärs från olika delar av länets
            näringsliv. De lokala utvecklingsorganen kan till en del tjäna
            som samarbetsformer mellan företag för att dessa lättare skall
            kunna få fram ny kunskap, och där bör högskolan kunna bli en aktiv
            samar- betspart. Nyckelordet för en högskola med denna inriktning
            blir alltså flexibilitet. Utbildningens innehåll måste kunna varieras
            allteftersom nya behov identifi- eras. En sådan högskola bör utmärkas
            av minsta möjliga byråkrati. Förmodli- gen bör den ha en ganska
            stor del av resurserna fria i meningen att inte vara uppbunden
            till fasta lärartjänster så långt att läraruppsättningen blir
            mer styrande än utbildningsönskemålen i länet. Det blir dock av
            avgörande betydelse för framgång eller misslyckande om högskolan
            i länet kan dra till sig åtminstone ett minimum av högt kvalificerade
            lärare, helst med doktorsgrad. Bara med en sådan kvalitet i centrum
            för verksamheten kan man få en utbildning som inger respekt och
            drar till sig intresse från tänkbara samarbetspartner. En utslätad
            verksamhet skulle ingen vara betjänt av, vare sig studerande,
            näringsliv eller länet i stort. Skolan behöver alltså en uppsättning
            kvalificerade egna lärare, annars kommer den inte heller att kunna
            nyttja kompetens från andra. Så även om önskan är att ha stor
            flexibilitet bör en levande högskola ha en ”kärna” av kompetens
            som finns hela tiden. I högskolan i Gävle-Sandviken
          </p>
          <fw xml:id="i-XCWkwNN7BfnTBadJYUj7EU">
            Mot. 1985/86:379
          </fw>
          <p xml:id="i-V8HBfKuQkYa7MAgn5uNmXJ">
            10
          </p>
          <pb facs="riksdagen-motions-pdf/data/198586/mot_198586__379/mot_198586__379-005.pdf"/>
          <p xml:id="i-6eQg6MgG32V3oKQtn66MaS">
            har denna kärna hittills utgjorts av den lärarutbildning som
            enligt regeringens förslag skall läggas ned. Det kan sannolikt
            hävdas att den miljö som en dominerande lärarutbildning givit
            inte varit den mest kreativa miljön för att utveckla utbildning
            som riktar sig mot industri och enskild tjänsteproduktion. Mitt
            intryck är att det finns spänningar i högskolan mellan lärarutbildningen
            och de nya linjerna inom data, elektronik och ekonomi. Man kan
            kanske uttrycka det så att den gamla seminarietraditionen på lärarsidan
            kommit att dominera för mycket. Ny ”kärna”? En tanke som ligger
            nära är att fråga sig vad Gävleborgs högskola skulle kunna få
            som ny ”kärna”, i meningen att en viss verksamhet får en ledande
            roll. Inte så att den verksamheten kvantitativt dominerar, men
            så att den kvalitativt blev ett inslag som gjorde att högskolan
            vore en intressant samtals- part med intressenter över hela landet.
            Ett sådant inslag skulle ha stor betydelse för vitaliteten och
            forskarkontakten i verksamheten. En del av högskolan med sådana
            kontakter skulle utgöra en stimulans också för hög- skolans övriga
            delar. En sådan möjlighet vore att söka utveckla det som inleds
            genom den föreslagna bostads- och fastighetsförvaltningslinjen.
            Denna linje har föresla- gits lokaliserad till Gävle därför att
            man då naturligt skulle kunna nyttja kompetens som finns vid tre
            statliga enheter i Gävle, nämligen statens institut för byggnadsforskning,
            lantmäteriverket och centralnämnden för fastighets- data. För
            bostadssektorn i vid mening täcks genom dessa enheter stora kunskapsområden.
            Detta borde kunna nyttjas av högskolan för att ge denna särskilda
            kontakter och bidra till utformandet av en länshögskola med ett
            viktigt inslag av nationell identitet.
          </p>
          <p xml:id="i-6oM3zUTteAbK2VWTHn9DYD">
            Hemställan
          </p>
          <p xml:id="i-EoiaAw2994kYqMC6nV8wpv">
            Med stöd av ovanstående hemställs 1. att riksdagen, som villkor
            för nedläggningen av klasslärarutbild- ningen vid högskolan i
            Gävle-Sandviken, uttalar att högskolan får behålla resurser i
            ”minst den omfattning” som finns i dag, 2. att riksdagen uttalar
            sig för att resurser som tillförs Gävleborgs län inom ramen för
            ”Bergslagsprojekten” skall ses som nettotillskott och inte anses
            minska behovet av kompensation för nedläggningen av klasslärarutbildningen,
            3. att riksdagen i skrivelse till regeringen ställer sig bakom
            vad som i motionen anförts om möjligheterna att utveckla en ”Gävleborgs
            hög- skola” med utnyttjande av den kreativitet och flexibilitet
            som kan uppbringas i länet, varvid särskilt beaktas möjligheterna
            att snabbt bygga ut tekniska utbildningar.
          </p>
          <p xml:id="i-Lt5R3nEVBLCKALFv2txPZ6">
            Stockholm den 1 april 1986
          </p>
          <p xml:id="i-8W8EEHXRCvZapmidevAZhs">
            Hans Lindblad (fp)
          </p>
          <fw xml:id="i-GEZbi3atPfcHQWH2BQ71vr">
            Mot. 1985/86:379
          </fw>
          <p xml:id="i-LyZNxo5aWG7jr8G9PXvgGw">
            1
          </p>
          <pb facs="riksdagen-motions-pdf/data/198586/mot_198586__379/mot_198586__379-006.pdf"/>
        </div>
      </div>
    </body>
  </text>
</TEI>
