<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02794">
  <teiHeader>
    <fileDesc>
      <titleStmt>
        <title>Stärk äldres livskvalitet – trygg äldreomsorg</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2794 av Camilla Waltersson Grönvall m.fl. (M)</title>
          <idno type="rdwebb">H6022794</idno>
          <rs type="number">2794</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022794/text</ref>
          <ref type="dokument_url_html">http://data.riksdagen.se/dokument/H6022794</ref>
          <ref type="dokumentstatus_url_xml">http://data.riksdagen.se/dokumentstatus/H6022794</ref>
          <ref type="docx">http://data.riksdagen.se/fil/02A3B365-F0D0-4F21-9C91-14D9B2186D3F</ref>
          <ref type="pdf">http://data.riksdagen.se/fil/5E6FAE02-1CC7-4C73-ADC0-F5534742B31D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WUexaY9VcvsfFN9YsPkfcq" type="signed"/>
        <correspContext corresp="i-WUexaY9VcvsfFN9YsPkfcq">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-ChDzdZDYwg4X9oGXyFy8Ta"/>
        </correspContext>
        <correspAction xml:id="i-XT7a7LBwmLDtv272SxAzPt" type="submitted">
          <date when="2018-11-30"/>
          <time when="14:06:15"/>
        </correspAction>
        <correspAction xml:id="i-X5ySvS3hg8ergdiGugWFBL" type="reviewed">
          <date when="2018-11-30"/>
          <time when="15:28:27"/>
        </correspAction>
        <correspAction xml:id="i-E6udNe4suDaMbqZReTzXZy" type="referred">
          <date when="2018-12-05"/>
        </correspAction>
        <correspAction xml:id="i-JYLxgDVA7M8XWZd4Hh1iBu" type="assigned">
          <date when="2019-06-24"/>
          <time when="12:33:26"/>
        </correspAction>
        <correspContext corresp="i-JYLxgDVA7M8XWZd4Hh1iBu">
          <ref type="assignedTo">Socialutskottet</ref>
        </correspContext>
        <correspAction xml:id="i-T5ZKaYRYMkXS1owXumGBWd" type="behandlas_i"/>
        <correspContext corresp="i-T5ZKaYRYMkXS1owXumGBWd">
          <ref type="uppgift">2018/19:SoU13</ref>
          <ref type="ref_dok_id">H601SoU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU13</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GUmVofh5RHrN7YadcE9dLn" type="behandlas_i"/>
        <correspContext corresp="i-GUmVofh5RHrN7YadcE9dLn">
          <ref type="uppgift">2018/19:UbU13</ref>
          <ref type="ref_dok_id">H601UbU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU13</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PcbMjo6FtHntE8aGagzckM" type="motHeader">
        <div xml:id="i-7o12r9utUr2FpfFAkQ213e" type="motTitle">
          Motion till riksdagen 2018/19:2794 av Camilla Waltersson Grönvall
          m.fl. (M) Stärk äldres livskvalitet – trygg äldreomsorg
        </div>
      </div>
      <div xml:id="i-Q9aJxHBdQSp9R7HYb2AACB" type="motBody">
        <div xml:id="i-KumimyGj4j3eHKSLUA2Ycp" type="motProposal" subtype="förslag">
          <head xml:id="i-4XKxdQ1hNkvJNvyzuCneiZ">
            Förslag till riksdagsbeslut
          </head>
          <list xml:id="i-TVnM6qySbhKSksAdmT65Q7" style="ol">
            <item xml:id="i-GMvHgn8Naan7MhDCfJn9cd">
              Riksdagen ställer sig bakom det som anförs i motionen om att
              införa nationella kvalitetskrav och kvalitetskontrakt för äldreomsorgen
              och tillkännager detta för regeringen.
            </item>
            <item xml:id="i-MAP4jckuufNejYrmC5pYH4">
              Riksdagen ställer sig bakom det som anförs i motionen om att
              förenkla bistånds­bedömningen för äldre och tillkännager detta
              för regeringen.
            </item>
            <item xml:id="i-88z2GFEx2Ara16vt8jpq5x">
              Riksdagen ställer sig bakom det som anförs i motionen om att
              höja kunskapsnivån gällande äldres nutrition och tillkännager
              detta för regeringen.
            </item>
            <item xml:id="i-QXoX5ShAggnJuBTwemnVsn">
              Riksdagen ställer sig bakom det som anförs i motionen om skärpta
              sanktioner mot bristande verksamheter i äldreomsorgen och tillkännager
              detta för regeringen.
            </item>
            <item xml:id="i-AJczcsM9KhLiZAajUuNKyR">
              Riksdagen ställer sig bakom det som anförs i motionen om att
              ta fram ett hållbart nationellt handlingsprogram för kvalitetssäkrad
              och sammanhållen demensvård och tillkännager detta för regeringen.
            </item>
            <item xml:id="i-6cPnyYujW5kK5P2LG8CndN">
              Riksdagen ställer sig bakom det som anförs i motionen om att
              samtliga grundvård­utbildningar bör ge kunskaper i gerontologi,
              geriatrik och demenssjukdomar, och detta tillkännager riksdagen
              för regeringen.
            </item>
            <item xml:id="i-13znMF6XwomctdeM2YFbK3">
              Riksdagen ställer sig bakom det som anförs i motionen om att
              ge Myndigheten för vård- och omsorgsanalys i uppdrag att sammanställa,
              analysera och sprida goda exempel på äldreboenden med hög kvalitet
              och tillkännager detta för regeringen.
            </item>
            <item xml:id="i-AQFHXhvn7HizwtCp3okYMC">
              Riksdagen ställer sig bakom det som anförs i motionen om att
              ge Socialstyrelsen i uppdrag att mäta effekterna av införande
              av digital teknik inom äldreomsorgen och tillkännager detta för
              regeringen.
            </item>
          </list>
        </div>
        <div xml:id="i-DQykDZqha8SsrMFe3gTxWC" type="motContent">
          <head xml:id="i-8s6dKFBTZWQPGURa3kdbHC" type="h1">
            Motivering
          </head>
          <p xml:id="i-PTZoopod6dicVYKAEPuyrp">
            Vi vill stärka äldres rätt till ett gott liv, även när krafterna
            tryter och behoven av hjälp kan vara omfattande. Äldreomsorgen
            ska ta sikte på att öka de äldres egenmakt och valfrihet, hur
            man vill leva, var man vill bo och vem som ska utföra den omsorg
            som behövs. Det handlar bland annat om att bryta äldres ofrivilliga
            ensamhet.
          </p>
          <p xml:id="i-4XUHNJGEHhmA9U7nmzD2z1">
            Ensamhet leder till utanförskap och isolering. Nära sex av tio
            äldre uppger att de känner sig ensamma.
            <ref xml:id="i-WGQPCfYiPLTTfQ8bDc5ibr" target="i-LBtXWSS5BJPHzkDgbWVJZr">
              [1]
            </ref>
          </p>
          <p xml:id="i-8EphK6niT1EY92dZaVxM5o">
            Andelen äldre i Sverige ökar stadigt. Det är väldigt positivt
            att vi blir äldre och att många kan leva ett friskt liv. Det är
            i dag ungefär två miljoner människor i Sverige som är över 65
            år.
            <ref xml:id="i-MaNCRaCQZqUkpu4NATveuQ" target="i-TVMHV4vW1CfShNCWmM4mY1">
              [2]
            </ref>
          </p>
          <p xml:id="i-WigjEfQQEcPMvdWqKxnC49">
            De äldres behov ska komma i första hand. Socialtjänstlagen ska
            utformas så att den ger goda möjligheter till förenklad biståndsbedömning
            bland annat i samband med prövning av äldres rätt till hemtjänst.
            Valfrihet och mångfald inom äldreomsorg och lagen om valfrihetssystem
            (LOV) ska utvecklas och stärkas. Utveckling av digitala tjänster
            inom äldreomsorg ska uppmuntras och stimuleras. För äldre som
            bor på ett särskilt boende ska fokus vara på att stärka de äldres
            kvarvarande resurser, förmågor och möjligheter.
          </p>
          <p xml:id="i-G37WWUsscXJwh4ZxMRiXeA">
            Måltider ska skapa livskvalitet, glädje och möjligheter till
            trevlig gemenskap varje dag. Maten ska vara näringsrik och av
            hög kvalitet samt fri från hormoner och antibiotika. Det finns
            dock signaler som tyvärr ger en annan bild. Många äldre lider
            i dag av undernäring i Sverige. Det är dessutom fler äldre som
            riskerar att drabbas av undernäring.
          </p>
          <p xml:id="i-5K2my3QPPcPSHXS3scwJ6t">
            För att möta äldreomsorgens omfattande utmaningar krävs reformer
            som genomförs skyndsamt. Den samlade äldreomsorgen ska vara av
            hög kvalitet. Reformer som stärker äldres rätt till ett värdigt
            liv och som stärker äldreomsorgens medarbetare ska priori­teras.
            Det ska finnas olika boendeformer och tillgänglig hemtjänst. I
            Sverige ska äldre behandlas med respekt. Den har de förtjänat
            genom att ha byggt upp vårt gemensamma land. Äldres ofrivilliga
            ensamhet ska brytas och undernäring av äldre inom äldreomsorg
            ska inte få förekomma.
          </p>
          <head xml:id="i-UkvLKzqMwozuTBZKNy4ATj" type="h2">
            Moderaternas värderingar och utgångspunkter
          </head>
          <p xml:id="i-2rmrGCxnAEX3gX4WvTtV18">
            Varje enskild människa är den viktigaste utgångspunkten och perspektivet
            för Modera­ternas politik och vårt samhällsengagemang. Våra värderingar
            formas av vår syn på människan. Vi vill se till hela människan.
            Våra förslag tar utgångspunkt i att de allra flesta människor
            vill ta ansvar för och forma sina egna liv.
          </p>
          <p xml:id="i-4doW7F8qTZzrGrT5v4QY3T">
            Vi vet att varje människa har stora förmågor och möjlighet att
            kunna utveckla dessa exempelvis med rätt utbildning och yrkeserfarenhet.
            Ofta växer och utvecklas männi­skor som mest när de dels möter
            nya utmaningar, dels prövas när de ställs inför svåra livssituationer.
            Då behöver man ofta hjälp och stöd av anhöriga, vänner och det
            omgivande samhället.
          </p>
          <p xml:id="i-SukEMhFHHcofJEJVLL9pgQ">
            Alla äldre har lika rätt till vård efter behov och en likvärdig
            vård av hög kvalitet. Det handlar om människors liv och hälsa.
            Fokus på hög kvalitet och kontinuitet skapar förutsättningar för
            att alla såväl patienter som anhöriga ska kunna känna sig trygga.
            Detta gäller inte minst de mest sjuka äldre och alla dem med kroniska
            sjukdomar.
          </p>
          <p xml:id="i-EHYH4XzNXagyQjLbCtybXD">
            Alla människor ska ha rätt till valfrihet. Man ska kunna välja
            sin äldreomsorg och äldrevård utifrån egna behov och förutsättningar,
            oavsett var i landet man bor. Detta i sin tur förutsätter mångfald
            och alternativ. Frihet att välja mellan olika alternativ skapar
            också olika möjligheter för vårdens och omsorgens medarbetare
            att utvecklas, ta olika karriärvägar och kunna vidareutveckla
            kompetens och specialisera sig.
          </p>
          <p xml:id="i-29AsfMPafFTJYzbdKy8cTF">
            När du blir äldre, orken kanske tryter och man känner behov av
            mer stöd i vardagen, då ska man kunna känna tillit till att den
            äldreomsorg och äldrevård som erbjuds är av hög kvalitet. Det
            ska också vara tydligt att man som äldre fortsatt kan ha ett stort
            inflytande över sin egen vardag även om man är i behov av äldrevård
            och äldreomsorg.
          </p>
          <p xml:id="i-6VkBKyYpUsMM8SCPeoc1q2">
            Vår strävan är att motarbeta den ensamhet som inte är självvald.
            Även som äldre ska man kunna känna sig trygg, få uppleva gemenskap
            och delaktighet i samhället, men framförallt ska alla fortsatt
            kunna vara självständiga individer som har goda möjligheter att
            göra egna medvetna val utifrån egna intressen, önskemål och behov.
            Alla ska, så långt det är möjligt, ha rätt till livskvalitet hela
            livet.
          </p>
          <p xml:id="i-7n68F3DhLhho9mVw5bWgDd">
            Nuvarande situation är otillfredsställande när det gäller såväl
            kontinuitet för äldre patienter i vården och brukare i äldreomsorgen.
            Därtill att personal inom äldreomsorgen och äldrevården funderar
            på att sluta på grund av dålig arbetsmiljö och låga löner. Alla
            som arbetar inom äldreomsorg och äldrevård ska ha rätt till rimliga
            arbetsmiljöer, tydliga karriärmöjligheter och ett kunnigt och
            engagerat ledarskap. Det måste alltid löna sig att arbeta och
            vidareutbilda sig. Människors vilja att anstränga sig, arbeta
            tillsam­mans och specialisera sig ska uppmuntras.
          </p>
          <head xml:id="i-4wxR5RQsmFVmYsV1PzS3Xp" type="h2">
            Helhetsgrepp om vård och omsorg
          </head>
          <p xml:id="i-CwCnHpHH9RnsSG4dg6JQ4W">
            Det är alltför vanligt att äldre personer idag slussas runt mellan
            olika aktörer. Sjuka äldre som söker sig till akutmottagning för
            enklare hjälp som bäst kunde lösts via insatser inom äldreomsorgen
            eller primärvården kan få vänta i flera timmar på vård, för att
            mer akuta fall prioriteras. En omsorgstagare kan få utstå många
            okända ansikten i sitt hem, för att omsorgsaktörerna inte samspelar
            och för att det på många håll i Sverige ännu saknas valfrihet
            inom hemtjänsten.
          </p>
          <p xml:id="i-LH3X1gZ8JhSCFVU51Ad4eW">
            Det saknas ett helhetsgrepp runt äldres vård och omsorg. Primärvård,
            hemsjukvård, hemtjänst, geriatrisk vård och palliativ vård måste
            samverka bättre. Detta är en fråga gemensamt för kommuner och
            landsting, som behöver hitta gemensamma lösningar. För att bidra
            till denna utveckling ska Moderaterna nationellt ta initiativ
            till ett försöksprojekt där en region/kommun provar nya lösningar
            för att sudda ut trösklarna mellan äldreomsorgen och sjukvården
            för de äldre.
          </p>
          <p xml:id="i-FKhfdcyZhQwTPVGRdmCCUC">
            I regionen ska det finnas ett samlat ansvar inom hela vård- och
            omsorgskedjan, och försöksprojektet ska följas upp av Socialstyrelsen
            och Inspektionen för vård och omsorg.
          </p>
          <head xml:id="i-9FAnEqL5dUGRwJWr7yCvwp" type="h2">
            Stärk äldres möjligheter till ett gott liv
          </head>
          <p xml:id="i-K13T2AtFNVgqXC2BccMhbZ">
            Att stärka äldres rätt till ett gott liv när de har behov av
            olika former av äldreomsorg bygger på ett metodiskt, målmedvetet
            och strukturerat kvalitetsarbete. Äldreboenden ska erbjuda goda
            boendemiljöer i kombination med vård och omsorg av hög kvalitet.
            Hemtjänsten ska ha kontinuitet i bemanningen och komma på avtalade
            tider.
          </p>
          <p xml:id="i-XzEuPYt8GB1hAFLrbCxzpM">
            Äldre i behov av mer stöd och hjälp behöver känna gemenskap med
            andra, meningsfullhet i tillvaron och att deras vardag fungerar.
            Äldre ska ha inflytande över sitt eget liv och exempelvis kunna
            välja vilken tid man vill äta frukost och kunna ta ett glas vin
            till middagen. Inom äldreomsorgen ska man ha rätt till privatliv
            och kroppslig integritet, trygghet, delaktighet och möjlighet
            till självbestämmande.
          </p>
          <p xml:id="i-YFYqShDFe5VeLZWqXTp3zx">
            Alltför många äldre lider av allvarlig undernäring. Att det kan
            gå så långt har flera anledningar: Äldre som helt enkelt inte
            vill inta kost längre, kvaliteten på måltider brister, bristande
            kompetens om äldres nutrition, för lång nattfasta samt att många
            äldre ges för många och ibland fel mediciner. Det handlar även
            om att en del äldre har en dålig tandstatus som gör det svårt
            att tugga och svälja maten.
          </p>
          <p xml:id="i-DzC4QW5LEcM5N51NFb1HSr">
            För att motverka äldres undernäring och höja kvaliteten på maten
            vid Sveriges äldreboenden är det centralt att kommuner ställer
            höga krav på såväl den äldreomsorg de själva driver som på fristående
            aktörer kring kunskap om nutrition, vikten av att servera mat
            de äldre uppskattar och en trivsam måltidssituation. På många
            håll krävs ett måltidslyft. Vi vill bryta äldres ofrivilliga ensamhet.
            Äldre som vill ska till exempel kunna få komma ut i friska luften
            och promenera i sällskap.
          </p>
          <p xml:id="i-SkjAze5XYqUk3cFZVMs4aW">
            För att lyckas bryta äldres ofrivilliga ensamhet krävs att alla
            inblandade gör sin del av arbetet. Det handlar om kommunernas
            ansvar att se till att personal inom hemtjänst och äldreboende
            har utbildning och tid för att möta äldres ensamhet. Men också
            om att kunna engagera frivilliga krafter som kan göra en insats
            för att minska ensamheten. För de äldre som är sängliggande är
            det viktigt med tät social kontakt på ett äldreboende. Uppgifter
            som kan utföras i den enskildes rum ska utföras där. Viktigast
            av allt är ett tydligt och engagerat ledarskap som uppmuntrar
            och skapar ett arbetsklimat som tar vara på idéer och uppmuntrar
            till fler aktiviteter för de äldre.
          </p>
          <p xml:id="i-Y2hoKEVJd1v8wuy66B7uEJ">
            Fler kommuner bör också pröva att införa en mer utbyggd mobil
            hemsjukvård för de mest sjuka äldre där så är geografiskt möjligt.
            Det handlar om att skapa mer nära vård och omsorg. Det kräver
            mer samarbete och samverkan mellan kommunens hemsjukvård, landstings/regioners
            primärvård och slutenvård.
          </p>
          <p xml:id="i-FGU7gUGe3okP5R1BWB2kA">
            Syftet med mobil hemsjukvård är att kunna ge en trygg, individanpassad
            och samordnad vård med helhetssyn. Oplanerade vårdtillfällen i
            slutenvården ska minimeras. Om kommuner inte själva väljer att
            pröva detta vill vi överväga att införa en bestämmelse i kommunallagen
            att kommuner och landsting ska samplanera dessa verksamheter.
          </p>
          <p xml:id="i-EeitVh5ii1exzhnc2PTfq9">
            Vi vill även möjliggöra förenklad biståndsbedömning. Det kräver
            att socialtjänst­lagen förändras. En förenklad biståndsbedömning
            kan innebära att äldre ges ett snabbare stöd i form av exempelvis
            hemtjänst, men det kräver också tydliga riktlinjer för likabehandling
            och att det inte genererar kraftigt ökade kostnader för kommunerna.
            En förenklad biståndsbedömning minskar även det administrativa
            arbetet. Vi vill följa upp parboendegarantin. Garantin innebär
            en rätt för makar att bo tillsammans i ett äldreboende även om
            endast den ena beviljats bistånd i form av ett särskilt boende.
          </p>
          <head xml:id="i-4R3uDWSMn4MheQmNQDmvAN" type="h2">
            Trygga boenden för äldre
          </head>
          <p xml:id="i-LHz3g9RrZxYD4pm3PmSF7z">
            Många äldre trivs bäst hemma och vill bo kvar hemma så länge
            som möjligt. De ska erbjudas hjälp och stöd via hemtjänst och
            hemsjukvård. Men det finns även äldre som är för friska för vårdboende
            som upplever ensamhet och otrygghet i sitt boende och som inte
            vill bo kvar. För dem ska det finnas alternativ till att bo kvar
            hemma som erbjuder mer trygghet och social samvaro.
          </p>
          <p xml:id="i-WTgLTEyWLf3UU6SmPXSP9w">
            Tyvärr är bristen på olika boenden stor i dag och det behöver
            byggas många nya former av boenden, däribland vårdboenden och
            s.k. trygghetsboenden. Här finns stort utrymme för kommuner att
            tillsammans med bostadsaktörer och omsorgsföretag stimulera och
            utveckla nya former av boenden för äldre som kan erbjuda olika
            former av tjänster, stöd, gemenskap och aktiviteter. Vi menar
            att det behövs olika trygga boendeformer som äldre kan välja mellan
            innan de är i behov av vårdboende.
          </p>
          <p xml:id="i-KLZabyx1RJkq1AePnJAbW4">
            De senaste åren har olika typer av sådana boendeformer utvecklats,
            dels senior­boenden, dels trygghetsboenden. Det är boende i hyresrätts-
            eller bostadsrättsform som erbjuder olika tjänster och kringaktiviteter,
            exempelvis olika former av service, personal/bovärd på angivna
            tider, trygghetslarm, hushållsnära tjänster, gemensamma måltider,
            sociala aktiviteter, motionsmöjligheter, stimulerande inomhus-
            och utomhusmiljöer med mera.
          </p>
          <p xml:id="i-Pj6DPn3Ljmytpbhiewyh1o">
            Det är vår uppfattning att det fortfarande finns stort utrymme
            för fortsatt utveckling av dessa boenden, exempelvis kan de i
            högre utsträckning kopplas till olika former av vårdmöjligheter.
            Det finns i dag seniorboenden där tillgång finns till såväl omvårdnads­personal
            som sjuksköterska och läkare, men det är än så länge ovanligt.
            Vanligast är att de boende i senior- eller trygghetsboenden får
            omvårdnadsbehov genom att ansöka om hemtjänst. Vissa seniorboenden
            driver hemtjänst kopplat till boendet. De boende får även hemsjukvård
            precis som i en vanlig bostad.
          </p>
          <p xml:id="i-75nMufb1oVBwwSysjGDW1W">
            Förutom att det finns potential för att utveckla boendeformerna
            menar vi att det kommer att behövas byggas betydligt fler boenden
            av denna typ i takt med att andelen äldre ökar. Det är dessutom
            en viktig framtidsfråga för äldreomsorgen i stort. I det arbetet
            har kommunerna en viktig roll både genom att stimulera tillkomsten
            av seniorboenden och trygghetsboenden genom mark- och bostadspolitik
            liksom genom medverkan av kommunal hemtjänst och hemsjukvård.
            De kan också komplettera marknaden genom tydliga ägardirektiv
            till kommunägda bostadsföretag om att bygga exempelvis trygghetsboenden.
          </p>
          <p xml:id="i-Q76Zrs7ran4Xh8DjQ2iHgL">
            Flera kommuner har också inrättat olika former av subventionsmodeller
            för att stimulera till fler trygghetsboenden. I dessa subventioneras
            värdinna/värdtjänster, gemensamma ytor med mera samtidigt som
            krav ställs på hur boendena ska vara utformade och vilka tjänster
            som ska erbjudas. Här finns behov av att sprida goda exempel,
            så att fler kommuner kan erbjuda den här typen av boenden.
          </p>
          <p xml:id="i-W38v1XtLDw3UfYgrvUCBMy">
            Det finns anledning att se över hur nationella byråkratiska regelverk
            försvårar, fördyrar och detaljstyr hur äldreboenden ska se ut.
            Ett – av många – exempel är Arbetsmiljöverkets bestämmelser som
            bland annat innebär att det ska vara ett fritt arbetsutrymme på
            minst 0,8 meter vid sidan av toalettstolen och 1,3 meter framför
            toalettstolen på särskilda boenden. Viten utdöms om några centimeter
            saknas. Detta har skapat stora problem över hela landet. Badrum
            och hela boenden får byggas om för enorma belopp för att tillgodose
            Arbetsmiljöverkets krav, och vissa boenden har genom åren fått
            lägga ner. Äldre har i onödan fått flytta. Dessutom är kraven
            olika beroende på om verksamheten drivs av kommuner eller av fristående
            aktörer. Det behövs en nationell översyn kring den detaljstyrning
            som myndigheter utövar kring hur våra äldreboenden ska se ut.
          </p>
          <head xml:id="i-UjkEc8WMcVFdZLHk697S1M" type="h2">
            Stärk äldreomsorgens medarbetare
          </head>
          <p xml:id="i-TRM2bXEZHUuYeH6hz7Cj8B">
            I dag råder stora svårigheter och finns omfattande problem vad
            gäller att kunna säkerställa kompetens- och personalförsörjningen
            inom äldreomsorgen. Många gånger bottnar upplevda brister av kvalitet
            i äldreomsorgen på dess oförmåga till kontinuitet i bemanning.
            Den kortsiktiga och långsiktiga förmågan att säkra personalförsörjningen
            är därför helt avgörande för äldreomsorgens möjligheter att kunna
            bedriva verksamhet av hög kvalitet.
          </p>
          <p xml:id="i-KaePKaMta8ApfG5y3Vuzz7">
            Det behövs fler undersköterskor. Av landets 290 kommuner svarar
            över sex av tio att de har svårt att rekrytera personal. Samtidigt
            är den långsiktiga trenden att antalet undersköterskor i kommunerna
            har ökat från cirka 41 500 anställda till ungefär 125 000 anställda
            under perioden 1995–2014.
            <ref xml:id="i-Hnvdn9NDxjwQygng6FLR54" target="i-JYRfRHGf2UyDpNds9GEWHQ">
              [3]
            </ref>
          </p>
          <p xml:id="i-SD1sK9CiTR8XS2SvcbbJh1">
            Därtill visar Statistiska centralbyrån att det totalt var cirka
            138 000 undersköterskor som arbetade inom hemtjänst, hemsjukvård
            och äldreboenden år 2015. Drygt nio av tio undersköterskor är
            kvinnor.
            <ref xml:id="i-GcshCewYLQQXaBZK1EtoEF" target="i-TXVs1eoNxSNuyEpCpRQRmC">
              [4]
            </ref>
          </p>
          <head xml:id="i-LyRhAi6a5DgF8UsTVrVw4Y" type="h2">
            Ledarskapsutbildning inom äldreomsorgen
          </head>
          <p xml:id="i-3pL8QQ4sLLDx1KgRH7yrPa">
            Uppskattad och omtyckt verksamhet inom äldreomsorgen präglas
            ofta av tydliga prioriteringar, stort engagemang och närvarande
            och synligt ledarskap. Ofta är det så kallade eldsjälar som är
            drivande när det är verksamheter som utmärker sig på ett positivt
            sätt. Det gör emellertid samtidigt att det blir väldigt sårbart.
            Ett professionellt ledarskap tillsammans med medarbetarnas kunnande
            och möjligheter till kompetens­utveckling ger en stabilare grund
            att stå på för att nå hög kvalitet inom äldreomsorgen.
          </p>
          <p xml:id="i-AKXCpNUk8jutfUbtJvWB2G">
            Vi vill inrätta en ledarskapsutbildning avsedd för framtidens
            ledare inom äldreomsorg. Det handlar om att ge professionen en
            ännu starkare och tydligare roll. Äldreomsorgens medarbetare behöver
            ett tydligt och metodiskt stöd av sina chefer. Ledare och personal
            behöver kunskap om det friska och sjuka åldrandet för att kunna
            leda och styra sina enheter.
          </p>
          <p xml:id="i-38d9UsEDGNPg6pqzNZ2J85">
            Vi vill i samarbete med intresseorganisationer och utförare av
            äldreomsorg ta fram förslag på ledarskapsutbildning rörande äldreomsorgens
            samlade verksamheter. Det är viktigt att kommunerna tar sitt arbetsgivaransvar
            och utvecklar kvalificerade ledarskaps­utbildningar. I de kommuner
            där det finns fristående aktörer ska även de erbjudas deltagande.
            Ledarskapsutbildningen ska i första hand vara avsedd för ”första
            linjens” chefer inom hemtjänst och äldreomsorg.
          </p>
          <p xml:id="i-2bMav2ATXpHSpNB4ZibM9c">
            Vi vill stärka det lokala ledarskapet, stimulera vidareutbildningar,
            handledarstöd och att äldreomsorgen lokalt tar fram mentorskapsprogram.
            Chefer inom äldreomsorgen måste få rimliga förutsättningar för
            ett mer närvarande ledarskap. Det kan till exempel handla om mindre
            personalgrupper för varje chef.
          </p>
          <head xml:id="i-4YejQ8H9oPszLAwMM9EyV6" type="h2">
            Äldres trygghet – kvalitetskontrakt i äldreomsorgen
          </head>
          <p xml:id="i-5oyZxRHDCSD2dTG6Dh9sAy">
            Det är viktigt att förbättra äldreomsorgens samlade kvalitet.
            Kvalitet inom äldreom­sorgens verksamheter låter sig inte utvärderas
            av ett enstaka krav eller enbart en indikator. Därför föreslås
            att ett begränsat antal nationella kvalitetskrav för äldre­omsorgens
            verksamheter fastställs, som ska spegla en samlad bedömning av
            äldreomsorgens kvalitet.
          </p>
          <p xml:id="i-AMeDDVQfWWQ8Mw1YxV6Wqa">
            Kvaliteten i utförd äldreomsorg respektive rättssäkerheten i
            biståndsbedömningen ska inte avgöras av vilken socialtjänst som
            fattat beslutet. Så ser det dock inte ut i praktiken. För att
            säkerställa att äldre oavsett bostadsort ges bästa möjliga äldreboende
            och hemtjänst vill vi införa ett kvalitetskontrakt i äldreomsorgen.
          </p>
          <p xml:id="i-PLrUfhPGLL8bagxwmycb5w">
            Kvalitetskontraktet tecknas mellan huvudmän och berörd kommun
            avseende den utförare/enhet som inte når de fastställda kvalitetskraven.
            Att inte nå upp till kraven innebär att den utförda äldreomsorgen
            bedömts hålla otillräcklig eller undermålig kvalitet. Kvalitetskontrakten
            är obligatoriska. De gäller så länge inte kvalitetskraven nås,
            dock som längst tre år. Därefter inträder andra åtgärder.
          </p>
          <p xml:id="i-AwNoNU3HG1enATFQeezHya">
            Kvalitetskontrakten ska innehålla krav på åtgärder som forskning
            och beprövad erfarenhet har visat kan möta de ställda nationella
            kvalitetskraven. Finansieringen av dessa nödvändiga åtgärder ska
            delas mellan stat och berörd huvudman.
          </p>
          <head xml:id="i-Hxxczuh4kfLx5P7x93h8ME" type="h2">
            Kvalitetssäkrad demensvård
          </head>
          <p xml:id="i-BtA4fCxqM1aYj7o3NScekH">
            Demens är ett samlingsnamn och övergripande diagnos för en rad
            symtom som uppstår till följd av skador i hjärnan. Det vanligaste
            är att minnet försämras och förmågan att kunna planera och genomföra
            helt vardagliga sysslor minskar. Såväl språk som den drabbades
            förmåga att uppfatta tid och orienteringsförmåga påverkas negativt.
            Därutöver kan det ofta uppstå ökad oro, beteendeförändringar och
            nedstämdhet.
          </p>
          <p xml:id="i-9AGz5PtDRxsSr1PgHmnm7F">
            Varje år insjuknar omkring 25 000 människor i Sverige i en demenssjukdom.
            Var femte person över 80 år är drabbad av demens. Det totala antalet
            som är drabbade av demens i Sverige beräknas uppgå till ungefär
            160 000 personer. Detta antal kommer att öka i takt med att antalet
            äldre i befolkningen stadigt ökar. År 2050 beräknas så många som
            cirka 240 000 personer i Sverige vara drabbade av demens.
            <ref xml:id="i-2m28MUZZCUwFFxzT3FqDDV" target="i-yecscP3RNcgh8YiK6HoA6">
              [5]
            </ref>
          </p>
          <p xml:id="i-StibefhDx66Ujd3DDEQQS5">
            Demensvården ska vara kvalitetssäkrad, ett exempel är Silviacertifiering.
            Därför bör ett gemensamt handlingsprogram tas fram för att åstadkomma
            kvalitetssäkrad och sammanhållen demensvård. Arbetet med att stärka
            kompetensen och kunskapen inom demensvården ska fortsätta. Detta
            sker bland annat genom strukturerad vidareutbildning vid det nationella
            kompetenscentrumet inom demensvården, Silviahemmet.
          </p>
          <p xml:id="i-5yWTEpRhF8HVUfNgiuivWG">
            Det är centralt att förstå att demens inte drabbar enbart personer
            över 65 år. Det drabbar även människor i 40–45-årsåldern. Tyvärr
            är yngre personers demensvård eftersatt och bristfällig. Det är
            av avgörande betydelse att det finns en väl fungerande verksamhet
            för yngre dementa. Detta ställer krav på förmåga att följa med
            vid förändringar hos den som fått diagnosen demens.
          </p>
          <p xml:id="i-TPjM3ugcxUcftyvqPE55n9">
            Det behövs välutbildad personal i demensvården. En väl fungerande
            demensvård för yngre personer kan ge ökad livskvalitet och fördröja
            vidare sjukdomsförlopp. God vård och stöd till anhöriga kan möjliggöra
            att yngre dementa kan bo kvar hemma längre vilket också ger ökad
            livskvalitet.
          </p>
          <p xml:id="i-7uxMLBMeZQ8wvY7PoSFPZn">
            Det är utmärkt att Socialstyrelsen presenterat ett underlag för
            ”En nationell strategi för demenssjukdom”.
            <ref xml:id="i-SXbNGR96vUKiF4CmBwDcWG" target="i-DGBMNYPb6MAXq57fB9CYrx">
              [6]
            </ref>
          </p>
          <p xml:id="i-98gtgVgWtZnbqKrcJeqm6V">
            Den webbaserade utbildningen avseende personcentrerad omvårdnad
            för personer med demenssjukdom ska utvärderas kontinuerligt. Över
            64 000 personer har genomgått den fram till och med år 2014 genom
            Svenskt Demenscentrum.
            <ref xml:id="i-F1iv9UKmamEfMPcmUbwmUj" target="i-9d8dSmFmbJnUUR2bq95XCX">
              [7]
            </ref>
          </p>
          <head xml:id="i-CrHsp67qbnq7JTyXmgVQWD" type="h2">
            Stimulera digitalisering inom äldreomsorgen
          </head>
          <p xml:id="i-2YAGcf6G8GYG7GhNYdB4Kc">
            Modern teknik kan förbättra livskvaliteten för Sveriges äldre.
            Möjligheten att på ett enkelt sätt komma i kontakt med sin familj
            och släktingar kan vara skillnaden på att tillbringa en dag ensam
            eller inte. Ett samtal eller några meddelanden via en applikation
            kan räcka för att känna sig delaktig. Tröskeln för att använda
            ny teknik som till exempel olika filmtjänster eller bildarkiv
            kan kännas hög, men samtidigt vara ovärderlig när man väl kommer
            över den.
          </p>
          <p xml:id="i-MrNfrbJqfdaymzgnrhMpMi">
            Digitaliseringen inom äldreomsorgen har påbörjats men sker långsamt
            och i högst varierande omfattning. Ny digital teknik kan vara
            så kallade smarta golv, kameror som kan reagera på udda rörelser
            och olika sorters robotar. Detta är exempel på hjälpmedel som
            gör att äldre kan klara vardagslivet bättre, öka de äldres integritet
            och självständig­het samt bidra till trygghet i hemmet eller på
            äldreboendet. Det saknas dock tillräcklig samordning, samarbete
            och samverkan mellan olika kommuner och andra utförare av äldreomsorg.
          </p>
          <p xml:id="i-Ems3SoKRUXRSkMyKEEJPR7">
            Nya tekniska hjälpmedel kan emellertid aldrig ersätta de avgörande
            mänskliga kontakterna; samtidigt sticker Sverige ut genom att
            vi utvecklar ny digital teknik som ett led i att öka människors
            självständighet och förmåga att klara sig själv. Ny digital teknik
            har stora möjligheter att växa fram som ett bra komplement till
            övrig hemtjänst och äldreomsorg.
          </p>
        </div>
        <div xml:id="i-RdMiT1XXTKj3bEpJ35XLpp" type="signatureBlock">
          <list xml:id="i-TBHJw1sLwgcyJRS14ZCE8C">
            <item xml:id="i-54KwXU258t6BuC9vWUWgfq" who="i-Ws7TTEJpudwigKX5RjyhR4" type="signature">
              Camilla Waltersson Grönvall (M)
            </item>
            <item xml:id="i-PaeVgR2XJdGHYD1wJZnc1t" who="i-5tbgYo4dBB9rh3uBeCweBm" type="signature">
              Johan Hultberg (M)
            </item>
            <item xml:id="i-6ppxRMCuqQn6WWzRv734BV" who="i-8xM6U2UEMYF2ek1xU2cetn" type="signature">
              Ulrika Heindorff (M)
            </item>
            <item xml:id="i-Tb57SdgYx1681qQDn6DK9f" who="i-HVNurMXeCe8w9FG2WJ148E" type="signature">
              Ulrika Jörgensen (M)
            </item>
            <item xml:id="i-gC49CNaGLneiweyyc1kWD" who="i-UwP5i3Nf2rsj5W3x9BMAEh" type="signature">
              John Weinerhall (M)
            </item>
            <item xml:id="i-FsyEfeqno4f5deBxTNMNHb" who="i-SUAEH6RCke4pVRKPPGZ14p" type="signature">
              Mattias Karlsson i Luleå (M)
            </item>
            <item xml:id="i-3JmUw9bajoQRpmZQK7jMu1" who="i-ChDzdZDYwg4X9oGXyFy8Ta" type="signature">
              Kristina Axén Olin (M)
            </item>
          </list>
        </div>
        <div xml:id="i-DPb6sprDbfN1XeHKTRBNpm" type="motNotes">
          <noteGrp xml:id="i-PLnapz5ZtHUiimh6yFJFxL">
            <note xml:id="i-LBtXWSS5BJPHzkDgbWVJZr">
              [1] Socialstyrelsens årliga undersökning till alla äldre med
              äldreomsorg.
            </note>
            <note xml:id="i-TVMHV4vW1CfShNCWmM4mY1">
              [2] Statistiska centralbyrån.
            </note>
            <note xml:id="i-JYRfRHGf2UyDpNds9GEWHQ">
              [3] Läs mig! Nationell kvalitetsplan för vård och omsorg om äldre
              personer, SOU 2017:21.
            </note>
            <note xml:id="i-TXVs1eoNxSNuyEpCpRQRmC">
              [4] Statistiska centralbyrån, yrkesregistret 2015.
            </note>
            <note xml:id="i-yecscP3RNcgh8YiK6HoA6">
              [5] Svenskt Demenscentrum.
            </note>
            <note xml:id="i-DGBMNYPb6MAXq57fB9CYrx">
              [6] En nationell strategi för demenssjukdom, Socialstyrelsen.
            </note>
            <note xml:id="i-9d8dSmFmbJnUUR2bq95XCX">
              [7] Svenskt Demenscentrum.
            </note>
          </noteGrp>
        </div>
      </div>
    </body>
  </text>
</TEI>
