<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00255">
  <teiHeader>
    <fileDesc>
      <titleStmt>
        <title>Förbättrad kontroll över de statliga utgifterna</title>
        <author>Joakim Ollén</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrad kontroll över de statliga utgifterna</title>
          <idno type="rdwebb">G502255</idno>
          <rs type="number">255</rs>
          <ref type="dokument_url_text">http://data.riksdagen.se/dokument/G502255/text</ref>
          <ref type="dokument_url_html">http://data.riksdagen.se/dokument/G502255</ref>
          <ref type="dokumentstatus_url_xml">http://data.riksdagen.se/dokumentstatus/G502255</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ZyvGjLNqgpFpKbCbQnZSM</idno>
            <name>JOAKIM OLLÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4eptv6diEksu9ffg3LxkC8" type="signed"/>
        <correspContext corresp="i-4eptv6diEksu9ffg3LxkC8">
          <note type="signatory" corresp="i-ZyvGjLNqgpFpKbCbQnZSM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__255/mot_198182__255-001.pdf"/>
      <fw xml:id="i-62i87ixXEcR49CAAVAoGYM">
        Motion 1981/82:255
      </fw>
      <div xml:id="i-5jsizgYHLxd8HVmESWiwLD" type="motHeader">
        <div xml:id="i-AtRxcx4LB3ASpSHjzhQnem" type="motTitle"/>
        <div xml:id="i-MxgNuoKiz9VcBx3MW3o5qQ" type="motSubmissionInfo"/>
      </div>
      <div xml:id="i-3sMgDA3N5LBJBewRZrXavZ" type="motBody">
        <div xml:id="i-88G7syhpNCfKFjPYoqgiPa">
          <p xml:id="i-7yvvDV6t2bJQzmkd8nnFKr">
            Joakim Ollén Förbättrad kontroll över de statliga utgifterna
          </p>
          <p xml:id="i-mLmXuu8dMmRnNcKinZ6rr">
            ”Det kan på goda grunder antas att debatten om vilka delar av
            den offentliga sektorn som måste skäras ned kommer att bli intensiv
            under 1980-talet, en debatt som i dag närmast betraktas som asocial.”
            Denna förutsägelse gjordes i motion 1978/79:218 angående kontrollen
            av statlig verksamhet. Under de tre år som gått sedan den motionen
            väcktes har insikten om vårt lands allvarliga ekonomiska situation
            ökat väsentligt. Allt fler politiker hyser uppfattningen att det
            i dag inte finns någon uppgift viktigare än den att motverka den
            fortsatta försvagningen av statens och nationens ekonomiska ställning.
            Fortfarande är det, förhoppningsvis, möjligt att med en ”normal”
            politisk verksamhet och i de former som det demokratiska styrelseskicket
            förutsätter reparera den skada som redan vållats. Det krävs emellertid
            att det politiska arbetet i större utsträckning än hittills inriktas
            på att föra en ekonomisk politik som stimulerar produktion och
            tillväxt och — när det gäller att komma till rätta med de växande
            statliga budgetunderskotten — en effektiv prioritering av de statliga
            utgifterna. För att en sådan prioritering skall kunna göras krävs
            dock att de politiska beslutsfattarna är välinformerade om den
            ekonomiska effektiviteten hos olika statliga verksamhetsgrenar.
            I årets budgetproposition föreslår rege- ringen att riksdagen
            skall besluta anslå 251 miljarder kronor för olika ändamål. Detta
            enorma belopp består till stor del av anslag vars användning är
            relativt lättkontrollerbar. Budgetens utgiftssida brukar till
            två tredjedelar anses utgöras av transfereringar. Av allt större
            betydelse blir vidare räntekostnaderna för den ackumulerade statsskulden.
            Men även bortsett från dessa delar av budgeten återstår stora
            summor som mera direkt är hänförliga till den statliga verksamheten.
            Framför allt när det gäller dessa belopp är det av största vikt
            att riksdagen, i egenskap av ansvarig för anslagsbesluten, har
            en god kontroll över vad skattebetalarnas pengar verkligen används
            till. Denna kontroll är i dag bristfällig. Kritik kan i flera
            avseenden riktas mot den statliga revisionsverksamhet som ju ytterst
            har till syfte att vara det redskap med vilket de politiska beslutsfattarna
            kan kontrollera statsförvalt- ningens medelsförbrukning. Den revisionsverksamhet
            som bedrivs genom riksrevisionsverkets försorg har förvaltningsrevisionell
            inriktning. Det innebär att revisionen är inriktad på att göra
            breda översyner av olika verksamheter. Inriktningen på förvaltningsrevision
            har förvisso sina förtjänster. Samtidigt är det uppenbart,
          </p>
          <pb facs="riksdagen-motions-pdf/data/198182/mot_198182__255/mot_198182__255-002.pdf"/>
          <fw xml:id="i-8hTxoKz1vrp2ZoVFuGBsVN">
            Mot. 1981/82:255 3
          </fw>
          <p xml:id="i-3jRhDQKfXhMZtyNRjQZo1d">
            bl.a. genom utvärderingar utförda inom riksrevisionsverket, att
            den fortlöpande redovisningsrevisionella verksamheten har blivit
            eftersatt. Redovisningsrevisionen sker genom ett antal revisionskontor
            placerade på de olika myndigheterna. Revisionskontoren svarar
            i princip för hela den basrevision utan vilken varje mera övergripande
            bedömning av verksamhe- ten blir osäker. Det är med andra ord
            svårt att få till stånd en effektiv förvaltningsrevision av mera
            översiktligt slag i avsaknad av en effektiv och oberoende redovisningsrevision.
            Beträffande revisionskontoren kan vidare sägas att just frågan
            om oberoendet i förhållande till de granskande myndigheterna,
            eller snarare bristen på oberoende, har vållat åtskillig kritik.
            Genom ett beslut 1978 stärktes visserligen dessa revisionskontor
            i vissa hänseenden. Sålunda är det numera RRV som tillsätter cheferna
            för revisionskontoren, inte myndigheten själv, och det är chefen
            för revisions- kontoret som fastställer revisionsplan för respektive
            myndighet, inte myndigheten som fastställer revisionsplan för
            sig själv. Fortfarande kan emellertid hävdas att någon oberoende
            redovisningsrevision av det slag som exempelvis aktiebolag är
            ålagda enligt aktiebolagslagen inte förekommer för statlig verksamhet.
            I motion 1978/79:218 framhölls att en radikal förändring syftande
            till att ge all statlig revision ett verkligt oberoende i förhållande
            till den granskade verksamheten vore att inplacera revisionsverksamheten
            under riksdagens huvudmannaskap. Riksdagen har i dag till sitt
            förfogande riksdagens revisorer, vars verksamhet emellertid närmast
            måste karaktäriseras som marginell. Den måttliga förstärkning
            av riksdagsrevisorerna som skedde för ett par år sedan förändrar
            inte detta intryck. Till riksdagens revisorers förfogande finns
            ca 15 kvalificerade handläggare medan regeringens kontrollorgan,
            RRV, förfogar över ca 185 handläggare. Riksdagens relativa betydelselöshet
            när det gäller granskning av statlig verksamhet kan inte sägas
            vara ett historiskt fenomen. Statsrevisionen, under riksdagen,
            spelade i början av seklet en mera betydelsefull roll, och det
            är först genom successiva reformer genom vilka regeringen har
            byggt ut sin kontrollapparat som en radikal förändring skett.
            Ironiskt nog var det genom ett initiativ från statsrevisionen
            1940 som en mera kraftfull utbyggnad av regeringens kontrollorgan
            tillkom. Genom beslut av 1943 års riksdag tillskapades statens
            sakrevision för att vid sidan av riksräkenskapsverket granska
            statsförvaltningen från allmänna ekonomiska synpunkter. Genom
            ett riksdagsbeslut 1947 stärktes riksräkenskapsverkets resurser
            samtidigt som det fastställdes att utvecklingen mot systematisk
            stickprovskontroll skulle fortsätta. Fredrik Sterzel konstaterar
            i ”Riksdagens kontrollmakt” att ”dessa reformer medförde att regeringen
            fick ojämförligt större resurser till sitt förfogande på de områden
            där riksdagens revisorer förut intagit en förgrundsplats.” Sterzels
            mera sammanfattande bedömning av verksamhe- ten inom riksdagens
            revisorer är värd att återges. Han konstaterar:
          </p>
          <pb facs="riksdagen-motions-pdf/data/198182/mot_198182__255/mot_198182__255-003.pdf"/>
          <fw xml:id="i-NGHCoZXFab4L9iKg3f7xGb">
            Mot. 1981/82:255 4
          </fw>
          <p xml:id="i-BCvCx8YXnZHN1Nduiz5xs9">
            Statsutgifternas och den offentliga förvaltningens kraftiga tillväxt
            har medfört, att revisorerna inte längre kan fortlöpande överblicka
            och följa hela den statliga och statsunderställda verksamheten
            och inte heller genomföra en systematisk stickprovskontroll, något
            som var möjligt ännu under tiden före det andra världskriget.
            Vidare har en omfattande apparat för rationalise- ringsverksamhet
            och förvaltningsrevision byggts upp under regeringen, medan riksdagens
            revisorer tidigare var den enda institution som kontinu- erligt
            granskade förvaltningen från sådana synpunkter. Slutligen har
            revisorsuppdragen blivit bisysslor för hårt engagerade riksdagsmän,
            väsent- ligen under riksdagens sessioner, medan revisorerna tidigare
            ägnade tre månaders i huvudsak odelad uppmärksamhet åt sin uppgift.
            Dessa tre faktorer har tillsammans medverkat till att minska statsrevisionens
            sakliga betydelse och effektivitet.
          </p>
          <p xml:id="i-UiAvhEh2hw9gYY8RGnmZdE">
            Det kan alltså konstateras att riksdagens kontrollmöjligheter
            är relativt svaga i en situation då rikets finanser motiverar
            en högeffektiv kontrollap- parat. Det kan rimligen inte vara endast
            regeringens uppgift att ha en överblick över den statliga verksamheten
            och att med utgångspunkt här initiera och ta ansvar för de förändringar
            av den statliga verksamheten som måste ske. I detta sammanhang
            kan framhållas att den nuvarande fördelningen i Sverige mellan
            regeringskontroll och riksdagskontroll inter- nationellt är nära
            nog unik. I flertalet med oss jämförbara länder är det parlamentet
            som har huvudansvaret för kontrollen av den statliga verksam-
            heten. I den ovannämnda motionen framhölls att fyra fördelar skulle
            stå att vinna med en lösning innebärande att riksdagen blev huvudman
            för den statliga revisionsverksamheten. För det första skulle
            riksdagen få direkta indikationer på missförhållanden av olika
            slag i den statliga verksamheten. För det andra skulle budgetarbetet
            i riksdagen kunna samordnas med granskningen av förvaltningarnas
            verksamhet. För det tredje skulle riksda- gen få möjlighet att
            skaffa sig en bättre överblick över den verksamhet som i dag mera
            formellt än reellt står under demokratisk kontroll. För det fjärde
            skulle all granskning ske helt oberoende av såväl den enskilda
            myndigheten som statsförvaltningen i övrigt. Sammantaget skulle
            riksdagens arbetsmäs- siga förutsättningar för att åstadkomma
            den ekonomiskt nödvändiga förändringen av den offentliga sektorn
            väsentligt förbättras. I finansutskottets utlåtande över motionen
            framhöll utskottet att det kunde instämma i flera av de principiella
            motiveringar för en ändrad ordning i fråga om revisionen inom
            statsförvaltningen som redovisats i motionen. Man var emellertid
            inte beredd att då ta något initiativ med hänsyn till den pågående
            förvaltningsutredningen. När frågan återkom under föregående riksmöte
            i motion 1980/81:400 framhöll konstitutionsutskottet, som då behandlade
            frågan, att något initiativ till ytterligare utredningar inte
            borde tas innan resultatet av förvaltningsutredningens arbete
            redovisats. I samma betänkande aviseras emellertid att det efter
            förvaltningsutredningens slutförande bör vara aktuellt med en
            ny utredning syftande till att se över JO-ämbetets ställning men
            även andra frågor som rör riksdagens kontroll-
          </p>
          <pb facs="riksdagen-motions-pdf/data/198182/mot_198182__255/mot_198182__255-004.pdf"/>
          <fw xml:id="i-VPL3S75MbWWLrHd3Zfoj3P">
            Mot. 1981/82:255 $
          </fw>
          <p xml:id="i-CDcTvA9qduzMZBBN3isPb7">
            makt. Enligt min mening hör frågan om den statliga revisionens
            ställning till det område som i ett sådant läge borde bli föremål
            för uppmärksamhet. Riksdagen bör således, i samband med ett initiativ
            rörande översynen av JO-ämbetets ställning, vilket förvisso är
            angeläget, hos regeringen begära att även de i denna motion upptagna
            frågorna blir föremål för utredning. Med stöd av vad ovan anförts
            hemställs att riksdagen hos regeringen begär att frågan om huvudmannaska-
            pet för den statliga revisionsverksamheten i lämpligt samman-
            hang blir föremål för utredning.
          </p>
          <p xml:id="i-7ZumtAVyYKKajcCAESWDA3" type="date">
            Stockholm den 13 januari 1982
          </p>
          <div xml:id="i-9io3SVe3ZeHZnimguGupFe" type="signatureBlock">
            <p xml:id="i-GXBS948x3faUh5kBnyh2hq" who="i-ZyvGjLNqgpFpKbCbQnZSM" type="signature">
              JOAKIM OLLÉN (m)
            </p>
          </div>
        </div>
      </div>
    </body>
  </text>
</TEI>
