<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__543/mot_1950__ak__543-001.pdf"/>
      <div type="motHeader" xml:id="i-8WVvtveCf9UTUoHnfxNoEc">
        <div type="motTitle" xml:id="i-2MHSrXxUe25jXAM1AdrqGu"/>
        <div type="motSubmissionInfo" xml:id="i-XVpa6JpsUiT3eXf5zTH1x7"/>
      </div>
      <div type="motBody" xml:id="i-5DGSTLUvRbxe6vKLz5LLLN">
        <div xml:id="i-BDhXx26pVdnDKVX1dH3vDy">
          <p xml:id="i-3VjVZcoMAWj7HF58a6fhzU">
            12 Motioner i Andra kammaren, nr 543.
          </p>
          <p xml:id="i-E3PKmqztNEX4whM9gnHsEH">
            Nr 543.
          </p>
          <p xml:id="i-QpSqeqDqJfzK9DPHUAYuGN">
            Av herr Larsson i Stockholm m. fl., i anledning av Kungl. Maj:ts
            proposition, nr 165, angående anslag för bud- getåret 1950/51
            till Stockholms och Göteborgs hög- skolor m. m.
          </p>
          <p xml:id="i-2QV8awVXFoi28jKbtDCwj2">
            Genom beslut av 1948 års riksdag, skrivelse nr 326, ha träffats
            tvenne avtal för att trygga Stockholms och Göteborgs högskolors
            framtida ställ- ning, det ena mellan staten, Stockholms stad och
            Stockholms högskola, det andra mellan staten, Göteborgs stad och
            Göteborgs högskola. Enligt avtalsbestämmelserna ha staten och
            de båda städerna förbundit sig att på visst sätt bidraga till
            högskolornas verksamhet. Genom särskilda av chefen för kungl.
            ecklesiastikdepartementet tillkal- lade sakkunniga ha de ekonomiska
            förhållandena klargjorts för såväl Stockholms som Göteborgs högskola.
            Därvid ha även uppdragits riktlinjer för den upprustning av högskolorna,
            som kunde anses ofrånkomlig för att dessa skulle uppnå paritet
            med universiteten. Samtliga kostnader uppdela- des av de sakkunniga
            på två etapper, varav den första avsåg omedelbart aktuella eller
            möjliga åtgärder och den andra innefattade förslag, vilka av praktiska
            skäl hade synts böra anstå kortare eller längre tid. I utredningen
            förordade de sakkunniga, att terminsavgifterna skulle borttagas
            i första etappen av högskolornas upprustning. Denna fråga ansågs
            sålunda vara en av de viktigaste, som borde lösas i en första
            omgång i strävandet att ernå en likställighet mellan högskolorna
            och statsuniversiteten. I den nu framlagda propositionen redovisas
            de höga lärjungeavgifterna vid Stockholms högskola. Terminsavgifterna
            utgöra sålunda 150 kronor inom matematisk-naturvetenskapliga avdelningen,
            156 kronor inom stats- och rättsvetenskapliga avdelningen samt
            125 kronor inom humanistiska avdelningen. Av dessa belopp avse
            25 kronor (inom stats- och rättsveten- skapliga avdelningen 26
            kronor) avgift till högskolans studentkår och vederbörande fakultetsförening.
            För de studerande innebär detta sålunda en utgift på omkring 300
            kronor per år. Befrielse från viss del av termins- avgiften kan
            i särskilda fall medgivas lärjungar på grund av medellöshet. Vidare
            uttagas avgifter utgörande ersättning för förbrukningsmateriel
            av deltagare i naturvetenskapliga laboratorier. Tillsammans ha
            dessa avgifter från de studerande redovisats i en post på 395
            000 kronor på inkomstsidan i högskolans förslag till stat för
            budgetåret 1950/51. I departementschefens förslag till huvudstat
            har inkomstsumman ökats till 410 000 kronor.
          </p>
          <pb facs="riksdagen-motions-pdf/data/1950/mot_1950__ak__543/mot_1950__ak__543-002.pdf"/>
          <p xml:id="i-33dqR8T3sUoKoGxFx1R8Wr">
            Motioner i Andra kammaren, nr 543. 13
          </p>
          <p xml:id="i-JSyNR1iKtV15VHoUcQ9L3u">
            Vid Göteborgs högskola uttagas terminsavgifter med ett så pass
            blygsamt belopp som 20 kronor. Då styrelsen för Stockholms högskola
            år 1948 för första gången fram- lade förslag till stat i enlighet
            med bestämmelserna i det nya avtalet, be- tonade styrelsen önskvärdheten
            av att terminsavgifterna borttogos men ansåg sig icke då kunna
            framlägga förslag därom. Ledamoten, borgarrådet Tomson antecknade
            till styrelsens protokoll skiljaktig mening och anförde, att det
            vid avtalsuppgörelsen framstått som ett väsentligt intresse att
            de studerande ej i fortsättningen skulle betungas med avgifter.
            Detta önske- mål borde enligt hans mening ej stå tillbaka för
            övriga erforderliga åtgär- der. Han yrkade därför, att anslag
            måtte uppföras i statförslaget med belopp som möjliggjorde att
            terminsavgifterna borttoges. I samband med behandlingen av högskolans
            statförslag uttalade Stock- holms stadsfullmäktige, att, om statsmakterna
            skulle finna det möjligt att godtaga en anslagshöjning för att
            ersätta inkomsterna av terminsavgifterna, intet syntes vara att
            erinra mot att staden påtoge sig sin del av kostnaderna. Efter
            motioner i ärendet vid 1949 års riksdag framhöll statsutskottet
            önskvärdheten av att terminsavgifterna upphörde. Utskottet utgick
            ifrån att Kungl. Maj:t hade sin uppmärksamhet på nämnda spörsmål
            och efter närmare utredning, så snart den ekonomiska situationen
            det medgåve, fram- lägger förslag om terminsavgifternas borttagande.
            Riksdagen beslöt i en- lighet med utskottets förslag att icke
            bevilja medel för möjliggörande av terminsavgifternas upphörande.
            I nu framlagd proposition redovisas en framställning från Stockholms
            högskolas studentkår, som hemställt, att Kungl. Maj:t måtte till
            1950 års riksdag framlägga sådant förslag angående terminsavgifterna
            vid högsko- lan, att dess studerande i detta hänseende bleve likställda
            med statsuniver- sitetens. Stockholms stadsfullmäktige ha upprepat
            sin tidigare givna för- klaring angående terminsavgifterna, att
            staden vore villig att påtaga sig sin del av kostnaderna vid ett
            eventuellt borttagande av terminsavgifterna. I särskild skrivelse
            till chefen för kungl. ecklesiastikdepartementet har bor- garrådet
            Tomson hemställt, att i propositionen avseende stat för Stockholms
            högskola för budgetåret 1950/51 måtte upptagas medel för att möjliggöra
            slopande av elevernas terminsavgifter. I den nu framlagda propositionen
            har departementschefen förklarat, att han med hänsyn till det
            statsekonomiska läget icke heller i år kan förorda, att terminsavgifterna
            nu nedbringas eller slopas. I sin statframställning har Stockholms
            högskola begärt ökning av ansla- get med sammanlagt i runt tal
            1700 000 kronor, varav 560 000 kronor till avlöningar, 60 000
            kronor till omkostnader, 260 000 kronor till materiel- anskaffningar
            samt 816 000 kronor till engångsanslag för ny- och ombygg- nader.
            Denna betydande anslagshöjning ligger inom ramen för den första
          </p>
          <pb facs="riksdagen-motions-pdf/data/1950/mot_1950__ak__543/mot_1950__ak__543-003.pdf"/>
          <p xml:id="i-JCdgaQXWdoyBrM3NkSXqjx">
            14 Motioner i Andra kammaren, nr 543.
          </p>
          <p xml:id="i-W3CtebHxoZJYwT2wsm6vif">
            etappen av det upprustningsprogram, som fick sin ekonomiska grundval
            genom det ovannämnda avtalet. I föreliggande proposition föreslås
            anslags- höjningen reducerad till 456 100 kronor. Vid sina tidigare
            uppvaktningar har studentkåren uttalat, att den icke önskade,
            att avskaffandet av terminsavgifterna skulle konkurrera med hög-
            skolans övriga anslagsbehov. Ett eventuellt avskaffande av terminsavgif-
            terna bör på sätt studentkåren redovisat ses som en fristående
            fråga när- mast av social natur, som hör samman med undanröjandet
            av de ekono- miska utbildningshindren och alltså icke inkräkta
            å högskolans anslags- behov i övrigt. Enligt vår mening är det
            viktigt, att den principiella linjen fasthålles, att de högre
            studierna ej böra försvåras genom avgifter. Det för två år sedan
            ingångna avtalet har även tagit sikte på att jämställa Stockholms
            högskola med statsuniversiteten. Den för eleverna mest kännbara
            skillna- den utgöra därvid för närvarande elevavgifterna. En befrielse
            från avgifter- na skulle således direkt komma eleverna till godo.
            I proposition till årets riksdag angående studentsociala stödåtgärder
            har Kungl. Maj:t bland annat föreslagit införande av studielån
            med statlig kre- ditgaranti. Vidare framlägges förslag rörande
            formerna för en statlig sub- vention till uppförande av studentbostadshus
            och diskuteras olika slag av andra studentsociala stödåtgärder.
            Det synes oss att dessa strävanden att demokratisera utbildningsmöjligheterna
            är en angelägenhet av första ord- ningen. Ekonomiska hinder i
            form av elevavgifter böra därför i första hand avskaffas. I det
            av departementschefen uppgjorda förslaget till huvudstat för Stock-
            holms högskola redovisas å inkomstsidan avgifter från de studerande
            med 410 000 kronor. I denna post ingå emellertid även andra avgifter
            än ter- minsavgifter. De senare torde kunna beräknas till 385
            000 kronor. Om ter- minsavgifterna slopas, skulle på statens del,
            enligt i avtalet angivna regler, komma 306 600 kronor, och på
            Stockholms stads del 78 400 kronor. De av departementschefen beräknade
            anslagsbehoven skulle således behöva ut- ökas till (2 028 600
            + 306 600 =) 2 3335 200 kronor. I enlighet med vad ovan anförts
            föreslå vi, att riksdagen måtte med anledning av proposition nr
            165 dels besluta avskaffa terminsavgifterna för studerande vid
            Stockholms högskola från och med budgetåret 1950/51, dels anvisa
            som Bidrag till Stockholms högskola för budget- året 1950/51 ett
            förslagsanslag om 2 335 200 kronor.
          </p>
          <p xml:id="i-UG5KQcrfToLwQYcyQLm5T1">
            Stockholm den 13 april 1950. Yngve Larsson.
          </p>
          <p xml:id="i-MomzUreZenPMNsvh1wA75T">
            Elis Håstad. Frans Severin. Bertil Ohlin.
          </p>
        </div>
      </div>
    </body>
  </text>
</TEI>
