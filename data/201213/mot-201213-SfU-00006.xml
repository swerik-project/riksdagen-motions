<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SfU-00006">
  <teiHeader>
    <fileDesc>
      <titleStmt>
        <title>med anledning av prop. 2012/13:148 Genomförande av blåkortsdirektivet</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:148 Genomförande av blåkortsdirektivet</title>
          <idno type="rdwebb">H002Sf6</idno>
          <rs type="number">Sf6</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H002Sf6/text</ref>
          <ref type="dokument_url_html">http://data.riksdagen.se/dokument/H002Sf6</ref>
          <ref type="dokumentstatus_url_xml">http://data.riksdagen.se/dokumentstatus/H002Sf6</ref>
          <ref type="doc">http://data.riksdagen.se/fil/68321A09-8D59-42AF-9873-CE4AC18D6CE0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-i4dDQ2RkwxEQyjErFVask" type="basedOn"/>
        <correspContext corresp="i-i4dDQ2RkwxEQyjErFVask">
          <ref>Proposition 2012/13:148</ref>
        </correspContext>
        <correspAction xml:id="i-B1CQwiYptEavMTX8HQxftr" type="signed"/>
        <correspContext corresp="i-B1CQwiYptEavMTX8HQxftr">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-NUS1tmozWw713BWS9kiLoC" type="referral">
          <date when="2013-05-13"/>
        </correspAction>
        <correspAction xml:id="i-EGhTKyem4jhokNPxrJAXX2" type="referral">
          <date when="2013-05-13"/>
        </correspAction>
        <correspAction xml:id="i-CeBLvWQGkAuvG7tkJTpPa8" type="dismissal">
          <date when="2013-05-03"/>
        </correspAction>
        <correspAction xml:id="i-NRsz9RVehkRTz3N6CnUpVW" type="dismissal">
          <date when="2013-05-03"/>
        </correspAction>
        <correspAction xml:id="i-3zp3Q6tijTFuCbPVd7jMN9" type="submission">
          <date when="2013-05-02"/>
        </correspAction>
        <correspAction xml:id="i-SF339z8mzDBHdYA6X98iUC" type="transfer">
          <date when="2013-05-02"/>
        </correspAction>
        <correspAction xml:id="i-Gc9PG34zz6a3mHUbkUrL6B" type="assigned"/>
        <correspContext corresp="i-Gc9PG34zz6a3mHUbkUrL6B">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MYudnmz6cbWLS5x9NEAmiR" type="motHeader"/>
      <div xml:id="i-RfJHEBMcE6jseZx8YxU8Dq" type="motBody">
        <div xml:id="i-HDRd2ruzk5D8GF6BkJPc9s" type="motProposal" subtype="förslag">
          <head xml:id="i-47sXK22V9SHMfkPRNf9TCN">
            Förslag till riksdagsbeslut
          </head>
          <list xml:id="i-4eeWmzqGSwFZsVamLRxuQh" style="ol">
            <item xml:id="i-Kd1aD49pUqYPvHFWFBwUT2">
              Riksdagen tillkännager för regeringen som sin mening vad som
              anförs i motionen om att regeringen bör återkomma med lagförslag
              om att den sökande ska bifoga ett giltigt anställningskontrakt
              eller ett bindande anställningserbjudande till ansökan om EU-blåkort.
            </item>
            <item xml:id="i-A9jxcD29hAStKERonJSqAA">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om att utveckla ett verktyg för att validera yrkeserfarenheten.
            </item>
            <item xml:id="i-AEXDiHfdar1viE2SBZQKxF">
              Riksdagen tillkännager för regeringen som sin mening vad som
              anförs i motionen om att regeringen bör återkomma med lagförslag
              som tillgodoser behovet av efterkontroller för att säkerställa
              att arbetstagaren får den utlovade lönen.
            </item>
            <item xml:id="i-Efq1BgmfQvdfwVd2wF5Ceu">
              Riksdagen tillkännager för regeringen som sin mening vad som
              anförs i motionen om att regeringen bör återkomma med lagförslag
              om att ett EU-blåkort inte ska vara knutet till en viss anställning.
            </item>
            <item xml:id="i-B4G4SYvBxS6ACthVGhuzZy">
              Riksdagen tillkännager för regeringen som sin mening vad som
              anförs i motionen om att regeringen bör återkomma med lagförslag
              om att ett EU-blåkort inte ska ges om arbetsgivaren har påförts
              sanktioner för odeklarerat arbete eller anställning av en utlänning
              som saknar rätt att vistas i Sverige.
            </item>
            <item xml:id="i-4PssAAfN8r9Kc2xWWcHiAs">
              Riksdagen tillkännager för regeringen som sin mening vad som
              anförs i motionen om att regeringen bör återkomma med lagförslag
              om att den som beviljats arbetstillstånd hos en arbetsgivare som
              har brutit mot anställningsavtalet ska få stanna i Sverige tillståndstiden
              ut för att söka en ny anställning.
            </item>
          </list>
        </div>
        <div xml:id="i-9qKF7CCAd5rtqGSbUyYTTt" type="motContent">
          <head xml:id="i-KSBpKoDGLufGyq6pc4KLMk" type="h1">
            Motivering
          </head>
          <p xml:id="i-DmAcEdwBiHMZ1wXcnRjtYh">
            En medborgare i tredjeland som erbjuds en högkvalificerad tjänst
            med hög lön ska enligt ett EU-direktiv kallat blåkortsdirektivet
            ha rätt till arbetstillstånd. Regeringens proposition 2012/13:148
            Genomförande av blåkortsdirektivet föreslår att blåkortsdirektivet
            tillämpas genom ändringar i utlänningslagen som innebär att Sverige
            inför en ny typ av tidsbegränsade uppehålls- och arbetskraftstillstånd
            kallade EU-blåkort.
          </p>
          <p xml:id="i-4zDgWDFUuhC3MkzEAz4fL5">
            I propositionen gör regeringen bedömningen att erbjudandet om
            anställning får anses utgöra ett bindande anbud i förhållandet
            mellan arbetsgivaren och arbetstagaren och att något krav på giltigt
            anställningsavtal därför inte behövs. Vidare menar regeringen
            att arbetsgivaren och arbetstagaren måste vara fria att när som
            helst omförhandla villkoren i anställningskontraktet. Regeringen
            ser därför inget skäl att göra anställningserbjudandet bindande.
            Detta resonemang förutsätter att arbetsgivaren och arbetstagaren
            är jämbördiga parter med samma möjligheter att föreslå och acceptera
            förändringar i avtalsvillkoren. En rimligare beskrivning av situationen
            är dock att den är ojämlik. Den som har lämnat sitt hem och sin
            sysselsättning i en annan del av världen för ett erbjudande om
            arbete på vissa villkor befinner sig i ett underläge om arbetsgivaren
            vill försämra villkoren, då alternativet är att återvända hem.
            Anställningserbjudandet måste därför göras rättsligt bindande.
            Regeringen bör återkomma med lagförslag om att den sökande ska
            bifoga ett giltigt anställningskontrakt eller ett bindande anställningserbjudande
            till ansökan om EU-blåkort. Detta bör riksdagen som sin mening
            ge regeringen till känna.
          </p>
          <p xml:id="i-EBWetktkqnf8QzeDEaKX4r">
            I propositionen föreslås att definitionen av högkvalificerad
            tjänst ska vara att arbetstagaren har minst tre års högskoleutbildning
            eller fem års erfarenhet inom det aktuella yrket eller branschen.
            Den erbjudna lönen ska vara minst 150 procent av den genomsnittliga
            lönen i Sverige. Vidare får lönen, försäkringsskyddet och övriga
            anställningsvillkor inte vara sämre än kollektivavtalets eller
            praxis i branschen eller yrket. Då fem års branscherfarenhet är
            ett tämligen vagt begrepp finns det ett behov av att definiera
            vad det innebär i varje enskilt fall. Regeringen bör återkomma
            med förslag om att utveckla ett verktyg för att validera yrkeserfarenheten.
            Detta bör riksdagen som sin mening ge regeringen till känna.
          </p>
          <p xml:id="i-AW1xtJVieney2AiSoWY49e">
            I propositionen föreslår regeringen att EU-blåkort ska ha en
            maximal giltighetstid på två år och att den som har fått tillståndet
            ska kunna ansöka om förlängning. Ett argument för denna ordning
            som framförs i propositionen är att ett förlängningsärende utgör
            ett tillfälle för Migrationsverket att kontrollera om de ursprungliga
            anställningsvillkoren har uppfyllts. De många fall där arbetsgivare
            har sålt arbetstillstånd och där arbetstagare inte har fått den
            överenskomna lönen talar för att det behövs tätare efterkontroller.
            Regeringen bör återkomma med lagförslag som tillgodoser behovet
            av efterkontroller för att säkerställa att arbetstagaren får den
            utlovade lönen. Detta bör riksdagen som sin mening ge regeringen
            till känna.
          </p>
          <p xml:id="i-2efnS48Sz9W5TA4DnAJLR9">
            Ett EU-blåkort ska enligt propositionen under de två första åren
            vara kopplat till en viss anställning och ett visst slag av arbete.
            Därefter ska det bara vara kopplat till ett visst slag av arbete.
            Den som har ett EU-blåkort och vill byta arbete ska ansöka om
            ett nytt kort. Samma sak gäller den som under de två första åren
            vill byta arbetsgivare. I och med att arbetstillståndet de första
            två åren är kopplade till en viss anställning är de också kopplade
            till en viss arbetsgivare. Då arbetstagaren inte är fri att byta
            arbetsgivare innebär denna koppling ett underläge för arbetstagaren
            i förhållande till arbetsgivaren när det gäller att förhandla
            om och leva upp till de villkor för anställningen som de kommit
            överens om. Regeringen bör återkomma med lagförslag om att ett
            EU-blåkort inte ska vara knutet till en viss anställning. Detta
            bör riksdagen som sin mening ge regeringen till känna.
          </p>
          <p xml:id="i-VMrKRax8SXFNmQXE93Udvw">
            Regeringen gör i propositionen bedömningen att Sverige inte bör
            utnyttja den möjlighet blåkortsdirektivet ger att avslå en ansökan
            om EU-blåkort om arbetsgivaren påförts sanktioner för odeklarerat
            arbete eller anställning av en utlänning som saknar rätt att vistas
            i Sverige. Enligt regeringen ankommer det på Migrationsverket
            att vid sin prövning av ansökan om EU-blåkort genomföra den prövning
            som krävs i det enskilda fallet, och det är därför inte befogat
            att med anledning av blåkortsdirektivet införa ytterligare kontrollmekanismer.
            Erfarenheten visar dock att det finns gott om oseriösa arbetsgivare
            som utnyttjar det faktum att papperslösa har små möjligheter att
            kräva sina rättigheter. Då det är viktigt att så långt möjligt
            förhindra att oseriösa arbetsgivare utnyttjar arbetstagare bör
            Sverige använda sig av den möjlighet blåkortsdirektivet ger att
            avslå en ansökan om EU-blåkort för att arbetsgivaren tidigare
            har misskött sig. Regeringen bör återkomma med lagförslag om att
            ett EU-blåkort inte ska ges om arbetsgivaren påförts sanktioner
            för odeklarerat arbete eller anställning av en utlänning som saknar
            rätt att vistas i Sverige. Detta bör riksdagen som sin mening
            ge regeringen till känna.
          </p>
          <p xml:id="i-NkeKSmgFjNEAoMhaGSP9tj">
            Arbetstagaren ska enligt propositionen ha skyldighet att anmäla
            om lönen ändras så att den inte längre uppfyller kraven för att
            få ett EU-blåkort. Om den som har EU-blåkort anmäler ändrade villkor
            blir hen av med kortet. Om hen inte anmäler blir hen av med kortet
            för att hen inte har anmält. Den arbetstagare som kommer till
            Sverige och finner att arbetsgivaren erbjuder sämre lön och villkor
            än utlovat kommer, om detta förslag blir verklighet, att ställas
            inför valet att acceptera de villkor arbetsgivaren dikterar eller
            åka hem. Det är inte rimligt. Regeringen bör återkomma med lagförslag
            om att den som har beviljats arbetstillstånd hos en arbetsgivare
            som brutit mot anställningsavtalet ska få stanna i Sverige tillståndstiden
            ut för att söka ny anställning. Detta bör riksdagen som sin mening
            ge regeringen till känna.
          </p>
        </div>
        <div xml:id="i-ME2911siTqW9ZgeLdEAiEQ" type="signatureBlock">
          <list xml:id="i-WCBdJiRgCiJtN5McBq4gXm">
            <item xml:id="i-QgCUi267P1ruSCVc6PGA5z" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-7rj15vjMjXjw5hjrFLX1UA" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-8skjtuY9qyW3rF2Q1AFwix" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-2MkQTp4smAw75cbP7RPZDJ" who="i-UhKXyeGqJBzFW5wSyeoGMt" type="signature">
              Wiwi-Anne Johansson (V)
            </item>
            <item xml:id="i-R1mbrCMwLwcudcV8NFWEYJ" who="i-CNBy5dFgNNyEozHVpAj93c" type="signature">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
