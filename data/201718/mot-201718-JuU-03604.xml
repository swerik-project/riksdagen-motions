<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-03604">
  <teiHeader>
    <fileDesc>
      <titleStmt>
        <title>Ett stärkt skydd för den sexuella integriteten</title>
        <author corresp="i-PAfMpaW8KP2UfRTBpXARTc">av Linda Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3604 av Linda Snecker m.fl. (V)</title>
          <idno type="rdwebb">H5023604</idno>
          <rs type="number">3604</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5023604/text</ref>
          <ref type="dokument_url_html">http://data.riksdagen.se/dokument/H5023604</ref>
          <ref type="dokumentstatus_url_xml">http://data.riksdagen.se/dokumentstatus/H5023604</ref>
          <ref type="docx">http://data.riksdagen.se/fil/7EB913FA-847E-4BB9-BDC7-76C7A35A8F72</ref>
          <ref type="pdf">http://data.riksdagen.se/fil/E09CB5BE-DDB7-44C2-8B5F-2345E9069C55</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5M9DRCgtr4TeJm7wnTgotm" type="signed"/>
        <correspContext corresp="i-5M9DRCgtr4TeJm7wnTgotm">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-6LivR2KcQM2rQidcpQYmCw" type="submitted">
          <date when="2017-10-05"/>
          <time when="14:46:05"/>
        </correspAction>
        <correspAction xml:id="i-QhrL3CbaZebKKs2iZN9YT" type="reviewed">
          <date when="2017-10-05"/>
          <time when="16:00:47"/>
        </correspAction>
        <correspAction xml:id="i-8cMgQttKhhChsPzQv3WZUE" type="referred">
          <date when="2017-10-13"/>
        </correspAction>
        <correspAction xml:id="i-Lhpm8cazwHeqyFMG1s2MJt" type="assigned">
          <date when="2018-09-24"/>
          <time when="10:22:29"/>
        </correspAction>
        <correspContext corresp="i-Lhpm8cazwHeqyFMG1s2MJt">
          <ref type="assignedTo">Justitieutskottet</ref>
        </correspContext>
        <correspAction xml:id="i-FYoMapQSxqoMbaZYDaFeKS" type="behandlas_i"/>
        <correspContext corresp="i-FYoMapQSxqoMbaZYDaFeKS">
          <ref type="uppgift">2017/18:JuU14</ref>
          <ref type="ref_dok_id">H501JuU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU14</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JJNCdogiemo2XuarDmEtBo" type="behandlas_i"/>
        <correspContext corresp="i-JJNCdogiemo2XuarDmEtBo">
          <ref type="uppgift">2017/18:JuU29</ref>
          <ref type="ref_dok_id">H501JuU29</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU29</ref>
          <ref type="ref_dok_titel">En ny sexualbrottslagstiftning byggd på frivillighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3604 av Linda Snecker m.fl. (V)
          Ett stärkt skydd för den sexuella integriteten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-63eM13uwLHkDTHFfC8sgUH">
            Förslag till riksdagsbeslut
          </head>
          <list>
            <item xml:id="i-R2k7rte9gogLCKxjtivYze" sortKey="Yrkande 1">
              Riksdagen ställer sig bakom det som anförs i motionen om att
              regeringen omgående bör återkomma till riksdagen med en proposition
              som innehåller de förslag som presenterats i betänkandet Ett starkare
              skydd för den sexuella integriteten (SOU 2016:60), och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-DqoZSp6FHhB6K4aa1fp1Te" type="h1">
            Inledning
          </head>
          <p xml:id="i-Wvb5j3GDgExrgxDBk5E6v6">
            Enligt statistik från Brottsförebyggande rådet (Brå) anmäldes
            20 300 sexualbrott under 2016, varav 6 720 rubricerades som våldtäkt.
            I 96 procent av de anmälda våldtäktsfallen var brottsoffren kvinnor.
            Av personerna som var misstänkta för våldtäkt mot kvinnor och
            mot män var 99 respektive 90 procent män. Statistiken talar sitt
            tydliga språk. När det kommer till våldtäkt, den allvarligaste
            formen av sexualbrott, så är det i huvudsak kvinnor som utsätts
            för våldtäkt och i så gott som samtliga fall – oavsett om offret
            är en man eller en kvinna – är det män som våldtar. Det är inget
            nytt fenomen utan så har det sett ut över tid.
          </p>
          <p xml:id="i-Bi4E1xpskYkAhQdVvS6AJU">
            En stor mängd brott kommer dock aldrig till rättsväsendets kännedom.
            Mörkertalet kan påverkas av allt från förändrade attityder till
            brott i samhället, ändrade försäkringsregler eller prioriteringar
            hos rättsväsendet och andra myndigheter. En viktig faktor för
            att mörkertalet för sexualbrott inte ska öka utan minska är att
            brotten tas på allvar. Polisen måste i sitt utredningsarbete ha
            en förståelse för utsattheten brottsoffret befinner sig i, målsägandebiträde
            måste tillförordnas i ett mycket tidigt stadium och om en förundersökning
            läggs ned måste det kommuniceras på ett förståeligt sätt. Polisen
            har i regleringsbrevet för 2017 fått i uppgift att utveckla sina
            arbetsmetoder vid utredning av våldtäkt och andra sexualbrott.
            Det är en viktig uppgift både för att upprätthålla förtroendet
            för polisen och för alla de kvinnor som utsätts för mäns systematiska
            våld.
          </p>
          <p xml:id="i-3n9ftSCDhzbock927da4TY">
            Det sexualiserade våldet är fortfarande ett av de största hoten
            mot kvinnors hälsa och hinder för att nå en jämställd värld. Sexualiserat
            våld är en sammanfattande benämning på olika former av fysiskt,
            psykiskt och sexuellt våld på både individ- och strukturnivå som
            har sitt ursprung i patriarkatet och mäns traditionella dominans
            och makt över kvinnor. Trots att Sverige är ett av världens mest
            jämställda länder är det sexualiserade våldet ett stort samhällsproblem.
            I genomsnitt dödas 17 kvinnor varje år av en nuvarande eller tidigare
            partner. Utöver risken att utsättas för en våldtäkt söker tusentals
            kvinnor och barn skydd på landets kvinno- och brottsofferjourer
            varje år för att undkomma en våldsam man.
          </p>
          <p xml:id="i-G5UsMzvvWaFAWXfjmCvRqd">
            Våldet präglar dagligen kvinnors liv och överallt är kvinnors
            rättigheter ständigt hotade. I Sverige och internationellt. Mäns
            våld mot kvinnor existerar inte i ett vakuum, utan våldet är det
            yttersta uttrycket för ett ojämställt samhälle.
          </p>
          <p xml:id="i-K68xz5qntQPRgWVko7UyK">
            Det är mot denna bakgrund vi måste prata om mansrollen. Om de
            förväntningar, strukturer och föreställningar om maskulinitet
            som dagens män omgärdas av och som kommande generationer fostras
            in i. Vilken lagstiftning vi har är viktigt, men det räcker inte
            med att bara ändra lagstiftningen för att bättre kunna lagföra
            dem som hotar, hatar eller sprider integritetskänsligt material
            på nätet. Vi måste också se hur maskulinitetsnormer och hur maskulinitet,
            makt och våld hänger ihop och hur de stereotypa könsrollerna påverkar
            mäns beteenden och syn på framför allt kvinnor och hbtq-personer
            för att sedan kunna vidta åtgärder för förändring och slutligen
            uppnå ett samhälle fritt från sexualiserat våld.
          </p>
          <p xml:id="i-MYuy8qKN5CPQFadtnpJt8q">
            Traditionellt sett kopplas maskulinitet och den manliga sexualiteten
            ihop med makt och våld, men våldsbeteendet är varken biologiskt
            betingat eller ärftligt. Våld mot kvinnor bygger på maktstrukturer
            och viljan att underordna och kontrollera andra människor. Förtrycket
            är socialt skapat av oss människor och därför också möjligt för
            oss att förändra. Det sexualiserade våldet är oavsett hur det
            ser ut eller var det sker, kopplat till den ojämlika fördelningen
            av makt i samhället. För att uppnå en förändring krävs det därför
            att feminism genomsyrar all politik och att jämställdhet prioriteras
            på alla samhällets och politikens områden och nivåer.
          </p>
          <head xml:id="i-LumBhQsZC3HQqhyE844Ldx" type="h1">
            Samtycke, oaktsamhet och rättsväsendets hantering av sexualbrott
          </head>
          <p xml:id="i-pJyqRkJXoSoH5fsRAZcmx">
            Dagens sexualbrottslagstiftning innehåller krav på att det ska
            ha förekommit våld, hot eller ett otillbörligt utnyttjande av
            att offret befunnit sig i en särskilt utsatt situation, för att
            en gärning ska betecknas som våldtäkt. Det är en omodern syn på
            individens sexuella självbestämmanderätt och signalerar att kvinnor
            och kvinnors kroppar är tillgängliga i alla situationer utom när
            det förekommer våld eller tvång. Rätten att bestämma över sin
            egen kropp är inte förhandlingsbar och det måste även framgå av
            lagen. Ett samtyckeskrav markerar att sex ska bygga på frivillighet
            och samtycke.
          </p>
          <p xml:id="i-Ts2Y57DNx8a8378b4JH7W6">
            Nuvarande sexualbrottslagstiftning lever dessutom inte upp till
            de krav som bl.a. Europakonventionen och Istanbulkonventionen
            uppställer, eftersom vår materiella straffrätt inte täcker varje
            sexuell handling som skett utan samtycke. Ett tydligt krav på
            samtycke skulle otvetydigt ge ett mer heltäckande straffrättsligt
            skydd och träffa även de fall där en sexuell handling har genomförts
            med en person som inte vill delta i handlingen, men där det inte
            har förekommit något tvång, hot eller våld och gärningsmannen
            inte heller har utnyttjat att någon har befunnit sig i en särskilt
            utsatt situation eller beroendeställning. Lagstiftningen bör därför
            ändras så att straffansvar inträder för den som genomför en sexuell
            handling med någon som inte deltar frivilligt.
          </p>
          <p xml:id="i-4t32dfuJfTYeXbgLCEScXv">
            En samtyckesreglering ger en tydlig signal om något så självklart
            som att allt sex ska grundas på frivillighet och samtycke och
            att sex som saknar samtycke är otillåtet. En sexualbrottslagstiftning
            som bygger på samtycke skulle således bättre överensstämma med
            den allmänna uppfattningen om hur sexuellt umgänge utövas i ett
            modernt samhälle. Det nuvarande kravet på våld eller hot kan,
            även om bestämmelsen också omfattar andra fall, bidra till att
            sexualbrott inte anmäls av det skälet att brottsoffret inte tror
            sig ha blivit utsatt för brott om inte våld eller hot har använts.
            Oaktat att det redan enligt gällande rätt krävs mycket ringa våld
            för att våldtäktsbestämmelsens krav ska vara uppfyllda. Det finns
            också en risk för att den utsatte inte tror att en anmälan kommer
            att leda till åtal eller fällande dom om det inte finns bevis
            för misshandel eller hot i samband med övergreppet. På motsvarande
            sätt kan gärningsmannen ha svårt att förstå och acceptera ett
            åtal för våldtäkt om våld inte har förekommit vid gärningstillfället.
          </p>
          <p xml:id="i-VR4z3vto83gz6sxEoLPbKH">
            Samtyckesreglering är en del i ett helt åtgärdspaket som behövs
            för att motverka sexuellt våld, öka rättstryggheten för kvinnor
            och unga tjejer och minska straffriheten för män som begår sexuella
            övergrepp. Som enskild åtgärd har den framför allt en långsiktig
            normerande verkan, såväl i rättsväsendet som i hela samhället.
          </p>
          <p xml:id="i-SP8DrEw98rGMZvkWuSs4zY">
            Frågan om ett samtyckeskrav har utretts vid flera tillfällen
            och i den senaste utredningen, Ett starkare skydd för den sexuella
            integriteten (SOU 2016:60), som presenterades hösten 2016 föreslås
            bl.a. att en samtyckesreglering och ett oaktsamhetsansvar införs
            i sexualbrottslagstiftningen. Det finns dessutom i dag en bred
            samsyn såväl inom riksdagen som i samhället om att det är hög
            tid att införa en samtyckesreglering. Införandet av ett samtyckeskrav
            kan inte längre vänta. Det är dags för en svensk sexualbrottslagstiftning
            där varje individs absoluta rätt att bestämma över sin egen kropp
            är central. Denna ska klargöra att sex kräver frivillighet och
            samtycke från alla deltagande parter – en lagstiftning som säger
            att ett nej räcker och att sex utan samtycke är ett övergrepp
            och inget annat.
          </p>
          <p xml:id="i-Dh1Pbzo37DdVFScMLpjmHN">
            Tidigare har det hävdats att det inte finns något behov av en
            oaktsamhetsreglering för sexualbrott eftersom det rimligen borde
            stå klart för var och en som deltar i en så pass intim samvaro
            som en sexuell handling om den eller de andra som deltar gör det
            frivilligt eller inte. Den vanligaste invändningen i sexualbrottsmål
            i dag är dock att den misstänkte hävdar att hen trodde att målsägande
            deltog frivilligt och var med på det som skedde. Utvecklingen
            med framför allt DNA-bevisning gör det svårt för en misstänkt
            att med framgång påstå att hen inte varit på plats eller varit
            delaktig i den sexuella handling som blivit föremål för en anmälan.
          </p>
          <p xml:id="i-EM7o891thbxUwCEyBfsghe">
            Under de senaste åren har det förekommit flera domar i våldtäktsmål
            där gärningsmän har friats p.g.a. att det inte har ansetts styrkt
            att det funnits uppsåt till våld, tvång eller särskilt utsatt
            situation. Utan ett straffansvar för oaktsamt brott kan gärningsmän
            frias för allvarliga och straffvärda gärningar trots att det för
            gemene man kan framstå som självklart att offrets självbestämmanderätt
            kränktes och att gärningsmannen rimligen borde ha förstått det.
          </p>
          <p xml:id="i-Q4TGLiSLrpAVyATFwFc4up">
            En viktig komplettering till en samtyckesbaserad våldtäktslagstiftning
            skulle därför vara att även införa ett oaktsamhetsansvar för sexualbrott.
            För många andra allvarliga brottsliga gärningar, såsom mord och
            misshandel, är det en självklarhet att kombinera kravet på uppsåt
            med ett oaktsamhetsbrott, där enbart oaktsamhet räcker för straffansvar.
            Detta går mycket väl att applicera även på våldtäkter. En person
            skulle därmed bli skyldig till brott om omständigheterna varit
            sådana att hen borde ha förstått eller i alla fall insett risken
            att den andre inte samtyckte till den sexuella handlingen.
          </p>
          <p xml:id="i-W3gatB55B1h1BMvELt3Gyw">
            I Norge har grov oaktsam våldtäkt funnits sedan år 2000 och det
            infördes efter stor debatt. Kritikerna befarade en minskad rättssäkerhet
            vilket det i efterhand kan konstateras att det inte fanns fog
            för. Sänkt krav på personlig insikt och avsikt är inte detsamma
            som sänkta beviskrav.
          </p>
          <p xml:id="i-9ULe7fTYi2iRXThUf5YkCz">
            Genom införandet av ett oaktsamhetsbrott även i sexualbrottslagstiftningen
            går det att utan att sänka beviskraven fånga in fler allvarliga
            och straffvärda handlingar vilket sannolikt skulle leda till fler
            fällande domar i sexualbrottsmål. Straffansvarsområdet för sexualbrott
            skulle därmed utvidgas och det straffrättsliga skyddet för den
            sexuella integriteten stärkas.
          </p>
          <p xml:id="i-PdtCHAgzDmgLH7N5to5CpR">
            Vänsterpartiet anser att införandet av en samtyckesreglering
            och ett oaktsamhetsbrott tillsammans med ett större fokus på det
            förebyggande arbetet och kompetenshöjning inom rättsväsendet i
            sexualbrottsfrågor är helt nödvändigt och en bättre väg att gå
            än att exempelvis generellt höja straffen. Strängare straff kan
            vara positivt om det höjer ett brotts status inom rättsväsendet
            och medför en starkare prioritering och ökade resurser för att
            utreda brotten, men leder ingenstans i sig. Straffskärpningar
            och höjda minimistraff riskerar att leda till färre fällande domar,
            då domstolar tenderar att ställa oerhört höga beviskrav om miniminivån
            ligger högt. Vänsterpartiet anser att det viktiga är att vi har
            ett samhälle som förmår att slå fast att ett brott har begåtts
            och som på allvar vidtar åtgärder både för att förebygga antalet
            brott och för att förbättra rättsväsendets hantering och förutsättningar
            för lagföring.
          </p>
          <p xml:id="i-PE5GHk94MpRzLfEvnuwEo6">
            Vänsterpartiet fick 2014 gehör i riksdagen för vårt krav om att
            tillsätta en parlamentarisk kommitté som ska granska varför så
            få våldtäktsanmälningar leder till åtal och fällande dom. En granskning
            som skulle omfatta hela rättsprocessen från anmälan till dom och
            lämna förslag på åtgärder för att både förbättra stödet till målsägande
            under processen och rättsväsendets hantering av sexualbrott. Uppdraget
            gavs till Sexualbrottskommittén som även utredde frågan om införandet
            av en samtyckesreglering och vars betänkande (SOU 2016:50) har
            hänvisats till ovan.
          </p>
          <p xml:id="i-NHy3QgYfuoCNipAh3f6tCt">
            I utredningen konstateras bl.a. att ett framträdande problem
            är att utredningar av sexualbrott inte har en klart definierad
            plats i polisorganisationen. Brotten har tidigare hanterats på
            varierande platser i de olika polismyndigheternas respektive organisationer,
            vilket har inneburit en hel del problem när det gäller resurstilldelning
            och prioriteringar i förhållande till annan brottslighet. Denna
            problematik har även följt med in i den nya organisationen. Det
            finns även brister i utbildningen vad gäller bl.a. bevisvärdering
            och användande av tillgängligt metodstöd. En följd av det är bristfällig
            hantering av spårsäkringssatser och brister i utredningen när
            det gäller att säkra annan stödbevisning. Utredningen lämnar i
            sitt betänkande ett antal förslag om hur rättsväsendets hantering
            av sexualbrott kan förbättras samt hur brottsoffrets, målsägandes,
            ställning och stödet till densamma kan bli bättre.
          </p>
          <p xml:id="i-WaW9VHazAAD2szWgEwVSs1">
            På sistone har det uppmärksammats medialt att anmälningar om
            våldtäkt och andra sexualbrott inte utreds för att polisen prioriterar
            gängrelaterade mord och mordförsök. Det innebär att ett redan
            dåligt utgångsläge för att utreda och lagföra sexualbrott har
            blivit ännu sämre. Polisen har rakt ut medgett att de tvingas
            prioritera mellan dessa två grova brottstyper och att sexualbrotten
            då får stå tillbaka, bl.a. med motiveringen att det andra våldet
            är allvarligare och påverkar rättssamhället på ett helt annat
            sätt än vad våldtäkter gör.
          </p>
          <p xml:id="i-MQyPg9izgUBFs9QtMRTFnB">
            Vänsterpartiet vill dock hävda att sexualbrotten i allra högsta
            grad påverkar rättssamhället. Inte minst innebär det att barn
            och unga växer upp med bilden av att våldtäkt inte är ett riktigt
            brott som tas på allvar och att tjejers och kvinnors sexuella
            integritet inte är tillräckligt skyddsvärd samtidigt som mäns
            och killars sexuella övergrepp tillåts fortgå. En enda förövare
            kan under ett helt liv hinna utsätta många i sin närhet om inte
            samhället ingriper. I stället för att ställa den organiserade
            brottsligheten och sexualbrotten mot varandra måste vi se sambanden.
            Mäns våld är ett akut samhällsproblem oaktat om det handlar om
            sexualiserat våld mot kvinnor eller gängrelaterade skjutningar.
            Källan till en stor del av problematiken är, oavsett om det handlar
            om sexualbrott eller män som utövar våld mot andra män, machoideal,
            sexism och våldsromantik. För att uppnå en förändring och minska
            mäns våld måste de destruktiva maskulinitetsnormer som finns synliggöras
            och motverkas.
          </p>
          <p xml:id="i-7YgU5TZSpKmwNqkuQfuRU2">
            Sexualbrott ska på samma sätt som annan allvarlig brottslighet
            utredas inom en rimlig tid från det att det misstänkta brottet
            begicks och med de resurser i form av kunskap, erfarenhet och
            pengar som denna svåra brottstyp kräver. Något annat är inte värdigt
            en rättsstat. Ytterst är nedprioriteringen av våld som drabbar
            kvinnor ett uttryck för den ojämställdhet som råder i samhället.
          </p>
          <p xml:id="i-DnWwrpcjqaPi31PMnagNHQ">
            Mot bakgrund av vad som ovan anförts anser Vänsterpartiet därför
            att det omgående ska införas såväl en samtyckesreglering som ett
            oaktsamhetsansvar i sexualbrottslagstiftningen. Likaså anser vi
            att det är av mycket stor vikt att det även vidtas omfattande
            åtgärder omgående för att förbättra rättsväsendets hantering av
            sexualbrott samt att stödet till sexualbrottsoffer blir bättre
            under rättsprocessen. Regeringen bör därför omgående återkomma
            till riksdagen med en proposition som innehåller de förslag som
            presenterats i betänkandet Ett starkare skydd för den sexuella
            integriteten (SOU 2016:60). Detta bör riksdagen ställa sig bakom
            och ge regeringen till känna.
          </p>
          <head xml:id="i-Mr5wAE7mjcN12v6RU3UMBb" type="h1">
            Hämndporr och skyddet för den sexuella integriteten
          </head>
          <p xml:id="i-SQsCu3EkR7m7wB2SD9LUmR">
            Den tekniska utvecklingen, internet och sociala medier har inneburit
            positiva förändringar för yttrandefriheten och den demokratiska
            debatten. Utvecklingen har dock också medfört att hat, hot och
            andra former av kränkningar av den personliga integriteten har
            tagit nya former. De olika former av hat, hot och kränkningar
            på nätet som förekommer, och som inte sällan har sexuella inslag,
            drabbar främst kvinnor och unga.
          </p>
          <p xml:id="i-XnCAxu943eAxPkepH4x2Ee">
            En av de grövsta formerna av sådana kränkningar är det som har
            kommit att kallas för hämndporr efter engelskans revenge porn.
            Hämndporr utgörs av att någon sprider sexuella bilder eller filmer
            på någon utan den avbildade personens samtycke. Ibland inkluderas
            även nakenbilder eller -filmer i begreppet, när dessa återges
            i ett sexualiserat sammanhang. Begreppet hämndporr kommer av att
            det ofta är före detta partners till den avbildade personen som
            sprider bilderna eller filmerna.
          </p>
          <p xml:id="i-SePo17JctRcJAtuvsyKFYu">
            Det finns dessutom sidor på internet som har den sexuella kränkningen
            som affärsidé och som uppmuntrar användare att publicera sexuella
            bilder till vilka andra användare skriver kränkande kommentarer
            om den avbildade personen. Inte sällan publiceras också olika
            former av person- eller kontaktuppgifter som rör den avbildade
            personen – var hon arbetar, länkar till hennes Facebookprofil,
            kontaktuppgifter till föräldrar och vänner osv. Det är dessutom
            en verksamhet som det går att tjäna pengar på. Flera av de mest
            kända hämndporrsidorna är rent kommersiella tjänster.
          </p>
          <p xml:id="i-GbGTg6XHHQdDQB8F114E9j">
            Att sprida bilder med sexuellt innehåll för att hämnas på en
            före detta partner är en fruktansvärd kränkning och kan vara förödande
            för den som drabbas. Under de senaste åren har ett flertal fall
            uppmärksammats där utsatta människor berättat om hur deras liv
            förstörts på grund av hämndporr.
          </p>
          <p xml:id="i-CJtfbzVthejd5nVCwrYdgS">
            Trots att den här typen av kränkningar blivit allt mer vanligt
            förekommande och avancerade har lagstiftningen och det straffrättsliga
            skyddet för den personliga integriteten ännu inte anpassats till
            teknik- och samhällsutvecklingen. Vänsterpartiet har sedan flera
            år tillbaka krävt åtgärder mot näthat samt även lyft problematiken
            med hämndporr. I vår motion Hatbrott (2017/18:3881) utvecklar
            vi resonemanget kring näthat.
          </p>
          <p xml:id="i-WymwHzNKk9LeKV5kLqpsFa">
            Vi välkomnar att även regeringen insett allvaret och nyligen
            presenterat en proposition (prop. 2016/17:222) som innehåller
            förslag för att stärka det straffrättsliga skyddet för den personliga
            integriteten, genom bl.a. att införa ett nytt brott i brottsbalken,
            olaga integritetsintrång, som tar sikte på spridning av integritetskänsliga
            uppgifter. I propositionen föreslås också att skyldigheten för
            den som tillhandahåller en elektronisk anslagstavla att ta bort
            vissa meddelanden från tjänsten utvidgas till att gälla även meddelanden
            vars innehåll uppenbart är sådant som avses i propositionens förslag
            till bestämmelser om olaga hot och olaga integritetsintrång. Med
            anledning av detta avstår Vänsterpartiet därför från att lämna
            några förslag på området i denna motion.
          </p>
        </div>
        <div type="motSignatures">
          <list>
            <item xml:id="i-G9HAZMpuBe4qWRHxbVnvDj">
              Linda Snecker (V)
            </item>
            <item xml:id="i-GsM6Em7nrRBQXjZvWfkpF1">
              Nooshi Dadgostar (V)
            </item>
            <item xml:id="i-PqtvQ2CXW6Udh6P9aYrVER">
              Rossana Dinamarca (V)
            </item>
            <item xml:id="i-3RGnec3UcYarpBf89mdtW5">
              Lotta Johnsson Fornarve (V)
            </item>
            <item xml:id="i-2y2vWcg7xiL3K9U7QQgU8G">
              Maj Karlsson (V)
            </item>
            <item xml:id="i-SpV9szyVPQiSbTyfY66yx9">
              Karin Rågsjö (V)
            </item>
            <item xml:id="i-CgPysaHUxGiWCEqKet6GSa">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
