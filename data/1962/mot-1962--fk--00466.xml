<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--fk--00466">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__466/mot_1962__fk__466-001.pdf"/>
      <fw xml:id="i-RKnndsFSnRgRHtBpVnUo15">
        Motioner i Första kammaren, nr 466 år 1962 9
      </fw>
      <div xml:id="i-RPqnmkBUjtPBs1YjMiTRrL" type="motHeader">
        <div xml:id="i-QzzKyQejUpyxoMBD7k1jyG" type="motTitle"/>
        <div xml:id="i-8tjxvzkJHKQUJExiyuc4Qp" type="motSubmissionInfo"/>
      </div>
      <div xml:id="i-J2Lp7JpiALqekJGLJwtmSk" type="motBody">
        <div xml:id="i-3PQFAsJoMxcpq6PJ1n3KMK">
          <p xml:id="i-ALCKgJwDrfuqXnEzv2D5MQ">
            Nr 466
          </p>
          <p xml:id="i-898ocGfbv1cYJDZfBjXCeS">
            Av herr Mattsson och herr Andersson, Torsten om vissa ändringar
            i energiskatteförordningen, m. m.
          </p>
          <p xml:id="i-BY9GpoCkcigAk3UaAaMpNF">
            (Lika lydande med motion nr 546 i Andra kammaren)
          </p>
          <p xml:id="i-DTrSPgCRUQhRK5V6qjEohP">
            Näringslivets försörjning med elektrisk energi har varit föremål
            för sam- hällets åtgärder under rätt lång tid. Tillgången till
            elektrisk energi är i stor utsträckning avgörande för expansionsmöjligheterna
            inom näringslivet och är nu med teknikens utveckling väsentligare
            än någonsin. Målsättningen för sam- hällets politik i detta avseende
            bör vara att ge skilda företagstyper likartade grundförutsättningar
            inom produktionen. Den elektriska energien är en primär produktionsfaktor
            och bör behandlas som sådan. Tyvärr är så icke fallet. Det finns
            en tendens till särbehandling av små och stora företag, som enligt
            vår uppfattning bör bli föremål för samhällets uppmärksamhet.
            I den mån dessa frågor tangerar det rent skattetekniska fältet
            kan de väntas bli föremål för allmänna skatteberedningens uppmärksamhet.
            Frågan om de mindre företagens försörjning med elektrisk energi
            är emellertid så aktuell och bör ses även ur andra perspektiv
            än de skattetekniska. Det är därför motiverat, att dessa frågor
            blir föremål för skyndsam prövning i särskild ordning. Enligt
            gällande energiskatteförordning utgår energiskatt för elektrisk
            kraft med 7 procent av beskattningsvärdet i fråga om s. k. borgerlig
            förbrukning och med 10 procent av beskattningsvärdet i fråga om
            industriell förbrukning, som överstiger 40 000 kilowattimmar per
            driftställe och år. Beskattningen av- ser inte endast distribuerad
            kraft utan även s. k. egenproducerad elektrisk kraft. Dessa bestämmelser
            har visat sig medföra sådana olägenheter för den mindre industrien
            att en ändring är motiverad. Vad först beträffar den egenproducerade
            kraften bör uppmärksammas att den svenska trä- och sågverksindustrien
            ofta har egenproduktion av elektrisk kraft. Därvid tillvaratas
            sågavfall, såsom bark, spån m. m. Från nationaleko- nomisk synpunkt
            måste det anses riktigt att så sker, och energibeskattningen kan
            redan av det skälet ifrågasättas. Motiveringen för energibeskattningen
            är att skapa resurser för utbyggnad av landets kraftresurser.
            Detta utgör ett skäl att undanta egenproduktion av nämnt slag
            från beskattningen, emedan de nuvarande kraftresurserna inte utnyttjas
            av dem som har dylik egenproduktion. Ett måhända ännu starkare
            skäl utgörs av omständigheten att vedbränslen, som är den primära
            energikällan vid denna egenproduktion, inte omfattas av energibeskattningen.
            Om det vid en trä- eller sågverksindustri produceras egen energi
            genom ångmaskin, eldad med nämnda avfallsprodukter, och överföringen
          </p>
          <pb facs="riksdagen-motions-pdf/data/1962/mot_1962__fk__466/mot_1962__fk__466-002.pdf"/>
          <fw xml:id="i-AFrJ14WHvVxUkmwZKXKtDf">
            10 Motioner i Första kammaren, nr 466 år 1962
          </fw>
          <p xml:id="i-HRQK559oBNnqHipBw3rJ7h">
            till företagets maskiner sker mekaniskt, t. ex. genom lindrift,
            utgår följaktligen inte energiskatt. Om ångmaskinen däremot driver
            en generator som alstrar elektrisk ström, vilken överföres till
            företagets maskiner, skall energiskatt utgå. Av det sagda framgår
            att sättet för överföringen av egenproducerad energi blir avgörande
            för huruvida energiskatt skall utgå. Detta synes oriktigt, då
            den primära energikällan i båda fallen är vedbränsle, som inte
            är föremål för energibeskattning. Vi förordar därför, att energiskatteförordningen
            ändras så att egenproducerad elektrisk kraft inte beskattas, om
            kraften alstras genom förbränning av vedbränsle. Vad energibeskattningen
            av industriellt förbrukad elektrisk kraft beträffar bör den gällande
            gränsen 40 000 kilowattimmar årlig förbrukning höjas. Till följd
            av taxesättning m. m. har nämligen energibeskattningen relativt
            sett bli- vit tyngre för de mindre företagen. Beskattningsvärdet
            utgörs nämligen av samtliga debiterade avgifter, således även
            de fasta avgifterna, som för mindre företag utgör en större andel
            av kraftkostnaderna än för större företag. Sär- skilt bör uppmärksammas
            att många mindre företag inte utnyttjar alla befint- liga elektriska
            motorer och maskiner på samma gång utan vissa av dem endast tidvis.
            Fast avgift måste emellertid enligt de taxebestämmelser som tillämpas
            erläggas för samtliga maskiner. För sådana mindre företag blir
            inte endast den egentliga kraftkostnaden utan också energiskatten
            särskilt oförmånlig. En för de mindre företagen mera rättvis ordning
            skulle erhållas, om den nämnda gränsen för borgerlig förbrukning
            höjdes. Ett större antal av de mindre företagen skulle då debiteras
            energiskatt efter den lägre skattesatsen 7 procent, vilket skulle
            utgöra en viss kompensation för ovannämnda olägen- heter. Vi förordar
            därför, att gränsen för borgerlig förbrukning höjs från nuvarande
            40 000 kilowattimmar per år till 100 000 kilowattimmar per år.
            En avgörande betydelse för de mindre företagens rationalisering
            och an- passning till den nya marknadssituationen är därjämte
            de villkor enligt vilka den elektriska energien ställes till deras
            förfogande. Enligt riksrevisionsverkets inkomstberäkning beräknas
            den elektriska energiens beskattningsvärde för nästkommande budgetår
            till följande värden i öre/kWh:
          </p>
          <p xml:id="i-K161obvvW2wM7jPhFbiWEX">
            Kraft för elektrokemisk och elektrotermisk användning 1,0
          </p>
          <p xml:id="i-9sY2kTqPbD26WkVaPdrjqx">
            Övrig industrikraft 4,18 Kraft för borgerlig förbrukning tätorter
            13,1 landsbygd 16,9
          </p>
          <p xml:id="i-Qd52QTtws4kbEn37Lt6RLv">
            Erfarenhetsmässigt har dessa beskattningsvärden kommit att rätt
            väl ange det genomsnittliga priset, inkl. fasta kostnader etc.
            på elektrisk energi för skilda ändamål. Denna beräkning ger anledning
            till slutsatsen, att priset på den elektriska energien alltjämt
            är högst varierande mellan skilda konsumtionsorter och mellan
            t. ex. små och stora företag. Enligt vår uppfattning motiverar
            detta
          </p>
          <pb facs="riksdagen-motions-pdf/data/1962/mot_1962__fk__466/mot_1962__fk__466-003.pdf"/>
          <fw xml:id="i-KTN4NZv5iuHWPhSJP7qczQ">
            Motioner i Första kammaren, nr 466 år 1962 11
          </fw>
          <p xml:id="i-Rn5K5ZtPt1F7BEAD7ZVcvg">
            en skyndsam prövning av frågan om de mindre företagens försörjning
            med elektrisk energi och energiskattens omläggning till en fixerad
            nivå oberoende av priset på elektrisk energi i varje enskilt fall.
            I samband med denna fråga bör även frågan om prissättningen i
            allmänhet på elektrisk energi prövas. Ett förfarande med förhandling
            mellan producent eller representant för denne och t. ex. organisation,
            representerande konsumen- terna, bör därvid prövas. Om överenskommelse
            icke kan träffas mellan parterna bör möjlighet föreligga att hänskjuta
            prissättningen till statens prisreglerings- nämnd för elektrisk
            ström. Med hänvisning till det ovan anförda hemställes, A. att
            riksdagen måtte besluta om sådan ändring i energi- skatteförordningen
            1) att egenproducerad kraft, som alstras genom förbrän- ning av
            vedbränsle, ej blir föremål för beskattning; 2) att gränsen för
            borgerlig förbrukning höjes från 40 000 kilowattimmar till 100
            000 kilowattimmar per driftsställe, samt att vederbörande utskott
            måtte utarbeta härför erforder- ligt förslag till författningsändring;
            B. att riksdagen i skrivelse till Kungl. Maj:t måtte anhålla att
            energiskattens omläggning till en fast avgift per kilo- wattimme
            blir föremål för skyndsam prövning i enlighet med vad i motionen
            anförts.
          </p>
          <p xml:id="i-RmBM5yepSk6NAycF15qZPQ" type="date">
            Stockholm den 26 januari 1962
          </p>
          <div xml:id="i-2UpMBa54vTxvNdVGdVi23P" type="signatureBlock">
            <p who="unknown" type="signature">
              T. V. Mattsson Torsten Andersson
            </p>
          </div>
        </div>
      </div>
    </body>
  </text>
</TEI>
