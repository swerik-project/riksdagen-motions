<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-BoU-00313">
  <teiHeader>
    <fileDesc>
      <titleStmt>
        <title>Äldres boende</title>
        <author corresp="i-Ha5uZXGHudhTidCuW8UjXN">av Ragnwi Marcelind m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Äldres boende</title>
          <idno type="rdwebb">GT02Bo313</idno>
          <rs type="number">Bo313</rs>
          <orgName type="comitteeAbbreviation">BoU</orgName>
          <ref type="dokument_url_text">http://data.riksdagen.se/dokument/GT02Bo313/text</ref>
          <ref type="dokument_url_html">http://data.riksdagen.se/dokument/GT02Bo313</ref>
          <ref type="dokumentstatus_url_xml">http://data.riksdagen.se/dokumentstatus/GT02Bo313</ref>
          <ref type="doc">http://data.riksdagen.se/fil/4CEAB7A3-5D1F-496E-9B01-2C5603AFF634</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CYXB5gc8UwhvnW3jqhdnoq</idno>
            <name>Sven Gunnar Persson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PsSysCdjrkuVBAo163T4KM</idno>
            <name>Johnny Gylling</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-GjgyninALCjktLtfUxc8Qh</idno>
            <name>Björn von der Esch</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DXwBck53isimeF7agQSnrx" type="signed"/>
        <correspContext corresp="i-DXwBck53isimeF7agQSnrx">
          <note type="signatory" corresp="i-Ha5uZXGHudhTidCuW8UjXN"/>
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-CYXB5gc8UwhvnW3jqhdnoq"/>
          <note type="signatory" corresp="i-PsSysCdjrkuVBAo163T4KM"/>
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-GjgyninALCjktLtfUxc8Qh"/>
          <note type="signatory" corresp="i-KGqrEB2Pzg8goYxy9CcDhd"/>
        </correspContext>
        <correspAction xml:id="i-6a8HxFrAituj8f9ueF7he4" type="referral">
          <date when="2005-10-13"/>
        </correspAction>
        <correspAction xml:id="i-JWHjmp51YyRErK1ZxPDXKY" type="dismissal">
          <date when="2005-10-13"/>
        </correspAction>
        <correspAction xml:id="i-Gfns6YVixSsZnUecQMRrY5" type="submission">
          <date when="2005-10-05"/>
        </correspAction>
        <correspAction xml:id="i-VqgB4S3CAvp4KV8AL6miHu" type="assigned"/>
        <correspContext corresp="i-VqgB4S3CAvp4KV8AL6miHu">
          <ref type="assignedTo">Bostadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Bo_313/mot_200506_Bo_313-0001.pdf"/>
      <div xml:id="i-3qnbmZx68Ugy66N5KbpUPZ" type="motHeader">
        <div xml:id="i-WtbKfsP58fBCZ1oBWKbuH4" type="motTitle"/>
        <div xml:id="i-TaUb96xUuuswr3FNdcpfMb" type="motSubmissionInfo"/>
      </div>
      <div xml:id="i-PKt42rH7P4L3MLjeBHg2Nu" type="motBody">
        <div xml:id="i-BwakUH2b1yvFBF8dGExpSe">
          <p xml:id="i-EowAxj3uvp6Q8rPpEWxXE6">
            2005/06 mnr: Bo313 pnr: kd486
          </p>
          <p xml:id="i-SnbBPMqf5N4wiy1VbmT5yd">
            Motion till riksdagen 2005/06:B0313
          </p>
          <p xml:id="i-LN2kyxU7ukp6KGDFtULCje">
            av Ragnwi Marcelind m.fl. (kd)
          </p>
          <p xml:id="i-3xz6PYxzsZuVVWCaMG81NB">
            Äldres boende
          </p>
          <p xml:id="i-WAahKEz2dk6qSoQqLm3mxV">
            1 Innehållsförteckning
          </p>
          <p xml:id="i-ATWgUk3nCtD1K3TAwWSU8L">
            Innehållsförteckning, Förslag till riksdagsbeslut JnledniNg snusen
            - Behovet ökar av bostäder för äldre. En mer framtidsinriktad
            bostadspolitik............sssessssssssssssessss00sss0r 3 5.1 —
            Attraktivla och tillgängliga bostäder för morgondagens äldre3
            5.2 — Ägarlägenheter — en boendemöjlighet för äldre.. 5.3 Långsiktig
            finansiering av ny- och ombyggnation. 6 Framsyn också inom bostadssektorn.
            7 - Kunskapsuppbyggnad genom ett forum för äldres boende.. 7.1
            — Forum för äldres boende. 8 Att bo kvar eller att flytta?.. 9
            - Kommunernas avgörande roll 10 Kvarboende kräver trygghet...
            11 - Seniorbostäder 12 Särskilda äldreboenden.
          </p>
          <p xml:id="i-5jE71QtfwmsWzNtQfSZeWk">
            UU BWNH
          </p>
          <p xml:id="i-UThYFi1MqaEf1Fu7YP9b3R">
            4 5 5 540 7 7 8 9 5
          </p>
          <p xml:id="i-icBoCN2UYiKKrnpbeQLud">
            .10
          </p>
          <pb facs="riksdagen-motions-pdf/data/200506/mot_200506_Bo_313/mot_200506_Bo_313-0002.pdf"/>
          <p xml:id="i-3cxG3YCZfqhrkGNhsipEVf">
            2005/06:B0o313
          </p>
          <p xml:id="i-Wa2KtWA7Z42s7uTWg3Nr3K">
            2 Förslag till riksdagsbeslut
          </p>
          <p xml:id="i-JrTaJBuFndu4XvuYyp1AGY">
            1. Riksdagen tillkännager för regeringen som sin mening vad i
            motionen anförs om att regeringen skall ta initiativ till ett
            framsynsprojekt för bostadssektorn. 2. Riksdagen tillkännager
            för regeringen som sin mening vad i motionen anförs om inrättande
            av ett forum för äldres boende. 3. Riksdagen tillkännager för
            regeringen som sin mening vad i motionen anförs om att regeringen
            skall vara pådrivande för att kommunerna skall kunna uppfylla
            sitt bostadsförsörjningsansvar gentemot den äldre befolkningen.
          </p>
          <p xml:id="i-DV2ro3TqR9M55yupmFXRcM">
            3 Inledning
          </p>
          <p xml:id="i-RPEaY1ZWcDw1yWaqoVqwXt">
            Att bygga ett samhälle där alla kan åldras i trygghet och värdighet
            är ett av välfärdspolitikens mest angelägna mål. Det goda livet
            — hela livet — måste eftersträvas för alla medborgare och här
            inryms såväl materiella, sociala som kulturella aspekter. När
            den demografiska utvecklingen med allt fler äldre diskuteras,
            ges lätt intrycket att allt är problem och svårigheter. Trots
            allt ligger i grunden en ytterst positiv utveckling med en ökande
            medellivslängd. Ändå är den allt större andelen äldre i vårt samhälle
            en mycket stor utmaning. Det gäller inte minst bostadssektorn,
            som till stor del består av lägenheter och hus som är dåligt lämpade
            för att bli äldre och ha ett vårdbehov i. För att tillmötesgå
            de äldres behov och önskemål är det viktigt att det finns ett
            stort utbud av attraktiva bostäder som antingen är ändamålsenliga
            att bo kvar i vid hög ålder eller som är goda alternativ att flytta
            till. Efterfrågan på särskilda seniorbostäder kommer sannolikt
            att öka i framtiden, liksom nödvändigheten att anpassa befintliga
            bostadsfastigheter. Hela bostadssektorn står inför en svår balansgång
            mellan att bygga nytt och att anpassa, att stimulera kvarboende
            eller att underlätta flyttning. Bostadspolitikens uppgift måste
            i detta sammanhang vara att värna om att våra äldre kan få en
            god och värdig ålderdom, genom att skapa de bästa möjligheterna
            för valfrihet och trygghet i boendet. Den politiska debatten,
            inte minst inom bostadspolitiken, rör oftast dagsaktuella frågor
            och glömmer lätt strukturella förändringar. Det måste förändras.
            Grundläggande för att vi ska kunna ta oss an den strukturella
            utmaningen är att socialdemokraternas tillfälliga och ensidigt
            inriktade bostadspolitik upphör och att långsiktigt förutsägbara
            villkor skapas för byggande och ägande av bostäder i alla olika
            storlekar och upplåtelseformer.
          </p>
          <pb facs="riksdagen-motions-pdf/data/200506/mot_200506_Bo_313/mot_200506_Bo_313-0003.pdf"/>
          <p xml:id="i-2iNBpqrjphAcVXcSg3xKuJ">
            4 Behovet ökar av bostäder för äldre
          </p>
          <p xml:id="i-Hm1QqsE3uFDnYyagjXFJnG">
            Enligt en färsk undersökning gjord av Landstingsförbundet och
            Kommunförbundet har Sverige den äldsta befolkningen i EU. Drygt
            17 procent av Sveriges befolkning är idag 65 år och äldre. År
            2002 bestod gruppen 85 år och äldre av 209 900 personer. År 2035
            beräknas den gruppen att vara dubbelt så stor. Men antalet och
            andelen äldre i samhället kommer att öka dramatiskt redan under
            det kommande decenniet, i takt med att de stora barnkullarna från
            1940-talet går i pension. I utredningen Äldrepolitik för framtiden
            — 100 steg till trygghet och utveckling med en åldrande befolkning
            (SOU 2003:91) föreslås att de nuvarande nationella målen för äldrepolitiken
            ersätts med två nya mål: Trygghetsmålet: Alla människor skall
            kunna åldras i självständighet med möjlighet att vara aktiva och
            ha inflytande över vardagslivet samt med tillgång till god vård
            och omsorg. Utvecklingsmålet: Alla dessa människor skall oavsett
            ålder kunna utvecklas som individer, påverka och bidra till samhällsutvecklingen
            samt bemötas med respekt. Dessa mål är av största vikt för att
            klara framtidens behov av trygghet i äldrepolitiken. Utöver att
            beakta tillgången till god vård och omsorg måste man särskilt
            uppmärksamma tillgången till en god bostad. Andelen vård och omsorg
            i hemmet ökar. År 1992 fick 35 000 svårt sjuka vård i hemmet.
            År 2002 var den siffran uppe i 80 000 personer. Med en allt högre
            förväntad medellivslängd talar också det mesta för att än mer
            vård successivt kommer att genomföras i hemmet och i närmiljön.
            Det är därför viktigt att beakta att hemmet i framtiden inte enbart
            är ett boende utan även arbetsplats och vårdinrättning. För Kristdemokraterna
            är det väsentligt att människor kan få bo hemma så länge de önskar
            och att de i hemmet kan få en kvalificerad vård. Men det förutsätter
            att boendet är funktionellt och att planering och förändringar
            i så stor utsträckning som möjligt sker medan de äldre fortfarande
            är friska.
          </p>
          <p xml:id="i-CbV7mYptwJ2v2tDzS27HSR">
            5 En mer framtidsinriktad bostadspolitik
          </p>
          <p xml:id="i-AqHZeco4myVN174GjtrKCD">
            Regeringens bostadspolitik såsom den förs idag sätter inte bara
            en, utan flera käppar i hjulet för byggandet av sådana bostäder
            som framtidens äldre kommer att efterfråga. Kristdemokraterna
            har en rad åtgärdsförslag för att skapa den valfrihet och trygghet
            som de äldre behöver och förtjänar.
          </p>
          <p xml:id="i-FGnmdcf9CZkcx7dh63bbsh">
            2005/06:B0313
          </p>
          <pb facs="riksdagen-motions-pdf/data/200506/mot_200506_Bo_313/mot_200506_Bo_313-0004.pdf"/>
          <p xml:id="i-MqGof4xQUtWtU8ACxTssbE">
            2005/06:B0o313
          </p>
          <p xml:id="i-2V6ERcPSRnbpDWVanZEprq">
            5.1 Attraktivla och tillgängliga bostäder för morgondagens äldre
          </p>
          <p xml:id="i-Easih2hsnVUUnkY1U5CQtE">
            I Boverkets bostadsmarknadsenkät för 2005 fortsätter antalet
            kommuner som rapporterar bostadsbrist i kommunen som helhet att
            öka, för att i år uppgå till 111. Därutöver uppvisar 56 kommuner
            bostadsbrist i centralorten. Sammantaget alltså 167 av landets
            290 kommuner. Hushåll med höga krav på attraktivt läge och äldre
            som vill flytta till något mindre och mer anpassat, är de grupper
            som flest kommuner pekar på, när det gäller vilka som drabbas
            av bostadsbristen. 1,7 miljoner svenskar är mellan 50 och 64 år.
            Två tredjedelar av dessa bor i småhus, vanligtvis med låga boendekostnader.
            Gruppen är den ekonomiskt mest välbeställda i samhället. Ett utbyggt
            bostadsbestånd för kategoriboende kommer inte vara mer än en marginell
            lösning på denna grupps framtida bostadsbehov, när svårigheterna
            att sköta ett eget hus av äldre modell blivit för stora. Trygghet
            och valfrihet skapas genom ett ökat utbud av olika typer av bostäder,
            kanske framförallt nyare lägenheter i flerbostadshus, med gott
            om utrymme och god tillgänglighet. Enligt en undersökning av tidningen
            Vår Bostad blir vi allt mindre intresserade av att flytta ju äldre
            vi blir. Det är därför väsentligt att bygga långsiktigt attraktivt
            för personer i övre medelåldern — inte enbart rikta in sig på
            de allra äldsta. Att som regeringen ensidigt satsa på de minsta
            lägenheterna — där det nödvändigt måste snålas med utrymme — är
            knappast rätt väg att gå för att skapa tillgängliga lägenheter
            för våra äldre. Särskilt inte för de som idag bor i småhus och
            har ett relativt omfattande bohag. Att regeringen dessutom under
            senare år successivt försvårat för bostadsomvandlingar, bidrar
            ytterligare till att försämra rörligheten på bostadsmarknaden
            genom att möjligheterna att flytta från småhus till lägenhet utan
            att stå i mångåriga bostadsköer inskränks. Åtgärder som underlättar
            för äldre att flytta till ett långsiktigt boende har dessutom
            den positiva effekten att de stimulerar flyttkedjor. Nästan alla
            som flyttar lämnar en bostad efter sig och är då med och skapar
            en flyttkedja. En typisk flyttkedja kan vara att ett äldre par
            flyttar till en nybyggd större bostadsrätt och säljer villan till
            en barnfamilj. Familjen har tidigare bott i en bostadsrätt som
            nu säljs till ett yngre par som flyttar ihop. De lämnar en varsin
            hyresrätt vilket innebär att flyttkedjan omsätter fem bostäder
            och leder till att två små hyresrätter frigörs på marknaden. Det
            är angeläget att skapa flyttkedjor som bidrar till att fler lägenheter
            frigörs. Samtidigt är det nödvändigt att de villor som byggs i
            dag utformas på ett sätt att de kan utgöra en väl fungerande bostad
            också för äldre med nedsatt rörlighet. Som på flera andra bostadspolitiska
            områden finns inspiration att hämta i Norge. Den statliga norska
            Husbanken har under flera år samarbetat med byggbranschen för
            att stimulera byggande av småhus, inte bara lägenheter, som fungerar
            väl som boende för äldre. Vägar för att stödja sådant byggande
            som beaktar äldres särskilda krav att måste etableras också i
            Sverige.
          </p>
          <pb facs="riksdagen-motions-pdf/data/200506/mot_200506_Bo_313/mot_200506_Bo_313-0005.pdf"/>
          <p xml:id="i-5SsWBm7vD4FqagYM4QFba8">
            5.2 Ägarlägenheter — en boendemöjlighet för äldre
          </p>
          <p xml:id="i-CRuSEmKu2twDJrBDhma7fE">
            Socialdemokraternas motstånd är än starkare mot ägarlägenheter,
            en boendeform som enligt Kristdemokraterna bör införas. Ett skäl
            är att ägarlägenheter kan utgöra ett bättre och smidigare alternativ
            än hyres- och bostadsrätter för personer som vill lämna sin villa
            men behålla fördelarna med att själva äga sin bostad. Förändringen
            av livssituationen har därigenom förutsättning att bli mindre
            dramatisk och steget till ett långsiktigt boende kortare. Idag
            finns det få incitament för att äldre personer som bott under
            många år i sin villa att flytta till annan bostad. Höga hyror
            i relativt små hyresrätter är ingen lockande tanke för den som
            bott i ett egnahem hela sitt liv med stora ytor och efter år av
            amortering har skapligt låga boendekostnader. Osäkerheten om hyresutveckling
            i hyresfastigheterna och huruvida det finns säkerhet i bostadsrättsfastigheter
            gör dessa alternativ inte särskilt lockande. I Norge har ägarlägenheter
            blivit ett stort och ofta använt alternativ för äldre som säljer
            sin villa. Att investera sina pengar i en ägarlägenhet som i stora
            avseenden kan jämställas med en egen ägd villa kännas tryggt,
            intressant och skapar valfrihet.
          </p>
          <p xml:id="i-5QDEER5MKgJV5ZCEiE1GAn">
            5.3 Långsiktig finansiering av ny- och ombyggnation
          </p>
          <p xml:id="i-4wH44o6LqqwvZmyuLSKykk">
            För att möta samhällets behov i allmänhet och de äldres i synnerhet,
            krävs örst och främst en ökad bostadsproduktion. Om bostadsbyggandets
            kräftgång ska kunna upphöra, måste något göras åt de nuvarande
            allt igenom tillfälliga omständigheterna och åt överbeskattningen
            av bostadssektorn. Detta gäller också för möjligheterna att bygga
            om delar av det äldre bostadsbeståndet för att skapa bättre tillgänglighet.
            Att planera för och inansiera en anpassning av bostäderna måste
            till största delen vara astighetsägarens ansvar, men staten behöver
            se till att rimliga förutsättningar inns för detta ansvarstagande.
            Ett långsiktigt ägaransvar skulle underlättas av att statens bostadspolitik
            blev just långsiktig, istället för som idag helt oförutsägbar.
            Därutöver är ekonomiskt sunda bostadsbolag och bostadsrättsföreningar
            en nödvändighet för att dessa omfattande åtgärder ska komma till
            stånd. En mycket viktig fråga för staten är därför att åstadkomma
            en rimligare beskattning och ett hyressättningssystem som skapar
            incitament
          </p>
          <p xml:id="i-Yb1KYTrdaPpPK2HfVi2CSa">
            ör fastighetsägare att investera i anpassningsåtgärder. Kristdemokraterna
            har presenterat ett långsiktigt bostadspolitiskt alternativ där
            fastighetsskatten avskaffas, planprocessen förenklas och en friare
            hyressättning införs i nyproducerade fastigheter.
          </p>
          <p xml:id="i-86qaCbKPi3eZAGwUTp6uvt">
            2005/06:B0313
          </p>
          <pb facs="riksdagen-motions-pdf/data/200506/mot_200506_Bo_313/mot_200506_Bo_313-0006.pdf"/>
          <p xml:id="i-SocRCGrR5j1cXGK4kAC5VY">
            2005/06:B0o313
          </p>
          <p xml:id="i-MCDKkNo2swEyS9bg82UfPo">
            6 Framsyn också inom bostadssektorn
          </p>
          <p xml:id="i-ArfTqXz9nwLbTVr9Jv3vqN">
            Teknisk Framsyn var ett nationellt projekt som genomfördes 1999-2000
            i syfte att skapa insikt och visioner om teknikutvecklingen på
            lång sikt. Projektet ville främja samspelet mellan tekniska, institutionella
            och sociala processer. Den första omgången av Teknisk Framsyn,
            med en grundlig genomgång av flera viktiga teknikområden, följdes
            upp 2003 med en uppdatering av såväl resultaten som visionerna
            inom definierade nyckelområden. Teknisk Framsyns mål har varit
            att stärka det framtidsinriktade arbetet i företag och organisationer,
            att främja hållbar tillväxt och förnyelse i Sverige och att skapa
            underlag och processer för prioritering av områden för svensk
            kompetensuppbyggnad. Ambitionen har också varit att öka intresset
            för långsiktigt tänkande och framförhållning. Kopplade till Teknisk
            Framsyn har statliga institutioner som Vinnova och Institutet
            för framtidsstudier varit. Bostadssektorn har i allt väsentligt
            stått utanför arbetet inom Teknisk Framsyn. Inte heller det bredare
            perspektivet av stadsbyggnad eller ”den byggda miljön” har funnits
            med. Det har bidragit till att det vi i dag ser alltför lite av
            framsynthet i bostadsproduktionen, i synnerhet vad gäller att
            specifikt beakta äldres bostadssituation. Det leder bland annat
            till att få investerare
          </p>
          <p xml:id="i-KBFTBJmeuxz7Cbv5n3fb9Z">
            vågar satsa på attraktiva, framåtsyftande projekt för äldreboenden.
            Framsyn med en bredare angreppsyta kommer att bli nödvändigt inför
            framtiden. I bostadspolitiken och i samhällsplaneringen i stort
            måste frågan oftare ställas hur vårt samhälle ser ut på 25-30
            års sikt. Ett sätt att samla kunskap om framtidsforskning på området
            äldreboende är det forum för äldres boende som Kristdemokraterna
            föreslår ska inrättas. Staten bör vara delaktig och pådrivande
            i det framtidsinriktade arbetet inom bostadssektorn, på ett sätt
            som motsvarar det statliga engagemanget i Teknisk Framsyn. Kristdemokraterna
            föreslår därför att riksdagen tillkännager för regeringen att
            regeringen ska ta initiativ till ett framsynsprojekt för bostadssektorn.
          </p>
          <p xml:id="i-EGdy7FE61fpnDEvU7aVZrV">
            7 Kunskapsuppbyggnad genom ett forum för äldres boende
          </p>
          <p xml:id="i-LojKxhrMbTAcgSp6Fva2Lp">
            God kunskap är en nyckel för att samhället ska kunna hantera
            de kommande demografiska = förändringarna. Bostadsförsörjning
            är en långsiktig planeringsfråga som kräver ett bra underlag.
            Kommunerna, som har en nyckelroll i boende- och samhällsplaneringen,
            saknar alltför ofta aktuella uppgifter om hur situationen ser
            ut när det gäller bostadshushåll, upplåtelseformer, hissar m.m.
            i de olika kommundelarna. För att utarbeta planer för de framtida
            bostadsbehoven som står i överensstämmelse med de äldres bostadsönskemål,
            måste varje kommun veta
          </p>
          <pb facs="riksdagen-motions-pdf/data/200506/mot_200506_Bo_313/mot_200506_Bo_313-0007.pdf"/>
          <p xml:id="i-2W71qUfyncSfSHoj9nb4ks">
            hur boendeförhållandena och boendekraven är i olika delar av
            kommunen och för invånare i olika åldrar. Inför framtiden är det
            nödvändigt att fråga dem som uppnått en ålder av 60-70 år hur
            de vill planera sitt boende och sin framtid. En sådan undersökning
            skulle också ge människor tid att stanna upp och tänka under den
            tid då man fortfarande orkar planera, bygga och flytta men också
            ge synpunkter på hur man vill tillbringa sin ålderdom.
          </p>
          <p xml:id="i-8aAasueXkoXhRhVbCPux8G">
            7.1 Forum för äldres boende
          </p>
          <p xml:id="i-9xpyNaWupEhYm6sz5NQEAT">
            Regeringen tillsatt en ungdomsbostadssamordnare men saknar en
            instans som tar sig an framtidens kanske svåraste bostadspolitiska
            fråga — äldreboendet. Som ett led i arbetet med att stärka kunskaperna
            kring äldres boende föreslår Kristdemokraterna att Forum för äldres
            boende inrättas. Forumet ska bidra till att äldres boendesituation
            ges en större uppmärksamhet och frambringa förslag på konkreta
            åtgärder som förbättrar beredskapen inför ökningen av antalet
            äldre som kräver ändamålsenliga bostäder. Ett viktigt uppdrag
            bör vara att samla alla aktörer till erfarenhetsutbyte och gemensamma
            utvecklingsinsatser. Kristdemokraterna föreslår att fem miljoner
            kronor per år anslås för Forum för äldres boende och att det administrativt
            inordnas under Boverket.
          </p>
          <p xml:id="i-THYE5areQxNhLzPHRi7SWh">
            8 Att bo kvar eller att flytta?
          </p>
          <p xml:id="i-Cu1BtJB6CD9CrNKGwfsWTb">
            Valfrihet måste vara en ledande princip för äldres boende. Kristdemokraterna
            ser det som en social rättighet att människor ska kunna bo kvar
            i sina bostäder om de vill det. Men för att detta ska vara möjligt
            krävs goda bostäder. Detta kan bara åstadkommas om hänsynen till
            de äldres behov tas in i ett så tidigt stadium av planeringen
            som möjligt. Vid all form av bostadsplanering bör mark avsättas
            i syfte att äldre kan bo kvar i sin invanda miljö. För äldre som
            avslutat sitt yrkesverksamma liv är bostaden utgångspunkten för
            i stort sett alla aktiviteter. De äldre tillbringar en större
            del av sin tid i hemmet och i närmiljön, vilket ställer krav på
            serviceutbud, trafikmiljö, tillgång till uteplatser, närhet till
            vänner och eventuella dagcentraler med olika verksamheter, detta
            för att upprätthålla känslan av oberoende, att man klarar sig
            själv. För att kvarboende ska vara realistiskt i en sådan omfattning
            som kan förväntas efterfrågas, krävs det att mängden lägenheter
            som är anpassade för äldres behov ökar. En stor del av lägenheterna
            från miljonprogrammet saknar hiss och därmed förutsättningarna
            att bli goda bostäder för äldre med nedsatt rörlighet. Lika viktigt
            är att skapa förutsättningar för äldre att kunna byta till seniorboende
            eller särskilda boendeformer. Steget från den egna bostaden direkt
            till särskilda boendeformer innebär ofta en alltför stor förändring
            för
          </p>
          <p xml:id="i-YK8WmMh7rbCfjrBoJ2CFBL">
            2005/06:B0313
          </p>
          <pb facs="riksdagen-motions-pdf/data/200506/mot_200506_Bo_313/mot_200506_Bo_313-0008.pdf"/>
          <p xml:id="i-EsCNpqaArUEGe6sWQdsCrd">
            2005/06:B0o313
          </p>
          <p xml:id="i-4ohW6vj621Zi3s8uUUKBmt">
            den enskilde. Därför bör alternativa idéer för äldres boende
            stimuleras. Det är väsentligt att seniorlägenheter, som är speciellt
            utformade med tanke på framtida sämre rörlighet, byggs såväl med
            bostadsrätt som hyresrätt, så att inte personer utan möjlighet
            till egen kapitalinsats exkluderas från boende särskilt riktat
            mot äldre.
          </p>
          <p xml:id="i-Am3zmCVqttdAWmx7GVTCqc">
            9 Kommunernas avgörande roll
          </p>
          <p xml:id="i-3WWGrZYr9wTc9JSktXwUmt">
            Kommunerna har med sitt planmonopol och i många fall med kommunala
            bostadsbolag ett mycket stort ansvar för att äldres boende är
            ändamålsenliga och att valet mellan att bo kvar och flytta blir
            så fritt som möjligt. Kristdemokraterna vill betona vikten av
            att blandade bostadsområden skapas för alla generationer och hushållstyper
            med både småhus och flerbostadshus liksom att arbetsplatser samlokaliseras
            med bostäder. På så sätt kan man öka serviceunderlaget och motverka
            den ständigt försämrade kommersiella servicen speciellt för dagligvaror
            i bostadsområdena samt underlätta kvarboende. De kollektiva kommunikationerna
            får större underlag. Detta är en nödvändighet för att motverkas
            den ökande segregation av olika slag som finns i samhället, bl.a.
            ålderssegregation. Målet måste vara att stärka sammanhållningen
            och ansvarstagandet över generationsgränser genom att underlätta
            för vardagliga möten. Det är också angeläget att tydliggöra och
            säkerställa det offentliga ansvaret för vård och omsorg, och därmed
            formulera en tydlig kvarboendeprincip. Kommunerna måste planera
            bostadsområden för alla med tillräckligt serviceunderlag. Detta
            är av särskilt stor betydelse för de äldre, som mer än andra grupper
            är beroende av närhet till olika typer av service och kollektivtrafik.
            Kristdemokraterna anser att regeringen, till exempel genom en
            nationell handlingsplan, bör vara pådrivande för att kommunerna
            ska uppfylla sitt bostadsförsörjningsansvar gentemot den äldre
            befolkningen. Det ansvar som kommunerna har bör inbegripa att:
          </p>
          <p xml:id="i-CGdXc4KHZRWFWPHBSaBXSP">
            e verka för att kommunala bostadsföretag får större möjligheter
            att sälja bostadsfastigheter till privata fastighetsägare som
            specialiserar sig på utveckling och ägande av lägenheter för äldre,
            e — tatill vara möjligheter att frigöra tomter för nybyggnad av
            seniorbostäder i centralorten, e — förbättra möjligheterna för
            byggande av enplanshus i attraktiva miljöer, e verka för samverkan
            mellan hemtjänst, föreningsliv, bostadsföretag och boende, e stärka
            samverkan mellan hemtjänst och bostadsföretag vilket skapar tids-
            och kostnadsbesparingar för hemtjänsten, « stimulera samverkan
            mellan kommunens hemtjänst och landstingets hemsjukvård för att
            erbjuda samma trygghet i hemmet som på ett särskilt boende,
          </p>
          <pb facs="riksdagen-motions-pdf/data/200506/mot_200506_Bo_313/mot_200506_Bo_313-0009.pdf"/>
          <p xml:id="i-C7wsze5U7vpamqRBDpV5BQ">
            + verka för ett nära samarbete mellan bostadsanpassare och hemtjänsten
            för att säkra att de mest behövande får rätt bostadsanpassningsåtgärder,
            + möjliggöra för par, där den ena maken behöver dygnetrunthjälp,
            att kunna fortsätta att bo tillsammans, + införa arbetsgrupper
            med representanter för de äldre som arbetar med tillgängligheten
            i närmiljön, e — försäkra att ombyggnationer av bostadsfastigheter
            och områden sker med utgångspunkt i de boendes förhållanden samt
            med respekt för den samhörighet och de kulturella värden som finns
            i området, + samverka med dagligvarubutiker och annan service
            för att värna om närservicen.
          </p>
          <p xml:id="i-BZFFtUqRWVtHKK3kGrmQa5">
            10 Kvarboende kräver trygghet
          </p>
          <p xml:id="i-7xDds4gJMw5Drig3gaZiDS">
            Trygghet är ett mångdimensionell begrepp. Det innefattar bland
            annat fysisk säkerhet, gemenskap och ekonomi. Säkerheten avser
            ordning, avsaknad av skadegörelse och brott men även skydd mot
            olyckor och bränder. Gemenskap handlar om relationer till familj,
            vänner och grannar samt aktiviteter i och utanför hemmet. Ekonomi
            handlar om boendekostnad, inkomster och värdeutveckling på den
            egna bostadsrätten eller det egna småhuset. Trygghetsaspekten
            i ekonomin belyses av oron för ökade boendekostnader på grund
            av höjda taxeringsvärden och marknadshyror eller fastighetsskatten.
            Ju äldre man är desto viktigare är skötsamma grannar, en välskött
            utemiljö och människor som man kan umgås med där man bor. En lyckad
            verksamhet förutsätter att det finns mötesplatser. Ensam är ofta
            otrygg. Dessa mötesplatser kan vara av olika slag. De kan vara
            såväl kommersiellt som offentligt finansierade, utomhus eller
            inomhus. Många framhåller vikten av naturliga mötesplatser, där
            man möts i vardagen. Grannar kan hjälpas åt att ha omsorg om varandra.
            Se om persiennerna är uppe, ringa på för att bjuda på kaffe etc.
            Grannar kan naturligtvis inte ersätta den professionella hjälp
            som erbjuds främst av hemtjänsten, men kan bidra till att skapa
            en ökad trygghet.
          </p>
          <p xml:id="i-7y3P69Jcr4R2fW6DkXtEux">
            11 - Seniorbostäder
          </p>
          <p xml:id="i-8rSjnWgNZvvMGTKGLYNNTi">
            Till det ordinära boendet räknas även så kallade seniorbostäder,
            dvs. bostäder för personer i en viss ålder, ibland är den undre
            åldersgränsen vid inflyttning 55 år. Dessa kan ligga i särskilda
            hus i den vanliga bebyggelsen eller i enstaka trapphus. Servicelösningar
            och servicetillägg på hyran kan ingå, men gör inte alltid det.
            En form innebär att man bildat en förening i förväg för att forma
            den önskade boendegemenskapen. Detta kan vara ett alternativ till
            äldreboende i kommunal regi där man både kan vara för sig själv
            och få gemenskap med människor man känner.
          </p>
          <p xml:id="i-UwhAXqHXbVKw7EfnKRRqnH">
            2005/06:B0313
          </p>
          <pb facs="riksdagen-motions-pdf/data/200506/mot_200506_Bo_313/mot_200506_Bo_313-0010.pdf"/>
          <p xml:id="i-E2hUA8VDSsHQhWa2Rirzha">
            2005/06:B0o313
          </p>
          <p xml:id="i-LGz1qSzb6AH13NS6LZM9Hi">
            10
          </p>
          <p xml:id="i-H8aAMPTpL6M1LkRfgnzoWu">
            Seniorbostäder bör helst placeras i blandade områden för att
            undvika ålderssegregation, som är ett växande problem. Samhället
            bör ha beredskap för att seniorbostäder efter ett antal år kan
            komma att domineras av mer vårdbehövande personer. Det är därför
            viktigt att ta till vara de goda exemplen och lära av dem. Ett
            är bostadsrättsföreningen Karlavagnen i Umeå där man på ett framgångsrikt
            sätt ordnat sitt boende på äldre dar tillsammans med andra. I
            bostadsrättsföreningen har man 23 lägenheter för seniorer med
            eller utan behov av hemtjänstinsatser. Dessa bostäder hålls inom
            gruppen seniorer enligt ett visst system. Det är fast pris på
            lägenheterna över tid och ingen kan alltså tjäna stora pengar
            på stegrande bostadsrättspriser. Detta är också reglerat i någon
            form av juridiskt avtal. Inom bostadsrättsföreningen finns sedan
            ett starkt socialt engagemang mellan de boende som t.ex. har gemensamma
            aktiviteter och underhållning i en lokal som finns inom området.
            Detta boende visar sig fungera alldeles utmärkt. Rekrytering av
            hyresgäster sker utifrån vad man behöver för kompetens för att
            balansera helheten. De vars ork och hälsa börjat svikta kan få
            bo kvar tack vare den sociala ”infrastruktur” som finns i boendet.
            Socialtjänsten har av och till haft betydande hemtjänstinsatser
            i dessa lägenheter, men hyresgästerna har kunnat bo kvar därför
            att det finns ett socialt skyddsnät. Även personer med långt gången
            demens har kunnat bo kvar därför att grannarna har tagit ett ansvar
            som normalt inte sker i vanliga hyreshus. Kristdemokraterna anser
            att förutsättningarna för att åstadkomma attraktiva seniorbostäder
            bör förbättras genom att bostadsfinansieringssystemet förändras
            på ett sådant sätt att det inte missgynnar alla andra bostadstyper
            än små, billiga hyresbostäder. Det Forum för äldres boende som
            Kristdemokraterna föreslår ska inrättas bör ha som en central
            uppgift att samla och förmedla idéer, metoder m.m. för goda seniorboenden.
          </p>
          <p xml:id="i-9dAnRyLgLXYnBXKYihogjF">
            12 Särskilda äldreboenden
          </p>
          <p xml:id="i-D35BGcBQwCHcLLMegah1Bi">
            Det behövs inte bara åtgärder för att stimulera kvarboende. Det
            behövs också åtgärder för att förhindra påtvingat kvarboende.
            Det är inte möjligt eller önskvärt att all vård och omsorg ska
            tillgodoses i det ordinarie boendet i ramtiden. Både sociala och
            ekonomiska skäl talar för att det behövs särskilt boende med kommunerna
            som huvudmän. Också i framtiden kommer en betydande del av våra
            äldre att vara vid så dålig hälsa att kvarboende inte är ett alternativ.
            Det finns många exempel på hur äldre inte klarar av att bo kvar
            i sina bostäder och anhöriga som är sjuka av oro för sina demenssjuka
            föräldrar som inte får plats i särskilt boende. Kommunerna måste
            ha långsiktiga planer för att utbudet av särskilt boende ska vara
            tillräckligt. För att äldre ska få det särskilda boende de behöver
            krävs ett entydigt ansvar för vården och omsorgen av äldre. Alltför
            ofta hamnar äldre som
          </p>
          <pb facs="riksdagen-motions-pdf/data/200506/mot_200506_Bo_313/mot_200506_Bo_313-0011.pdf"/>
          <p xml:id="i-SAcPwhqfDg9eet3PTMpzi1">
            2005/06:B0313
          </p>
          <p xml:id="i-JjVQzXfy4EpxnM7N9cHvLq">
            behöver ett vårdbaserat boende mellan två stolar (kommunen och
            landstinget) beroende på oklara ansvarsfrågor.
          </p>
          <p type="date" id="i-2aVXs5F9XcJBFZfFxrffQE">
            Stockholm den 5 oktober 2005
          </p>
          <p xml:id="i-LEtQQp2AWPeQKaQTwGK66R" type="signatureBlock">
            Ragnwi Marcelind (kd)
          </p>
          <p xml:id="i-KHRYpcknkg7oRJohXGdzMF">
            Dan Kihlström (kd) Sven Gunnar Persson (kd) Johnny Gylling (kd)
            Annelie Enochson (kd) Tuve Skånberg (kd) Björn von der Esch (kd)
          </p>
          <p xml:id="i-GD9DNyTXukHowHRWJvtksN">
            Lars Gustafsson (kd)
          </p>
          <p xml:id="i-LJcTn6xCTbvmPhcavhvxqa">
            21
          </p>
        </div>
      </div>
    </body>
  </text>
</TEI>
