<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-KrU-00265">
  <teiHeader>
    <fileDesc>
      <titleStmt>
        <title>Idrott</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Idrott</title>
          <idno type="rdwebb">GQ02Kr265</idno>
          <rs type="number">Kr265</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GQ02Kr265/text</ref>
          <ref type="dokument_url_html">http://data.riksdagen.se/dokument/GQ02Kr265</ref>
          <ref type="dokumentstatus_url_xml">http://data.riksdagen.se/dokumentstatus/GQ02Kr265</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-44hG22iaE6LAaX8WoMPPk3</idno>
            <name>Mats Einarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Qa1ZufD1xJDN43bJxjLRPB</idno>
            <name>Tasso Stafilidis</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Valeria D.</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7yDVG5d8WkN7vvq2NeHmR8" type="signed"/>
        <correspContext corresp="i-7yDVG5d8WkN7vvq2NeHmR8">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-44hG22iaE6LAaX8WoMPPk3"/>
          <note type="signatory" corresp="i-Qa1ZufD1xJDN43bJxjLRPB"/>
          <note type="signatory" corresp="i-7Gy2xwC7Jyimjy9QTKnQEf"/>
        </correspContext>
        <correspAction type="referral" xml:id="i-Fp1eEBkVeMgbW7DDPhTEjR">
          <date when="2002-10-30"/>
        </correspAction>
        <correspAction type="dismissal" xml:id="i-98YFWAEoaGeUmD5SmVnkoW">
          <date when="2002-10-30"/>
        </correspAction>
        <correspAction type="submission" xml:id="i-7aiPcrPdDANxCQge9xPrJC">
          <date when="2002-10-23"/>
        </correspAction>
        <correspAction type="assigned" xml:id="i-GZ7CRt4DUs31X4UNn7c2FB"/>
        <correspContext corresp="i-GZ7CRt4DUs31X4UNn7c2FB">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Kr_0265/mot_200203_Kr_0265-0001.pdf"/>
      <div type="motHeader" xml:id="i-HWV8oLf6yVQUiAz2CoNjV">
        <div type="motTitle" xml:id="i-FhB61HXAKvvwcDJdx8FkN3"/>
        <div type="motSubmissionInfo" xml:id="i-Wz4Ur3B2HqmiTnCnNAJY3F"/>
      </div>
      <div type="motBody" xml:id="i-G4wVdp5a4qs5rUJAc8Y4pJ">
        <div xml:id="i-55jQrKUzgAq76yhpBWd6Wx">
          <p xml:id="i-FtiH28RS8EW3hxEWGJbbN2">
            38
          </p>
          <p xml:id="i-Sf3MknQTgSqD8xRZCRW4Gv">
            2002/03
          </p>
          <p xml:id="i-6AC7RDrQsGP9za5eU4ttL6">
            Motion till riksdagen 2002/03:Kr265
          </p>
          <p xml:id="i-2ynueoCh18aRtKLpTRLmv8">
            av Peter Pedersen m.fl. (v)
          </p>
          <p xml:id="i-34mXx54kT6TjpUfiBBhmbR">
            Idrott
          </p>
          <p xml:id="i-7hkUuYGY47ycLqNo8zSmao">
            Motionen delad mellan flera utskott
          </p>
          <p xml:id="i-AC5VCUTJkD935uE3Wtp3ZA">
            Innehållsförteckning
          </p>
          <p xml:id="i-FtSaBrbE27nLdHau68UgRK">
            Innehållsförteckning,
          </p>
          <p xml:id="i-8zgYmLaSjK2zG3hj3g93DX">
            OMNOAOUBWNH
          </p>
          <p xml:id="i-LoHcRiLnpq9U3USU3hxUmW">
            10 11 12 13
          </p>
          <p xml:id="i-HbVLAdncKHogv2qtvVHSqE">
            Förslag till riksdagsbeslut.. Motivering och bakgrund.. Det svenska
            idrottsundret.. Orostecken.
          </p>
          <p xml:id="i-KnzofrKfQXvYtPVgFEceDE">
            Dopning Kommersialisering och dyr utrustning utestänger ”Sexifiering”
            av idrotten. Utslagning, stress och ”barnifiering” inom idrotten
            drott som förenar eller skiljer. Jämställdhet Sexuell läggning..
            Barns och ungdomars fysiska aktivitet. Samhällsplanering som underlättar
            för fysisk aktivite
          </p>
          <p xml:id="i-YT1keaF8omDPBNh6KwnrCq">
            mnr: Kr265 pnr: v208
          </p>
          <pb facs="riksdagen-motions-pdf/data/200203/mot_200203_Kr_0265/mot_200203_Kr_0265-0002.pdf"/>
          <p xml:id="i-AEe2cHKxymr3naZYzANUc5">
            2002/03:Kr265
          </p>
          <p xml:id="i-Y6R8fn5m6r8CjCXrvsh9as">
            390
          </p>
          <p xml:id="i-E4vnBoLGUxHRYuPr3BUntK">
            1 Förslag till riksdagsbeslut
          </p>
          <p xml:id="i-4T3cQU2ciNR8LtYzNhLiYv">
            Riksdagen tillkännager för regeringen som sin mening vad i motionen
            anförs om att Sverige, med full respekt för idrottsrörelsens självständighet,
            bör försöka påverka EU och andra internationella organ att öka
            ansträngningarna att motverka dopning i samhället, där dopning
            inom idrotten utgör en del. Riksdagen tillkännager för regeringen
            som sin mening vad i motionen anförs om att i den statliga bidragsgivningen
            betona att idrottsrörelsen skall redovisa en plan för hur man
            avser att arbeta med att motverka utslagning, stress, kommersialisering,
            ”sexifiering” och ”barnifiering”. Riksdagen tillkännager för regeringen
            som sin mening vad i motionen anförs om att i den statliga bidragsgivningen
            ytterligare betona att idrotten skall vara öppen och tillgänglig
            för alla, dvs. utöver vad som redan anförs i budgetpropositionen
            och idrottspropositionen om kön, etnisk bakgrund, funktionshinder
            m.m. även oberoende av sexuell läggning. Riksdagen tillkännager
            för regeringen som sin mening vad i motionen anförs om att den
            skall uppdra åt Kommittén för översyn av plan- och bygglagstiftningen
            att beakta idrottsrörelsens rätt till samråd."
          </p>
          <pb facs="riksdagen-motions-pdf/data/200203/mot_200203_Kr_0265/mot_200203_Kr_0265-0003.pdf"/>
          <p xml:id="i-Kcs3Cc6B5fcegCxiL7QEnZ">
            2002/03:Kr265
          </p>
          <p xml:id="i-Rak9ByHN8nvo59oERjFLrV">
            ! Yrkande 4 hänvisat till BoU.
          </p>
          <p xml:id="i-Mn9wpjV55sBFmAV7QguPR6">
            40
          </p>
          <pb facs="riksdagen-motions-pdf/data/200203/mot_200203_Kr_0265/mot_200203_Kr_0265-0004.pdf"/>
          <p xml:id="i-Uqcw31Ti8AoDVadWtbfU8Y">
            2002/03:Kr265
          </p>
          <p xml:id="i-H5psLxRzHcSSeuahSXh8Y3">
            41
          </p>
          <p xml:id="i-HRnzeMuTNzfLbFvwWAaucj">
            2 Motivering och bakgrund
          </p>
          <p xml:id="i-PuQsH9pWUC5Z5ogzFDgzn1">
            Riksdagen beslutade den 1 december 1999 vilken idrottspolitik
            som skall gälla för inledningen av 2000-talet utifrån propositionen
            1998/99:107 En idrottspolitik för 2000-talet — folkhälsa, folkrörelse
            och underhållning. Propositionen lades fram utifrån ett samarbete
            mellan s, v och mp. Den antagna idrottspolitiken lägger en bra
            grund för den svenska idrottsrörelsen, t.ex. vad gäller relationen
            mellan staten och idrottsrörelsen. I de s.k. grundstenarna för
            den nationella idrottspolitiken framgår t.ex. tydligt att idrottsrörelsen
            är en fri och självständig folkrörelse som fastställer sina egna
            mål och att staten endast skall ange de syften staten har med
            sin bidragsgivning. I grundstenarna poängteras också att lika
            förutsättningar skall gälla för flickor och pojkar, kvinnor och
            män med olika social bakgrund och ekonomiska förutsättningar.
            Vikten av god etik lyfts fram liksom vikten av att arbeta för
            integration och att värna om en demokratisk fostran. Det är förstås
            av central betydelse att arbetet med att fördjupa och konkretisera
            tillämpningen av de tre grundstenarna går vidare, t.ex. att även
            frågan om människors lika värde oberoende av sexuell läggning
            förs in. Redan i den idrottspolitiska propositionen fastslogs
            behovet av att få ökad kunskap om hur samhällets resurser till
            idrotts- och fritidsaktiviteter utnyttjas ur ett jämställdhetsperspektiv,
            hur resurserna kommer personer med olika etnisk och kulturell
            bakgrund till del och att de funktionshindrades behov uppmärksammas
            i detta sammanhang. Riksidrottsförbundet (RF) tilldelades också
            av regeringen uppdraget att leda ett treårigt projekt vars övergripande
            syfte skall vara att verka för en rättvis — fördelning av samhällets
            samlade = resurser = för = olika idrottsverksamheter såväl inom
            som utanför den organiserade idrotten. Det handlar ytterst om
            idrottsrörelsens egen trovärdighet vad gäller jämställdhet. Idrotten,
            liksom samhället i stort, är mansdominerad både vad gäller antalet
            idrottsutövare, antalet idrottsledare och inte minst vad gäller
            antalet styrelseledamöter på olika nivåer. För idrottens trovärdighet
            är det viktigt att kvinnor lyfts fram i alla sammanhang, dels
            för kvinnornas egen skull, dels för att lyfta in ny kompetens.
            Detta är i huvudsak en uppgift för den självständiga idrottsrörelsen,
            men arbetet kan intensifieras och underlättas genom en fruktbar
            dialog och utbyte av erfarenheter med andra verksamheter och organisationer.
            Mer än var tionde person som bor i Sverige har invandrarbakgrund.
            Det är viktigt att personer med olika etnisk bakgrund ges likvärdiga
            förutsättningar att delta i de organiserade föreningsverksamheterna.
            Här finns en naturlig bas för integration och en naturlig arena
            att aktivt motverka segregation, utanförskap, främlingsfientlighet
            och rasism. Fler aktiva och ledare med invandrarbakgrund skulle
            berika det svenska samhället i stort, inte minst föreningslivet
            t.ex. inom idrotten. Det finns också
          </p>
          <pb facs="riksdagen-motions-pdf/data/200203/mot_200203_Kr_0265/mot_200203_Kr_0265-0005.pdf"/>
          <p xml:id="i-UFDvC9Byx144vFnUxXt9KP">
            en rad goda exempel på att idrottare med invandrarbakgrund mottagits
            väl och haft stora idrottsliga framgångar.
          </p>
          <p xml:id="i-jujGHPLydtqUJH4omq36P">
            3 Det svenska idrottsundret
          </p>
          <p xml:id="i-8SWcKQ2GbExiEu6BG4tSSs">
            Idrottsrörelsen i Sverige ligger nära folkets hjärta och är vårt
            lands största folkrörelse med ca 3,2 miljoner medlemmar och med
            ca 0,6 miljoner ideella ledare. Trots att vi är ett land med liten
            befolkning har vi under hela 1900- talet och början på 2000-talet
            upplevt makalösa framgångar inom idrotten, liksom t.ex. våra grannländer
            Norge och Finland. Svenska män och kvinnor har tagit många medaljer
            och till och med vunnit i en rad idrotter i OS, VM och EM. Vi
            har varit oerhört framgångsrika i så skilda idrotter som exempelvis
            friidrott, brottning, tennis, boxning, kanot, orientering, cykel,
            bordtennis, bowling, ishockey, fotboll, handboll, simning, skidsport
            på längden och utför, skridsko, motorsport, skytte, ja, listan
            på idrotter kunde göras mycket längre. I höst vann t.ex. cyklisten
            Susanne Ljungskog VM på damernas linjelopp efter en hård spurtstrid
            och Tony Richardsson tog sitt femte VM-guld i speedway. Med anledning
            av det tidigare konstaterandet att idrotten, liksom samhället
            i stort, är klart mansdominerad är det speciellt glädjande med
            alla våra kvinnliga idrottsutövares framgångar, som ökat påtagligt
            i en rad idrotter under — senare tid. Det s.k. svenska idrottsundret
            har diskuterats och analyserats av många. Den svenska idrottsrörelsen
            skall, som andra folkrörelser, vara öppen och demokratisk och
            bjuda in alla som vill vara med. Tillgången till idrottsanläggningar
            har varit god, och dessa har i huvudsak varit offentligt ägda
            eller ägda av idrottsföreningar eller idrottsallianser. Avgifterna
            för att träna och tävla i en idrott har varit överkomliga jämfört
            med kostnaden i många andra länder. De flesta verkar vara överens
            om att en stor bredd ger stora möjligheter att få fram en mindre
            topp av elitidrottsutövare. Dessa elitidrottsmän och -kvinnor
            inspirerar i sin tur barn och ungdomar att pröva just den sporten,
            och så rullar bollen vidare från generation till generation.
          </p>
          <p xml:id="i-XEhQeZb78RL9Wnny13mwqt">
            4 Orostecken
          </p>
          <p xml:id="i-PV9TVaUjDRd2t8KrnjX9ny">
            Men det finns nu en rad oroande tecken på sådant som om ingenting
            görs kan hota idrotten och dess utövare på olika nivåer. Alltfler
            idrotter och deras utövare kommer i kontakt med starka ekonomiska
            intressen, där sponsring och TV-intäkter får en stor betydelse
            för verksamheten i en förening eller för en idrottare. Det ideella
            ledarskapet kan också sägas vara hotat eftersom det blir allt
            svårare att rekrytera ideella ledare.
          </p>
          <p xml:id="i-LbEzBspXfZfWJuGS5tSKWS">
            2002/03:Kr265
          </p>
          <p xml:id="i-8aZnUMeu9K3Bi7ERzx1CrW">
            42
          </p>
          <pb facs="riksdagen-motions-pdf/data/200203/mot_200203_Kr_0265/mot_200203_Kr_0265-0006.pdf"/>
          <p xml:id="i-FnoetQsbSRVz67qRt5g1yp">
            2002/03:Kr265
          </p>
          <p xml:id="i-9MyhAqhLj3bE3d32TMbsWH">
            43
          </p>
          <p xml:id="i-WDWUFaTqRGWE51p1gpHDBP">
            5 Dopning
          </p>
          <p xml:id="i-9XTkXnXvUbTrFfpdRpneem">
            Dopningen är en skamfläck inom idrotten, där vissa aktiva och
            deras ledare är beredda att ta till i princip vilka metoder eller
            substanser som helst för att vinna framgång. Bekämpningen av dopning
            är en mycket viktig trovärdighetsfråga för idrotten. Om man inte
            lyckas komma till rätta med dopningseländet riskerar man att tappa
            rekryteringen av nya idrottsutövare. För vilka föräldrar vill
            sätta sin barn i verksamheter där de riskerar bli erbjudna olika
            dopningspreparat för att förbättra sina resultat? Dopningen är
            förvisso ett stort problem inom idrotten, men är i sig också ett
            stort samhällsproblem. Därför måste idrotten och andra samhällsaktörer
            ha ett fruktbart samarbete för att motverka dopning i alla dess
            former. Till detta krävs ekonomiska resurser, en väl genomarbetad
            strategi, medicinsk forskning, ett utökat och kvalitativt provtagande
            m.m. Här kan förslaget till nationell handlingsplan, Handlingsplan
            mot dopning inom idrotten Ds 2002:4, vara en bra utgångspunkt.
            Det har vid upprepade tillfällen framkommit att idrottare vid
            stora internationella tävlingar använt sig av dopning. Dessutom
            finns det misstankar om att sådan förekommit, t.ex. senast vid
            fotbolls-VM, utan att den kunnat avslöjas. Så hävdade exempelvis
            svensken Arne Ljungqvist i den internationella antidopningsorganisationen
            World Antidoping Agency att Internationella fotbollsförbundet
            FIFA:s vägran att släppa in oberoende dopningskontrollanter var
            ett agerande som inbjuder till misstankar om fusk. De stora idrottsevenemangen,
            som ivrigt följs i TV av barn och ungdomar i Sverige och över
            hela världen, är givetvis mycket viktiga som förebilder och trendsättare.
            Även om det är idrottsrörelsens, exempelvis FIFA:s, eget ansvar
            att hålla rent från dopning bör Sverige, som har gott internationellt
            rykte i detta sammanhang, via sina politiska kanaler försöka påverka
            EU och andra internationella organ att öka ansträngningarna för
            att motverka dopning i samhället, där dopning inom idrotten utgör
            en del. Detta bör riksdagen tillkännage för regeringen som sin
            mening.
          </p>
          <p xml:id="i-8TCdrGxBY33fEWZnNg3hiE">
            6 Kommersialisering och dyr utrustning utestänger
          </p>
          <p xml:id="i-171JZbvFyqZAfaR2GMG7rs">
            Det finns också en utrustningshysteri, ja, ett idrottsmode som
            riskerar att ekonomiskt utestänga många från att delta. Vissa
            idrotter är mindre kostsamma än andra p.g.a. enklare utrustning
            krävs, men vissa idrotter kan bli mycket kostsamma för barn och
            ungdomar som växer och som måste köpa ny utrustning inför varje
            säsong. Den antagna idrottspolitiken syftar till såväl jämställdhet
            som jämlikhet, dvs. att idrotten inte får bli en fråga om vare
            sig kön eller klass. En tidigare SCB-undersökning visade att det
            finns betydande skillnader i barns och ungdomars idrottande. Barn
            och ungdomar som bor i villa idrottar i
          </p>
          <pb facs="riksdagen-motions-pdf/data/200203/mot_200203_Kr_0265/mot_200203_Kr_0265-0007.pdf"/>
          <p xml:id="i-NknrnLQ1jqF6PBmqUVdSd5">
            betydligt högre utsträckning än de som bor i hyreslägenhet. De
            senare har också en större tendens att sluta idrotta med motiveringen
            att det är för dyrt. Speciellt hårt drabbade är därvid döttrar
            till ensamstående mödrar. Idrottsrörelsen i Sverige är vittomfattande
            och stark. Den bör, om den beslutar sig för det, kunna påverka
            de kommersiella krafter som i dag styr utrustningshetsen.
          </p>
          <p xml:id="i-qEj39sCCB7nzW6nieoVzQ">
            7 ”Sexifiering” av idrotten
          </p>
          <p xml:id="i-6CXVnWdYsgmhphByW4uDD1">
            En speciell avart är den pågående trenden att ”sexifiera” idrotten
            och dess utövare, speciellt de kvinnliga deltagarna. Det värsta
            exemplet på detta var väl när det internationella volleybollförbundet
            i sitt regelverk försökte förmå de kvinnliga landslagen att spela
            sina matcher lite mer lättklädda i en stor turnering! På vilket
            sätt detta skulle utveckla volleyboll som idrott framgick inte.
            Det är viktigt att denna ”sexifiering” motarbetas, inte minst
            bland barn och ungdomar. I idrott måste det viktiga vara vad olika
            kroppar och knoppar kan prestera, inte hur de ser ut. Sexuella
            trakasserier förekommer i hela samhället, på arbetsplatser osv.
            och därför även inom idrotten. Det är viktigt att handlingsplaner
            för att motverka och åtgärda detta finns också inom idrotten på
            olika nivåer. Ett annat uttryck för ”sexifiering” är när barn
            och ungdomar inom idrotten utsätts för sexuella trakasserier och
            rentav sexuella övergrepp som inslag i något slags perverterat
            nollningssystem. Det är av yttersta vikt att idrotten kraftfullt
            tar itu med dessa frågor och vidtar åtgärder. Vilka föräldrar
            vill släppa sina barn till idrotten om de där riskerar att utsättas
            för denna typ av övergrepp?
          </p>
          <p xml:id="i-LiVTpdzb4jWutwZEZ6TH6V">
            8 Utslagning, stress och ”barnifiering” inom idrotten
          </p>
          <p xml:id="i-GpCxD144LPinjbofcTyn9y">
            En annan mycket negativ faktor inom dagens idrott är den stress,
            de krav och den utslagning många unga idrottsutövare utsätts för
            av sina ledare, sin förening och till och med de egna föräldrarna.
            Den s.k. barnifieringen måste aktivt motarbetas, dvs. att barn
            i mycket låg ålder väljs ut och drillas hårt för att eventuellt
            nå framgångar längre fram. Här är det av yttersta vikt att betona
            att idrott för barn bör vara lek, att alla skall få delta i pojk-
            eller flicklaget i t.ex. fotboll, att man inte toppar ett lag
            med lagets bästa spelare för att vinna matcher till varje pris,
            att tränare och speciellt föräldrar låter bli att skrika sig hesa
            med olika instruktioner till spelarna under deras idrottsutövning,
            att barn tillåts pröva och hålla på med olika idrotter utan att
            utsättas för påtryckningar eller repressalier för att tidigt välja
            endast en idrott osv.
          </p>
          <p xml:id="i-LR437G7ivMChdfqmAjgCKx">
            2002/03:Kr265
          </p>
          <pb facs="riksdagen-motions-pdf/data/200203/mot_200203_Kr_0265/mot_200203_Kr_0265-0008.pdf"/>
          <p xml:id="i-MpPNhBaDw1HoGcH79CnK89">
            2002/03:Kr265
          </p>
          <p xml:id="i-KPYSwCX2wB99sYsZvY6aFP">
            45
          </p>
          <p xml:id="i-T1Fp8Ea3a9spPSDyi3yimU">
            Det är därför mycket viktigt att olika utslagningsprocesser förhindras
            och aktivt motarbetas eftersom alltför många ungdomar, inte minst
            flickor, slutar idrotta i tidiga år. Eller som en överläkare vid
            Idrottshälsan uttryckte saken: ”Den som lägger av med idrott som
            13-åring lägger av för livet ...” Forskning visar också att det
            finns ett klart samband mellan hur man lever som barn och ungdom
            och hur man lever som vuxen. Nyttan av tidig fysisk aktivitet
            som fortsätter upp i åren är otvetydig såväl för den enskildes
            hälsa och välbefinnande som för samhället i stort, t.ex. en bättre
            folkhälsa. En speciell form av utslagning kan vara att föräldrar
            mer eller mindre tvingas till långa och kostsamma resor med egen
            bil till matcher och tävlingar eller till ständiga köp eller försäljning
            av Bingolotter, kalendrar eller liknande för att det egna barnet
            skall vara riktigt välkommet i en förening. Vänsterpartiet anser
            att det i den statliga bidragsgivningen i enlighet med det som
            anförs i motionen bör betonas att idrottsrörelsen skall redovisa
            en plan för hur man avser att arbeta med att motverka utslagning,
            stress, kommersialisering, ”sexifiering” och ”barnifiering”. Detta
            bör riksdagen ge regeringen till känna.
          </p>
          <p xml:id="i-XHLfbMvp5C7izmm9d2Gui9">
            9 Idrott som förenar eller skiljer
          </p>
          <p xml:id="i-PpBM5VmUnMD1KZTh9Js5bN">
            Idrotten har lätt för att förbrödra och försystra de som deltar
            i samma lag, men kan också leda till hat och våldsamheter bland
            supportrar som inte insett att idrottens själ ligger i att man
            både kan vinna och förlora. Om någon alltid vinner och de andra
            alltid förlorar blir ju idrotten inte spännande och därmed ointressant.
            Idrottens språk, dvs. regelverket, är internationellt, och därför
            kan personer med stor framgång spela i samma lag eller mot varandra
            och förstå varandra väl även om de inte kan tala ett gemensamt
            språk. Det finns en rad idrotter som är goda exempel på att det
            är fullt möjligt att integrera och välkomna människor med skilda
            kulturer, olika språk, olika hudfärg och olika religiösa tillhörigheter
            m.m., till verksamheten i en idrottsförening. Som kontrast kan
            märkas de mörka krafter som försöker utnyttja ståplatsläktarna
            till att framföra främlingsfientliga och rasistiska budskap, i
            vilka ett öppet hån och olika tillmälen riktas mot färgade spelare.
            Här finns dock en rad goda exempel på att föreningar på ett framgångsrikt
            sätt kommit till rätta med en stor del av våldet i anknytning
            till idrotten. Men mycket återstår att göra. Nu verkar våldsbenägna
            s.k. supporters istället attackera varandra utanför eller t.o.m.
            långt ifrån idrottsarenorna, och här behöver samarbetet mellan
            idrotten, polisen och andra myndigheter vidareutvecklas ytterligare
            och ansvaret tydliggöras.
          </p>
          <pb facs="riksdagen-motions-pdf/data/200203/mot_200203_Kr_0265/mot_200203_Kr_0265-0009.pdf"/>
          <p xml:id="i-2veSc5NJRHLrx2XNDe57cr">
            10 Jämställdhet
          </p>
          <p xml:id="i-FfMfeb3zU7AvLzD92BFmnh">
            Idrotten kan och måste bli mer jämställd, och det pågår ett arbete
            inom idrottsrörelsen för att leva upp till detta. Kvinnor och
            män, flickor och pojkar skall inom idrottsrörelsen förekomma lika
            naturligt bland aktiva, tränare och funktionärer som i styrelser.
            Män och kvinnor skall vara välkomna i alla idrotter, utan att
            hånas för den idrott de valt eller de resultat som uppnås när
            man går in i en ny idrott.
          </p>
          <p xml:id="i-S9tsvZMkdVET95aiC5sf1p">
            11 Sexuell läggning
          </p>
          <p xml:id="i-KebFZbqnwEZT6PDRPwYSAr">
            Alla skall kunna idrotta utan att utsättas för en nedlåtande
            behandling t.ex. beroende på sin sexuella läggning. Det finns
            många tecken som tyder på att homosexuella idrottare väljer att
            förtiga detta av rädsla för att bli utstötta eller petade från
            laget. Detta hävdar t.ex. det nyligen startade nätverket för homosexuella
            idrottare. Även HomO, Hans Ytterberg, ritiserar idrottsrörelsen
            sätt att hantera och agera i dessa frågor. Fördomar som kategoriskt
            påstår att alla killar som dansar eller är konståkare är bögar
            eller att alla kvinnor som spelar fotboll är lesbiska måste bemötas
            med argument. Alla har rätt till sin sexualitet och ingen skall
            behöva mobbas ut p.g.a. att man avviker från den förväntade normen,
            oftast den manliga heteronormen. Var och en har också rätt att
            välja vilken idrott hon eller han vill utöva. Det finns inga manliga
            respektive kvinnliga idrotter och inte heller speciella idrotter
            för hetero- respektive homosexuella utövare. För idrottens egen
            trovärdighet är det av stor vikt att man för egen del analyserar
            frågan, lägger fram en strategi och föreslår lämpliga åtgärder
            för att säkerställa att ingen diskrimineras p.g.a. sin sexuella
            läggning. Staten bör betona vikten av att alla, dvs. även de homo-,
            bi- och transsexuella, välkomnas och accepteras inom idrotten.
            Vänsterpartiet anser att det i den statliga bidragsgivningen skall
            betonas att idrotten skall vara öppen och tillgänglig för alla,
            dvs. utöver vad som redan anförs i budgetpropositionen och idrottspropositionen
            om kön, etnisk bakgrund, funktionshinder m.m., även oberoende
            av sexuell läggning. Detta bör riksdagen tillkännage för regeringen
            som sin mening.
          </p>
          <p xml:id="i-VsP7jQz6vc3UfpdbNgBVeC">
            12 Barns och ungdomars fysiska aktivitet
          </p>
          <p xml:id="i-SFttq21iYhEkYwvaPqds6g">
            Diskussionen om barns och ungdomars fysiska aktivitet och brist
            på sådan har diskuterats flitigt under senare år. De flesta verkar
            vara överens om att det är bra med fysisk rörelse, inte minst
            i unga år, för att förebygga senare skador och ohälsa. Utvecklingen
            har lett till att även barn och ungdomar blir mer
          </p>
          <p xml:id="i-NAEgERgDjSnBsFXCsw5HbN">
            2002/03:Kr265
          </p>
          <p xml:id="i-4zhYrbEWgLVid2Q7NXnoWc">
            46
          </p>
          <pb facs="riksdagen-motions-pdf/data/200203/mot_200203_Kr_0265/mot_200203_Kr_0265-0010.pdf"/>
          <p xml:id="i-RJF2bPExZaRc7fP4nMzgYb">
            2002/03:Kr265
          </p>
          <p xml:id="i-HKkrimgzKBYQg3VnuXGyUW">
            stillasittande med aktiviteter som TV, data och TV-spel och där
            matvanorna alltmer övergått till att omfatta fettrik s.k. skräp-
            eller snabbmat. Sammantaget blir alltfler barn och ungdomar i
            västvärlden, även i Sverige, överviktiga med dålig styrka och
            kondition som följd. Dessutom ökar risken ör hjärt- och kärlsjukdomar,
            benskörhet, åldersdiabetes och värkande leder påtagligt. Idrottsämnet
            i skolan i allmänhet och antalet idrottslektioner i synnerhet
            har diskuterats med återkommande krav på fler idrottstimmar i
            skolan. Detta kan givetvis vara värt att fundera över, men fler
            lektioner hjälper inte ör dem som undviker att gå till de redan
            befintliga idrottslektionerna. Här rävs gemensamma åtgärder från
            skolpolitiker, all skolpersonal och föräldrar i syfte att få barn
            och ungdomar att röra sig mera. Det är viktigt att barnen får
            möjlighet till daglig fysisk aktivitet på minst en
          </p>
          <p xml:id="i-3xcxc5eU1ir2zUqds4DLvq">
            halvtimme genom att sådana aktiviteter organiseras i skolan utifrån
            respektive elevs förutsättningar. Dessa aktiviteter måste läggas
            upp utifrån den enskilda individens intresse och förutsättningar.
            Vissa kan och vill hoppa höjd eller spela boll och skall få göra
            detta ofta, medan andra kanske nöjer sig med och skall uppmuntras
            till att ta en promenad hellre än att sitta på läktaren under
            en idrottslektion. Det är därför ytterst glädjande att alla partier
            nu ställt sig positiva till den idé Riksidrottsförbundet (RF)
            lanserade på politikerveckan i Almedalen i somras, när de föreslog
            att landets skolor skall erbjuda sina elever minst 30
          </p>
          <p xml:id="i-12B2JRsRDnyupxkz3s11BD">
            minuters organiserad fysisk aktivitet varje dag. Det är speciellt
            glädjande att den socialdemokratiska regeringen ställt upp bakom
            tankegången. Det är också glädjande att regeringen kommer att
            verka för att på AB Svenska Spels bolagsstämmor åren framåt avsätta
            100 milj kr/år till idrottens barn- och ungdomsidrott under förutsättning
            att idrottsrörelsen ”tar på sig att öppna dörrarna för fler, hålla
            tillbaka avgifterna, satsa mer på flickidrotten, delta i kampen
            mot droger och intensifiera samarbetet med skolorna”. (Budgetpropositionen
            för 2003, Uo 17, sid. 132). Även i denna satsning bör ”att öppna
            dörren för fler” innefatta personer med annan sexuell
          </p>
          <p xml:id="i-CqqbFR2oLcx38umNb7cTwn">
            läggning än den som följer av heteronormen.
          </p>
          <p xml:id="i-LnaWXRcHKBzLxNxsbkk7rX">
            13 Samhällsplanering som underlättar för fysisk aktivitet
          </p>
          <p xml:id="i-EY2D5BCAMJZwCkxFmoyhsi">
            Andra viktiga åtgärder är att underlätta barns och ungdomars
            spontana fysiska aktivitet, ja, även vuxnas, i vardagen. I samhällsplaneringen
            är det viktigt att det finns utrymme för lek, fysisk rörelse och
            spontanidrott t.ex. i bostadsområden och i skolorna. När det gäller
            bostadsområdena bör samhället satsa på att utveckla det som idrottsrörelsen
            kallar ”näridrottsplatser”. Dessa är enklare anläggningar som
            ligger där människor bor och vistas och som ger goda möjligheter
            till fysisk rörelse utan kostnader och utan krångel — som att
            tvingas till långa resor, att hitta en parkering osv. Internationell
          </p>
          <p xml:id="i-X76vRTfHwxQLjgPhHVZcPx">
            47
          </p>
          <pb facs="riksdagen-motions-pdf/data/200203/mot_200203_Kr_0265/mot_200203_Kr_0265-0011.pdf"/>
          <p xml:id="i-WywTEiQ83awXoasbqATJN6">
            forskning visar att möjligheten att motionera i närmiljön är
            helt avgörande för människors benägenhet att vara fysiskt aktiva.
            Det gäller vuxna och det gäller i än högre grad barn. Undersökningar
            visar, enligt Riksidrottsförbundet, att förskolebarn inte gärna
            rör sig mer än 50-150 meter från hemmet på egen hand. I åldern
            7—9 år utökas avstånden, men det finns fortfarande en gräns vid
            ca 400 meter. Dessa kunskaper till trots är det inte ovanligt
            att nya bostadsområden byggs utan att möjligheter för spontan
            fysisk aktivitet inplanerats, t.ex. Hammarby Sjöstad i Stockholm.
            När storstäder förtätas är det inte sällan grönområden och idrottsplatser
            som riskerar att bebyggas. Om vi vill lyfta fram den spontana
            fysiska aktivitetens betydelse för vår hälsa skall vi givetvis
            låta bli att försvåra förutsättningarna för att sådan aktivitet
            skall komma till stånd. I idrottspropositionen står t.ex. följande:
            ”Möjligheten till motion och idrott bör därför finnas där människor
            bor. Bostadsområdena bör innehålla grön- och aktivitetsytor och
            därigenom främja förutsättningar för goda levnadsvanor för de
            boende.” Den av RF lanserade tanken på näranläggningar, små flexibla
            idrottsanläggningar i bostadsområdena, som inte utgår från organiserad
            tävlings- och träningsverksamhet utan som skall vara öppna för
            invånarnas spontana fysiska aktiviteter, är väl värda att pröva.
            Byggandet av sådana anläggningar är dock främst en fråga för kommuner
            och byggbolag. Det är också viktigt att barnen erbjuds säkra gång-
            och cykelvägar till sina skolor, så att de kan gå eller cykla
            dit själva eller tillsammans med kompisar, syskon eller föräldrar
            istället för att skjutsas dit med bil trots korta avstånd mellan
            hem och skola. Dagis-, fritids- och skolgårdarna skall också vara
            utformade på ett sätt som inbjuder till fysisk aktivitet. plan-
            och bygglagen (PBL) stipuleras att planläggningen skall ske så
            att den främjar en från allmän synpunkt lämplig utveckling och
            ger förutsättningar för en från social synpunkt god bostads-,
            arbets-, trafik- och fritidsmiljö. RF menar att PBL bör kompletteras
            med ett krav på samråd med idrottsrörelsen vid fastställandet
            av stadsplaner och dylikt. Den kommitté som gör en översyn av
            PBL bör beakta idrottsrörelsens rätt till samråd. Detta bör riksdagen
            tillkännage för regeringen som sin mening.
          </p>
          <p xml:id="i-6Hfm6Gxw3YoVQD7UcaDev7">
            Stockholm den 20 oktober 2002
          </p>
          <p xml:id="i-MV2qmzep9gqyqvxtgX3SFF">
            Peter Pedersen (v) Mats Einarsson (v) Tasso Stafilidis (v) Rossana
            Valeria D (v)
          </p>
          <p xml:id="i-PmmYJKRVexKRnXPzjBsvih">
            2002/03:Kr265
          </p>
          <p xml:id="i-3aEC7BFDyTY4RRyEBiX2st">
            48
          </p>
        </div>
      </div>
    </body>
  </text>
</TEI>
