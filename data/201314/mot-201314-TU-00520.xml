<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00520">
  <teiHeader>
    <fileDesc>
      <titleStmt>
        <title>Främja cyklingen</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Främja cyklingen</title>
          <idno type="rdwebb">H102T520</idno>
          <rs type="number">T520</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T520/text</ref>
          <ref type="dokument_url_html">http://data.riksdagen.se/dokument/H102T520</ref>
          <ref type="dokumentstatus_url_xml">http://data.riksdagen.se/dokumentstatus/H102T520</ref>
          <ref type="doc">http://data.riksdagen.se/fil/EA8E80AE-CD07-4BFA-AEBB-2431FB22B66C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q2ghEgk9bPWG4Mz6skHV9k" type="signed"/>
        <correspContext corresp="i-Q2ghEgk9bPWG4Mz6skHV9k">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Atz7ai4RJKnyNCwfSAJEeC"/>
        </correspContext>
        <correspAction xml:id="i-DmXM6rNGLMisqjvsZR21Lu" type="numbering">
          <date when="2013-10-08"/>
        </correspAction>
        <correspAction xml:id="i-RkefJjeJutqmJLRqvicEMd" type="submission">
          <date when="2013-10-04"/>
        </correspAction>
        <correspAction xml:id="i-LVNjkDkUP8hY4k9BdbwCiR" type="transfer">
          <date when="2013-10-02"/>
        </correspAction>
        <correspAction xml:id="i-JwQAhUATC78DicviqyaGhV" type="assigned"/>
        <correspContext corresp="i-JwQAhUATC78DicviqyaGhV">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PA977VG2fh9gAwHbbE8Mdf" type="motHeader"/>
      <div xml:id="i-TnGzyboStGgSMZGzQwdXGX" type="motBody">
        <div xml:id="i-RbVdduSqjhpUNnMDChcAAp" type="motSummary">
          <head xml:id="i-AJ1tSA1FsMkXBY9oUjkMSu">
            Sammanfattning
          </head>
          <p xml:id="i-MgSM84tEPKrvXZTxw7Bj4C">
            Det är dags att gå från ord till handling i cykelpolitiken och
            göra det enklare och säkrare att cykla i hela landet. Trots att
            10 procent av resorna görs med cykel går bara 1 procent av våra
            infrastrukturinvesteringar till cykling. Vi behöver öronmärka
            mer statliga pengar för cykelsatsningar. Vi måste införa nya hastighetsgränser
            i våra tätorter. Vi behöver se över de lagar som reglerar trafiken
            så att det blir enkelt att cykla. Vi måste förhindra att möjligheterna
            att cykla på landsbygden försämras när de statliga vägarna byggs
            om till två-plus-ett-vägar. Vi behöver reglera rätten att ta med
            sig cykeln på tåget. Om dessa och flera åtgärder handlar denna
            motion.
          </p>
        </div>
        <div xml:id="i-TPReHxhZxEnnUedC3GYw6k" type="motProposal" subtype="förslag">
          <head xml:id="i-LqxcykBbXchxfgQyyXfBHp">
            Förslag till riksdagsbeslut
          </head>
          <list xml:id="i-FMs5ticmiJxi9LcHLdGWhM" style="ol">
            <item xml:id="i-RDXhvsiWHv4q1NkEp9pBAH">
              Riksdagen tillkännager för regeringen som sin mening vad som
              anförs i motionen om att staten i den nationella planen för 2014–2025
              bör anslå ytterligare 9 miljarder kronor för cykelåtgärder, med
              3 miljarder kronor att användas under åren 2014–2017, och att
              satsningen ska tas ur Trafikverkets anslag för väghållning.
            </item>
            <item xml:id="i-Ebi58cZbimSJm4c3xNt5y">
              Riksdagen tillkännager för regeringen som sin mening vad som
              anförs i motionen om att Trafikverket bör se till att alla två-plus-ett-vägar
              som tidigare haft, eller som bör ha, goda cykelmöjligheter nu
              tillförsäkras en cykelväg eller motsvarande för att skapa en trygg
              och säker cykelmiljö.
            </item>
            <item xml:id="i-C1DH7WvBKxk4cUtsQJUSCv">
              Riksdagen tillkännager för regeringen som sin mening vad som
              anförs i motionen om att Trafikverket bör utfärda en bashastighet
              på 30 km/h i landets tätorter.
            </item>
            <item xml:id="i-EFL65mgW14yvW5qp9ze3dQ">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag för att möjliggöra cykeltrafik i motsatt riktning
              på enkelriktade gator.
            </item>
            <item xml:id="i-VwNEymNPiXZj2gdULjR7Ec">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag om att bilar ska väja för cyklister då cyklisterna
              färdas på en huvudled.
            </item>
            <item xml:id="i-4CMFeDeS7DL1XKiRE4F6ZS">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med ett förslag om att bilister måste lämna företräde för cyklister
              vid övergångsställen där det finns cykelbana.
            </item>
            <item xml:id="i-Dx7LKsrEgFa2c8qEogSUkB">
              Riksdagen tillkännager för regeringen som sin mening vad som
              anförs i motionen om att upphäva det nuvarande förbudet för cykling
              på väg där det finns cykelbana i närheten.
            </item>
            <item xml:id="i-VtwyF14nrnJH4u4o66Zpc4">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om komplettering av kollektivtrafiklagen så att det
              blir obligatoriskt att ställa krav på både upphandlad och kommersiell
              trafik att resenärerna ska kunna ta med sig cyklar på kollektivtrafiken.
            </item>
          </list>
        </div>
        <div xml:id="i-FXNhZ3aEPx4RBsmaKerphX" type="motContent">
          <head xml:id="i-86wdXcgTxgFKjdAkny8gJp" type="h1">
            Inledning
          </head>
          <p xml:id="i-ACJXfZC3X5s2TZwKRuZPz">
            Vi var många som har väntat på den cykelutredning som regeringen
            tillsatta 2010 och som i många år lyfts fram som den som kommer
            att föreslå förslag som ska revolutionera cyklingen i Sverige.
            I alla cykeldebatter i riksdagen sedan 2010 har alliansföreträdare
            hänvisats till Cyklingsutredningen och att i väntan på den tänker
            inte regeringen föreslå några åtgärder för att främja cyklingen.
          </p>
          <p xml:id="i-SvAZDAJm7udr4KGyeYZGSj">
            Cykelutredaren Kent Johansson lämnade förra året sitt betänkande
            1 till regeringen och där synes det har fastnat. Någon cykelproposition
            med regeringens förslag för ökad cykling finns inte aviserat under
            riksdagsåret. Vi vill därför i denna motion presentera de riksdagsbeslut
            vi ser som nödvändiga att ta för att öka cyklingens andel av persontransporterna
            och minska cykelolyckorna.
          </p>
          <p xml:id="i-GNdcRfwbWPaZ6BtMP1t1GR">
            Det är vi politiker som tar besluten som på olika sätt påverkar
            möjligheten att cykla. Visst är det individen som bestämmer om
            man vill ta bilen eller cykeln till jobbet, men det är vi som
            politiker som styr valen, idag oftast till bilens fördel. Med
            nedanstående förslag gör vi tvärtom – vi gör det enklare och säkrare
            att cykla.
          </p>
          <head xml:id="i-Wx7GGHnNe8Rc5XbJCKzaBE" type="h1">
            Mer pengar till statlig cykelinfrastruktur och bidrag till kommuner
          </head>
          <p xml:id="i-Hw8DS7aZc9DWx7zwMW5ujF">
            Cyklingsutredningen slår fast det forskningen och cykelorganisationerna
            längre varit överens om; det viktigaste är pengar. När det byggs
            fler cykelbanor ökar cyklandet eller som det står i utredningen;
            Gemensamt för de länder där många cyklar är att investeringar
            under en längre tid gjorts för att skapa en god cykelinfrastruktur
            i form av fler cykelvägar som också är säkra och attraktiva i
            sin utformning. 2
          </p>
          <p xml:id="i-RPBAtVyZ9RyQ354fNKyNkH">
            Uppskattningsvis sker 10 procent av svenskarnas resor med cykling,
            jämfört med Holland och Danmark där 25 respektive 18 procent av
            resorna sker med cykling. Trots det är det bara 1 procent av samhällets
            infrastrukturinvesteringar som går till cykling. 3
          </p>
          <p xml:id="i-Pz1xtmKtWhwVSXR9hpRtN">
            Trafikverkets har under planperioden 2010–2021 avsatt en knapp
            miljard kronor till cykelåtgärder. Miljöpartiet anser att det
            beloppet är otillräckligt och vill se en omprioritering inom Trafikverkets
            budget till förmån för cykelåtgärder och öronmärka 9 miljarder
            kronor under den nya planperioden 2014–2025 för cykelåtgärder.
            Pengarna ska även kunna användas för bidrag till kommuner, exempelvis
            för att anlägga cykelvägar, för att införa så kallade stadsgator
            där olika transportsätt kan kombineras på ett säkert sätt eller
            för informationsinsatser. Detta bör riksdagen ge regeringen tillkänna
            som sin mening.
          </p>
          <head xml:id="i-WdWJQdhZRUynMyK99sMFYS" type="h1">
            Bygg inte bort möjligheten att cykla vid två-plus-ett-väg
          </head>
          <p xml:id="i-HuKxTwfHqftdF7Ai7DX3gu">
            När man bygger nya vägar, till exempel två-plus-ett-vägar eller
            breddar befintlig väg, försvinner ofta vägrenen där man tidigare
            har kunnat cykla. En inventering som Trafikverket låtit göra av
            landets två-plus-ett-vägar och två-plus-två-vägar visar att av
            totalt 2 400 kilometer mittseparerad väg är det endast 2 procent
            som har riktiga cykelbanor i direkt anslutning till vägen. Detta
            ska jämföras med att inventeringen menar att 26 procent av vägarna
            har stor cykelpotential. Vid 33 procent av vägarna saknas nu helt
            möjlighet att gå eller cykla längs vägen. 4 Vi anser att Trafikverket
            eller kommunen inte ska kunna ta bort cykelväg eller cykelbar
            vägren utan att ersätta den med en ny likvärdig eller bättre väg.
            Möjligheten att cykla måste säkerställas både vid de vägar som
            redan är ombyggda och de som kommer att byggas. Dessa pengar ska
            tas från vägbudgeten eftersom det är biltrafiken som orsakar det
            ändrade behovet och därmed kostnaden. Detta bör riksdagen som
            sin mening ge regeringen tillkänna.
          </p>
          <head xml:id="i-GYBLiXrzBVizafu9zZifVK" type="h1">
            Inför 30 km/h i landets tätorter
          </head>
          <p xml:id="i-JH1PxT5RNaA7Ae4nD2qsrJ">
            Näst efter fler, och bättre underhållna, cykelbanor är det sänkta
            hastigheter som är den viktigaste faktorn för att flera ska börja
            cykla i våra städer och tätorter.
          </p>
          <p xml:id="i-LoP56tXZ9v8Xxr8RN1nmpW">
            Varje år skadas och dödas över 3 000 fotgängare och cyklister
            i kollision med bilar. 5 En tredjedel av de omkomna i trafiken
            är oskyddade trafikanter, trots att de bara står för 5 procent
            av färdsträckan. Det är alltså nio gånger farligare att sätta
            sig på cykeln som att sätta sig i bilen
          </p>
          <p xml:id="i-78XzPPEFw2ZNH3BMyp79MV">
            Risken för att en cyklist som blir påkörd av en bil dör är mycket
            hög vid 50 km/h, men liten vid hastigheter under 30 km/h. Det
            har varit känt bland trafikplanerare sedan 1990-talet. Det är
            i vetskap om detta som många kloka kommunpolitiker i vårt land
            redan sänkt hastigheterna i städer och tätorter från 50 till 30
            km/h.
          </p>
          <p xml:id="i-8YTP6ykEAA1TPVTCFLo7z4">
            En grupp trafikforskare från Lunds Tekniska Högskola presenterade
            i september 2012 sina slutsatser efter att ha analyserat och sammanställt
            de senaste årens forskning om hastigheter och hållbarhet. 6 Forskarna
            var tydliga: Bilar ska inte köra fortare än 30 km i timmen i staden.
            En bilist som kör i trettio kan samspela med dem som cyklar på
            ett helt annat sätt än den som kör i femtio. Bilisterna väjer
            spontant för cyklisterna, kör i ett jämnare tempo och tar också
            mindre plats eftersom de behöver kortare avstånd mellan varandra.
            Trafikverket bör få i uppdrag att införa en bashastighet på 30
            km/h i tätorten. Detta bör riksdagen ge regeringen som sin mening
            tillkänna.
          </p>
          <head xml:id="i-Rcvakbb8ztRHnTKNXN5MqM" type="h1">
            Se över lagstiftningen
          </head>
          <p xml:id="i-24DinP42MArD4QrVVC1HQ7">
            Flera olika lagar påverkar trafiken och därmed cyklingen. Det
            är trafikförordningen (TIF) och fordonskungörelsen (FK) som reglerar
            cykeln som fordon och cyklisten som förare. Vägmärkesförordningen
            (VMF) reglerar vägmärken, vägmarkeringar med mera och plan- och
            bygglagen som styr byggandet av cykelbanor. Eftersom stora delar
            av lagstiftningen är gammal och framtagen med bilen som norm anser
            Miljöpartiet att det är hög tid att revidera dessa lagar. Därför
            föreslår vi nedanstående ändringar.
          </p>
          <head xml:id="i-Lh1YmzSA1zhbtXmoiTTPTa" type="h1">
            Gör det lagligt att cykla mot enkelriktat
          </head>
          <p xml:id="i-2ss8spxLU5oWAx2z2eknYG">
            Ett exempel på att planeringen skett med bilen som utgångspunkt
            är enkelriktade gator som tvingar cyklister att ta omvägar, trots
            att vägbredden oftast gör det möjligt att låta bilar möta cyklister.
            Att låta cyklister köra mot enkelriktat skulle på många håll öka
            framkomligheten utan att bidra till större risker. Detta är sedan
            länge tillåtet i bland annat Tyskland, Holland, Schweiz, Frankrike,
            Danmark, England, Österrike och Belgien. Cyklingsutredningen menar
            att detta i praktiken redan är möjligt även i Sverige. Detta genom
            att kommunerna byter ut skylten om enkelriktat mot skylten för
            motortrafik förbjuden. Vi anser att det är att krångla till det
            och fördyra för kommunerna. Det är mycket bättre att helt enkelt
            lagstifta om att det är tillåtet för cyklister att cykla där det
            finns en skylt om enkelriktat. En mindre skylt gäller ej för cyklister
            kan lätt sättas upp på befintliga skyltar för att förtydliga vad
            som gäller. Regeringen bör återkomma till riksdagen med ett förslag
            för att möjliggöra cykeltrafik i motsatt riktning på enkelriktade
            gator Detta bör riksdagen som sin mening ge regeringen tillkänna.
          </p>
          <head xml:id="i-CjYAgx6HWaPUG9L8GRzbpR" type="h1">
            Cykeln är ett fordon – inför väjningsplikt
          </head>
          <p xml:id="i-GTPbyyDXtPYDjGr1ojNyUQ">
            Ett annat exempel är väjningsplikten. En cykel måste alltid väja
            för en bil, även om cykeln kommer på huvudled och bilen från sidan.
            Miljöpartiet anser att det är dags att se cykeln som ett fordon
            i trafiken och låta bilar väja även för cyklister då cyklisten
            färdas på huvudled. Detta bör riksdagen som sin mening ge regeringen
            tillkänna.
          </p>
          <head xml:id="i-L9HyPfQWoXk5NKbHxPEQ17" type="h1">
            Zebralagen ska gälla även för cyklister
          </head>
          <p xml:id="i-DuF2rJhzpYjkeRCnASAHGo">
            Den så kallade zebralagen som innebär att bilar måste stanna
            för fotgängare vid obevakade övergångsställen vid lägre hastigheter
            har blivit omdebatterad. Ett av problemen är att bilarna ofta
            kommer med hög hastighet. Detta kombineras med att många fotgängare
            tar för givet att bilen ska stanna och därmed blir oförsiktiga.
          </p>
          <p xml:id="i-KScfzWFFGcDbzQJuQEft32">
            En annan sak som är problem är att det råder olika uppfattningar
            om huruvida zebralagen omfattar även cyklister. I vissa städer
            finns lokala föreskrifter för vissa typer av cykelbanor där det
            är bilisterna som måste stanna för cyklisterna. Vid andra övergångsställen
            måste cyklisten stiga av cykeln för att få företräde. Olika regelverk
            leder till osäkerhet och fler olyckor.
          </p>
          <p xml:id="i-RvmxKihucRAow5bEDSDegC">
            Vi anser att zebralagen ska gälla även för cyklar, det vill säga
            att bilar måste stanna även då cyklister vill följa en cykelbana
            som går parallellt med ett övergångsställe. Vi anser att det är
            viktigt med en enhetlig nationell trafikregel om detta, för att
            göra regelverket tydligt, öka trafiksäkerheten och göra det enkelt
            att cykla. Självklart är det, för att minska olycksrisken nödvändigt
            att bilarna håller låga hastigheter. Detta bör riksdagen som sin
            mening ge regeringen tillkänna.
          </p>
          <head xml:id="i-8PK66wV5XWmYus5denxsie" type="h1">
            De som vill ska få cykla på vägen
          </head>
          <p xml:id="i-56CVDzM2XZ7cQa4vGZ4my6">
            Bilismens kraftiga ökning under 1900-talets andra hälft underlättades
            i hög grad av att det banades väg för biltrafik i tätort och på
            landsbygd. Vägar och gator finns i sammanhängande nät som är graderade
            i Europavägar, riksvägar, länsvägar och differentierade gatusystem
            i städerna. Det finns ingen motsvarande struktur för cykeltrafik;
            den som färdas på cykel kan till exempel plötsligt se cykelfältet
            upphöra i ingenting. I de flesta tätorter är bilen prioriterad
            och övrig trafik (cykel, barnvagnar, hästar, mopeder med mera)
            får försöka samsas på den plats som blir över.
          </p>
          <p xml:id="i-H9QJA6UDyr1BbY9Spz1m8P">
            Åtskilliga av dem som vill cykla snabbt väljer därför ofta bilarnas
            körfält som ju med avseende på underlag, vinklar och annat är
            dimensionerade för hög hastighet. Idag är inte detta tillåtet,
            finns det cykelbana måste du cykla där även om du tvingas kryssa
            mellan barnvagnar och gående. Cykelutredningen föreslår att det
            för cyklar med kärra ska vara tillåtet att cykla på gatan eller
            vägen även om det finns en cykelbana. Eftersom det i kärran oftast
            sitter barn, har vi svårt att tro att det är just de cyklisterna
            som väljer vägen istället för cykelbanan. Vi tycker istället att
            kravet att använda cykelbanan bör tas bort för alla kategorier
            för cyklister. Detta bör riksdagen som sin mening ge regeringen
            tillkänna.
          </p>
          <head xml:id="i-CEGZR9YRC4Zjo2a8gNCRic" type="h1">
            Cykeln i kollektivtrafiken
          </head>
          <p xml:id="i-YCJZByzRwtCpibBvmsXHNW">
            Kombinationen av klimatsmarta transportmedel behöver underlättas.
            I dagsläget är förutsättningarna att ta med sig cykel på tåget
            eller annan kollektivtrafik begränsad. Vissa länstrafikbolag,
            till exempel i Värmland och i Öresundsregionen, har infört möjligheten
            att ta med sig cykel på pendeltågen, vilket underlättar för både
            arbetspendlare och cykelturismen.
          </p>
          <p xml:id="i-3n1YqRmzVHrkuUpDHmmkqn">
            Men det statliga bolaget SJ har helt tagit bort möjligheten att
            ta med cykeln på tåget. Detta i en tid då det pratas allt mer
            om att se till hela resan. För att främja cyklingen och den klimatsmarta
            resan måste det vara enkelt att kombinera de klimatsmarta trafikslagen.
          </p>
          <p xml:id="i-VkC65yaS4g3VjeiGVuxVpV">
            Den nya kollektivtrafiklagen bör kompletteras så att det blir
            obligatoriskt att ställa krav på både upphandlad och kommersiell
            trafik så att resenärerna ska kunna ta med sig cykel på kollektivtrafiken.
            Kravet bör utformas så att det inte tränger ut resenärer. Detta
            bör riksdagen som sin mening ge regeringen tillkänna.
          </p>
        </div>
        <div xml:id="i-LvhsAGZofXNak1iqmjzSQL" type="motSignatures">
          <list xml:id="i-RL3QArxFdCw1EWTMHjeNYb">
            <item xml:id="i-CgdPjyqVwu2JW4MZiNh3Vj">
              Stina Bergström (MP)
            </item>
            <item xml:id="i-H6zZLLf6y6MLCxav5AAdFz">
              Annika Lillemets (MP)
            </item>
            <item xml:id="i-5vwyeYX6UfJNtpTsHcWFna">
              Lise Nordin (MP)
            </item>
            <item xml:id="i-JV5Synb75ygPiaAAexYGLg">
              Tina Ehn (MP)
            </item>
            <item xml:id="i-2GRWnPMm6dAhdpzSW7Tp2e">
              Bodil Ceballos (MP)
            </item>
            <item xml:id="i-5dXWNwGBP3F5pVmdPMfvy4">
              Jan Lindholm (MP)
            </item>
            <item xml:id="i-WcyDhtzLfvE45doLHbxh4z">
              Jonas Eriksson (MP)
            </item>
          </list>
        </div>
      </div>
    </body>
  </text>
</TEI>
