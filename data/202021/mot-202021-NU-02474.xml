<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-02474">
  <teiHeader>
    <fileDesc>
      <titleStmt>
        <title>Livskraftig regionalpolitik</title>
        <author corresp="i-36nyxqA7w17acL7s97ha3p">av Mikael Dahlqvist m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2474 av Mikael Dahlqvist m.fl. (S)</title>
          <idno type="rdwebb">H8022474</idno>
          <rs type="number">2474</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8022474/text</ref>
          <ref type="dokument_url_html">http://data.riksdagen.se/dokument/H8022474</ref>
          <ref type="dokumentstatus_url_xml">http://data.riksdagen.se/dokumentstatus/H8022474</ref>
          <ref type="docx">http://data.riksdagen.se/fil/33171836-9967-44C8-BC9D-1C7BD6668A80</ref>
          <ref type="pdf">http://data.riksdagen.se/fil/580A500E-1725-4635-A64A-24AFDF1322D2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-36nyxqA7w17acL7s97ha3p</idno>
            <name>Mikael Dahlqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-De3FNDG4hS4wZDAxpfV3xb" type="signed"/>
        <correspContext corresp="i-De3FNDG4hS4wZDAxpfV3xb">
          <note type="signatory" corresp="i-36nyxqA7w17acL7s97ha3p"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-76ETKL7PQscJy3dmshR8mr"/>
        </correspContext>
        <correspAction xml:id="i-9BQ3aJXUqeEVFzPiPDaAj4" type="submitted">
          <date when="2020-10-05"/>
          <time when="11:31:30"/>
        </correspAction>
        <correspAction xml:id="i-3yTeBfPhsV6v3qxQnWw1fn" type="reviewed">
          <date when="2020-10-05"/>
          <time when="12:46:23"/>
        </correspAction>
        <correspAction xml:id="i-S2JWVhkmFym8D4HsE9PNxJ" type="referred">
          <date when="2020-10-14"/>
        </correspAction>
        <correspAction xml:id="i-AM8euwtj3AG3nWUrUMXWVd" type="assigned">
          <date when="2021-07-21"/>
          <time when="15:06:09"/>
        </correspAction>
        <correspContext corresp="i-AM8euwtj3AG3nWUrUMXWVd">
          <ref type="assignedTo">Näringsutskottet</ref>
        </correspContext>
        <correspAction xml:id="i-CTUXQS4QEU7q8Gh2TXWWFk" type="behandlas_i"/>
        <correspContext corresp="i-CTUXQS4QEU7q8Gh2TXWWFk">
          <ref type="uppgift">2020/21:NU14</ref>
          <ref type="ref_dok_id">H801NU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU14</ref>
          <ref type="ref_dok_titel">Regional utvecklingspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GLrgtBudxgvBizz6sY8KH2" type="motHeader">
        <div xml:id="i-QnwsepxKSuDnL5EiPSHrbb" type="motTitle">
          Motion till riksdagen 2020/21:2474 av Mikael Dahlqvist m.fl.
          (S) Livskraftig regionalpolitik
        </div>
      </div>
      <div xml:id="i-UKdiKe9F2YJ4M7zu5zTgEB" type="motBody">
        <div xml:id="i-KjgZ6Ei77D4kFT8kpuZuJk" type="motProposal" subtype="förslag">
          <head xml:id="i-HFGevNYKth1aqiiWAkaH5B">
            Förslag till riksdagsbeslut
          </head>
          <list xml:id="i-U8JW5bCddwVgmGfezo4Jxa">
            <item xml:id="i-QD22jDpRMS9vNYgF3F8Mor" sortKey="Yrkande 1">
              Riksdagen ställer sig bakom det som anförs i motionen om behovet
              av en regionalpolitik som ger människor förutsättningar att kunna
              bo och leva i hela landet och tillkännager detta för regeringen.
            </item>
          </list>
        </div>
        <div xml:id="i-GGaafPKxZ2QsvpscTRzmeo" type="motContent">
          <head xml:id="i-T23JcA3THELAQBrfewTgMU" type="h1">
            Motivering
          </head>
          <p xml:id="i-Rn2omw3oX6y1BSWuJr8xGb">
            Sverige behöver en politik för ett starkare och tryggare samhälle.
            Ett starkt samhälle där alla svenskar ska ha de bästa förutsättningarna
            att utveckla sina liv och drömmar. Det handlar om rätten till
            en jämlik skola och en stark välfärd. Men också trygga arbets­villkor
            och möjlighet att bo och verka i hela Sverige. Den S‑ledda regeringen
            har under tidigare och nuvarande mandatperiod lyckats vända utvecklingen
            vilket resulterat i bättre skolresultat och stora satsningar på
            välfärden. Men många utmaningar kvarstår att hantera.
          </p>
          <p xml:id="i-L4ymMCeDE78BYKpj3oyzSV">
            Idag bor drygt var tredje person på landsbygden. En växande landsbygd
            med goda förutsättningar till jobb och välfärd är en grundförutsättning
            för tillväxt i hela landet. Det finns kraft och potential som
            måste tas tillvara. I ett starkare samhälle måste det finnas resurser
            och kraft för en aktiv landsbygdspolitik som utnyttjar hela Sveriges
            potential. Det skapar ett tryggare Sverige som håller ihop. För
            att detta ska vara möjligt bör regeringen arbeta för ökad jämlikhet
            i välfärdssystemet samt för allas rätt till samhällelig service
            oavsett var i landet man bor.
          </p>
          <p xml:id="i-Tbew8MsDx2ji15iEcMbENX">
            Regeringen bör därför i kommande reformer genomföra en analys
            över hur förslagen slår mot olika delar av befolkningen. En stad–land-integreringsstrategi
            bör tas fram för att se till att all politik ger människor förutsättningar
            att kunna bo och leva i hela landet. Samtidigt bör regeringen
            verka för att EU:s sammanhållningspolitik i större utsträckning
            kopplas ihop med den statliga regionala utvecklingspolitiken.
          </p>
          <head xml:id="i-12E5EFmS5gaD4AsB4R5QDX" type="h2">
            Jobb och företagande – grunden för en stark välfärd
          </head>
          <p xml:id="i-GGEbeM6bc6szUkwwn541tu">
            Sverige har under många år sett en demografisk förändring med
            en åldrande befolkning och där många unga lämnar glesbygd för
            större städer. En del av de unga hade dock hellre bott kvar i
            sin hemkommun men har känt sig tvungna att flytta på grund av
            den begränsade möjligheten till arbete och kommersiell och statlig
            service. Under många år har både den statliga och den kommersiella
            servicen försämrats och i flera fall lagts ner i mindre kommuner.
            Det är en utveckling som måste tas på allvar.
          </p>
          <p xml:id="i-AfN6JxTRfgvnSjvfTmAkYA">
            Regeringen bör därför se över hur satsningar kan göras utifrån
            de olika regionernas förutsättningar. Det kan handla om allt från
            förbättrat stöd till näringslivsutveckling till fungerande regional
            arbetskraftsförsörjning och tillgång till riskkapital. Samtidigt
            är infrastruktur en viktig del i en kraftfull regional tillväxtpolitik.
            På så sätt skulle fler företag kunna exportera och finnas representerade
            på en större marknad, vilket i sin tur skapar möjlighet för företag
            att växa och anställa fler. För Sveriges välstånd och välfärd
            bygger på starka och stabila företag. Hela den svenska modellen
            har arbetsmarknaden som rotor. Därför är det av största vikt att
            regeringen ser till att företag har möjlighet att startas och
            drivas i hela landet.
          </p>
          <p xml:id="i-qS9NpT6HYx8i4t8GPHvz5">
            Värmland har flera stora internationella företag verksamma i
            regionen. Samtidigt består en stor del av näringslivet i Sverige
            av små och medelstora företag. Vårt land har en stark tradition
            av småföretag och det är av största vikt att regeringen uppmuntrar
            fler att våga ta steget och göra sina företagsdrömmar till verklighet.
            Flera organisationer arbetar med detta, bland annat Ung Företagsamhet
            i Värmland vars arbete att engagera unga lett till att allt fler,
            oberoende gymnasieutbildning, är med och startar företag. Den
            utbildningen behöver fortsätta genom stöd och investeringar.
          </p>
          <p xml:id="i-ASSZYndXb5fYXzQVLmgCo7">
            Inom småföretagandet finns en manlig dominans och behovet av
            en extra satsning på jämställdhet och kvinnors företagande är
            stort. Kvinnors kompetens och resurser tas inte tillvara och om
            kvinnors företagande skulle öka till männens nivå, skulle det
            innebära runt 75 000 nya företag med ca 278 000 nya jobb.
          </p>
          <p xml:id="i-XHbct6osbWGg2r1hkN3yfX">
            En företagsform som ofta glöms bort är kooperativt företagande.
            Utav någon anledning ligger Sverige efter i utvecklingen av en
            social ekonomi och medarbetarägda företag. En frammarsch kan dock
            ses inom kultursektorn och på landsbygden, men fler branscher
            skulle ha nytta av mer kooperativt ägda företag. Det är därför
            av stor vikt att regeringen stödjer de organisationer som arbetar
            med social ekonomi och utveckling av den kooperativa företagsformen.
            I andra länder, till exempel Kanada, finns goda exempel på att
            just ett gemensamt ägande har varit räddningen för nedläggningshotade
            företag. Sociala företag kan också vara den första ingången på
            arbetsmarknaden för den som varit borta från arbete under lång
            tid. Varje människas vilja till arbete ska tas tillvara.
          </p>
          <p xml:id="i-K4Q8DPfiNnwd1k5rk83W9F">
            Möjligheten att bo och driva företag på landsbygden innebär ett
            beroende av fungerande bredband samt pålitliga person- och godstransporter.
            Flera exempel har uppkommit i Värmland där bland annat livsmedelsproduktion
            lokalt har svårigheter då kyltransporter endast går en till två
            dagar i veckan, vilket ställer till stora bekymmer med lagerhållning
            och hållbarhet. På liknande sätt leder postens nedmontering och
            centraliseringen till Hallsberg till att brev och paket måste
            lämnas in tidigare på dagen för att komma med samma dag och leveranserna
            tar längre tid. Detta är ett gissel för de mindre företagen som
            inte får varor tillräckligt snabbt.
          </p>
          <head xml:id="i-Y21VrGZUnxMf9TnsdEUeap" type="h2">
            Statlig service och banknärvaro
          </head>
          <p xml:id="i-YRBN87muHduo73AMAuS4EE">
            Det är glädjande att regeringen under de senaste åren tagit ett
            rejält omtag för att åter flytta ut myndigheter från Stockholm
            och uppstart av fler servicekontor på landsbygden. Fler åtgärder
            måste till och det gäller att inte tappa fart då åtgärderna är
            akuta för flera mindre kommuners överlevnad. Men det är inte bara
            servicekontor som är viktiga utan hela det samhälleliga ansvaret
            måste i större grad belysas. Viktiga funktioner som post, dagstidning,
            telefoni, el, tv, bredband och annan basal infrastruktur är avgörande
            för att kunna leva ett modernt liv. Funktioner som inte minst
            under coronapandemin visat sig vara avgörande i både krishantering
            och i kontakten med släkt och vänner.
          </p>
          <p xml:id="i-9S98V4AWTDzRfRCnWNm8N6">
            I tidigare motioner har vi lyft frågan om kontanthantering och
            den digitala klyfta som uppstått i takt med att många medborgare
            övergått till att enbart använda betalkort och internetbank. Bankkontor
            har slutat hantera kontanter och i flera kommuner även stängt
            ner verksamheten. Problemet är att det inte är alla i vårt land
            som hänger med i utvecklingen eller kan hantera den nya tekniken.
            Både utifrån en demokratisynpunkt och utifrån rätten att kunna
            använda alla godkända betalmedel. Från och med 1 januari 2020
            gäller glädjande nog en ny kontantlag och det är viktigt att regeringen
            framöver följer upp så att lagens intentioner efterlevs. Likaså
            bör regeringen se över om fler åtgärder behövs för att alla godkända
            betalmedel också ska kunna användas i handeln.
          </p>
          <p xml:id="i-W9iMe4c9FR3AsLmvTrmE5n">
            Regeringen har inlett ett viktigt projekt med att decentralisera
            statliga myndigheter och verk och upprätta servicekontor i flera
            av våra landsbygdskommuner. Denna utveckling är positiv och förenklar
            kontakten med myndigheter. Lika viktig för både befolkning och
            företag är närheten till lokala bankkontor.
          </p>
          <p xml:id="i-HesRvrqz9pC8qmu8LW6Mw5">
            Under de senaste tio åren har tre av de största bankerna lagt
            ned ca 250 bankkontor runt om i landet, främst på glesbygden.
            Vid motionens inlämnande aviserade ytterligare en bank att över
            hundra lokalkontor kommer läggas ner. Bristen på ett väl fungerande
            bank- och finansväsen har under åtskilliga decennier försvårat
            en nödvändig modernise­ring, näringsmässig breddning och ekonomisk
            tillväxt av över hälften av landets regioner. Särskilt småföretagen
            får avsevärda svårigheter att erhålla normala krediter eller lån
            på rimliga villkor när lokalkontoren försvinner och kunskaperna
            om de lokala förhållandena försvagas avsevärt. I många fall startar
            nedläggningarna en negativ spiral när samhällsviktiga funktioner
            utöver lokalt placerade banker som bensinmackar, poliskontor,
            FK- och AF-kontor, postservice, skolor och mediekontor försvinner.
            Det privata näringslivet hämmas kraftigt och såväl hantverksföretag
            som ett brett näringsliv krymper sin produktion och service.
          </p>
          <p xml:id="i-8JZ1QZD7dBiBxGRnVBSjbD">
            I Värmland har Swedbank lagt ned flera kontor och hoppet i många
            kommuner riktas nu mot sparbanksrörelsen – en rörelse som i andra
            delar av landet varit en utvecklingsmotor i mindre kommuner och
            gynnat tillkomsten av fler företag och jobb i regionerna utanför
            de stora tätortsbildningarna. Tyvärr finns problem som hämmar
            sparbanksrörelsens utveckling. Små banker upplever ofta att deras
            verksamhet begränsas av alltför betungande administrativa krav.
            Här är det viktigt att alla aktörer som har en sund och lönsam
            affärsmodell, oavsett storlek, ska ha förutsättningar att agera
            på marknaden.
          </p>
          <p xml:id="i-HvhLvmGp2dhmrGGmFg697d">
            Staten har ett ansvar för att de grundläggande betaltjänsterna
            omfattar de orter och den landsbygd där behovet av grundläggande
            betaltjänster inte tillgodoses av mark­naden. Då bör regeringen
            även se över förutsättningarna för marknaden och vidta de åtgärder
            som behövs för att fler sparbanker ska kunna öppna på de orter
            som idag saknar fungerande banktjänster.
          </p>
          <head xml:id="i-EcJfcsUC4devARHGHjghxn" type="h2">
            Rätten till jämlik utbildning
          </head>
          <p xml:id="i-N3tcRqZ6DQLz2ZGoyVKtZi">
            Hela skolsystemet, från förskola till högskola och universitet,
            måste utgå från principen om tillgänglighet, jämlikhet och att
            bryta klassklyftor. Målet är en egen försörjning, vilket är nyckeln
            till att känna sig fri och kunna göra egna livsval. Därför behöver
            ungdomar få stöd i att etablera sig i samhället och bli självständiga
            vuxna. Arbetet för att detta ska kunna ske måste börja i skolans
            tidiga år där barngrupperna i dag är alltför stora. Arbetet ska
            sedan fortsätta i högstadiet och i gymnasieutbildningen där elevernas
            och lärarnas arbetssituation måste förbättras.
          </p>
          <p xml:id="i-FdLJ11amMwzRMpsa9hUwkw">
            I en tid där kunskapskrävande arbeten blir allt fler och där
            arbetstillfällen som inte kräver utbildning blir allt färre, måste
            samhället och dess institutioner vara med i samhällsutvecklingen.
            Sverige ska konkurrera med bra innovationsklimat, öppenhet för
            nya idéer och förmåga att ställa om produktionen. Om vi ska fortsätta
            vara en konkur­renskraftig ekonomi krävs utbildningsinsatser.
          </p>
          <p xml:id="i-QuYmF6RxV7bfzT446VSMNu">
            Den högre utbildningen måste öppnas upp mot fler och politiken
            har framför allt en viktig uppgift när det gäller att få fler
            med låg socioekonomisk bakgrund att välja högre utbildning. Trots
            insatser över åren för att öppna högskolan för personer från hem
            utan studietradition finns alltjämt en stor social snedrekrytering.
          </p>
          <p xml:id="i-TWJGiRPm8NfgzErUJFgkq4">
            Ett första steg är att ge möjligheter till högre utbildning till
            de hundratusentals svenskar som idag endast har grundskoleutbildning
            eller har hoppat av gymnasiet i förtid. Det får till följd att
            det finns ett behov av att komplettera sina studier även senare
            i livet. Regeringen behöver se till att möjligheterna till vuxenutbildning
            och komplette­ring blir fler så att fler ska kunna läsa upp sina
            betyg.
          </p>
          <p xml:id="i-2Z6agB2xyd8e9hvqkN5Zr7">
            Det finns utbildningsanordnare som arbetar långsiktigt för att
            bryta den sociala snedrekryteringen till den högre utbildningen.
            Karlstads universitet har bland annat en verksamhet som de kallar
            för barnens universitet. Forskare och lärare presenterar sina
            ämnen på ett lättillgängligt sätt, vilket har väckt ett stort
            intresse bland barn och ungdomar. Resultatet visar att fler ungdomar
            från icke studievana hem söker sig till högre utbildning efter
            att ha deltagit i barnens universitet. Det kan också vara ett
            viktigt verktyg för att bryta könssegregerade utbildningsval.
          </p>
          <p xml:id="i-28VauCpTe1xZKopWLtpyeF">
            Det finns även många som vill studera på universitet eller högskola
            men som har svårt att klara pendling mellan hem och studier. För
            att underlätta fortsatta studier bör regeringen även stödja och
            stimulera fler kommuner att starta lärcentra för distans­utbildningar
            inom både högskola och yrkeshögskola.
          </p>
          <p xml:id="i-W4oWgZJqqV494BFSnwZ3HZ">
            Ytterligare en aspekt är att utbildningens uppdrag också bör
            vara att bryta tradition­ella könsmönster. Sverige har en i internationell
            jämförelse stor könssegregerad arbetsmarknad. Samtidigt finns
            det många studier som visar att mångfald mellan kön och bakgrund
            bland medarbetarna är lönsamt för företagen. Segregationen är
            också till viss del en bakgrund till att kvinnor fortfarande tjänar
            sämre än män. Frågan är viktig för Sveriges konkurrenskraft och
            det finns många utmaningar regeringen behöver ta tag i. Det handlar
            om allt från att belysa likabehandling i tidig ålder till praktikmöjligheter
            i olika branscher både för att få unga att se nya yrkesvägar och
            för att kunna fylla den kompetensbrist som flera branscher står
            inför.
          </p>
          <head xml:id="i-BP4pqrn2BdJCEzxcn47D2H" type="h2">
            Möjlighet till kompetensutveckling i en föränderlig tid
          </head>
          <p xml:id="i-CcBEze1PWkhinXeVAdWQ6G">
            Sedan några år tillbaka har utvecklingen passerat den punkt där
            tekniken satte gränsen för vilka idéer som kunde förverkligas.
            Nu är det tekniskt möjligt att uppfylla i princip alla våra fantasier,
            vilket gör att de närmaste 100 åren av utveckling beräknas motsvara
            de senaste 20 000 åren. Det kommer innebära en förändrad arbetsmarknad
            och att vi dessutom kommer leva allt längre. I en sådan hög förändringstakt
            krävs det att politiken gör allt som krävs för att möta framtidens
            utmaningar.
          </p>
          <p xml:id="i-WgmWcNyApSkTqZUBrBwZ8Z">
            Målet i ett starkt och tryggt samhälle är att alla som kan jobba
            också ska jobba. Vid en hög förändringstakt av arbetsmarknaden
            kommer utbildning och kompetensförsörj­ning vara de stora utmaningarna
            att lösa. Sverige ska vara ett land som konkurrerar med höga löner
            och schyssta arbetsvillkor. Då krävs stora utbildningsinsatser
            och möjlighet att utbilda sig genom hela livet. Därför bör antalet
            högskoleplatser och andra studie­platser inte dimensioneras endast
            utifrån ungdomskullarnas storlek utan även utifrån befolkningens
            utbildningsnivå. I Värmland har vi i jämförelse med riket låg
            utbild­ningsnivå och här skulle ökade satsningar och platser vara
            ett sätt att öka den nivån.
          </p>
          <p xml:id="i-P2eU7Cfg1cmwwBXRRfAVMa">
            Lika viktigt är det att snabbt kunna få sin kompetens bedömd.
            Det gäller framför allt de som kommit och kommer till Sverige
            från andra länder med gedigna kompetenser i form av yrkeskunskaper
            eller som akademisk kunskap. Det är viktigt att den ryggsäck av
            kunskap de bär med sig tas tillvara och att vi snabbar upp valideringsinsatser
            och möjligheter till praktik inom det yrkesområde de nyanlända
            har sina kunskaper i, medan de får möjlighet att komplettera det
            som behövs med olika utbildningsinsatser.
          </p>
          <p xml:id="i-8ukFEcSEbtBi3cBVHS7Jy7">
            Regeringen har på flera sätt anammat tanken och öppnat upp fler
            utbildningsplatser och exempelvis gett även äldre möjlighet till
            studiestöd. En bra start och ett arbete som hela tiden behöver
            intensifieras. Vårt gemensamma samhälle ska inte lämna någon mellan
            stolarna utan måste vara rustat så att människor kan byta och
            ta nya jobb.
          </p>
          <head xml:id="i-NguhiGEEjSfLAoSstT8QH" type="h2">
            Demokratiarbete och folkbildning
          </head>
          <p xml:id="i-ScD3Y8dGm9VEpMaAgcUNud">
            Sveriges styrkor har varit föreningslivet och vår långtgående
            historia av att tillsammans med andra bilda sig eller arbeta för
            gemensamma mål. I allt från hembygdsgårdar till Folkets Hus och
            Parker har människor samlats för att lära och engagera sig i samhället.
            När utbildning diskuteras glöms folkbildningen oftast bort. Folkbildningen
            är ett viktigt instrument, inte minst i landsbygdskommuner, för
            att få samhället att hålla ihop. Ett exempel är att det under
            flyktingmottagandet var studieförbunden och folkhögskolorna som
            axlade ansvaret för integration och utbildning i svenska språket.
          </p>
          <p xml:id="i-Vy3xHPW9NbViWuaSoHFty9">
            Folkbildningen är viktig både för civilsamhället och för vuxenutbildningen.
            Civil­samhället får ett tillskott av mångfald, demokrati och ökat
            kulturdeltagande. Vi ser det också som betydelsefullt att folkhögskolornas
            kursutbud och pedagogik används för att möta nya grupper med nya
            behov, erfarenheter och kunskaper. Med anledning av ovan­stående
            bör regeringen verka för en fortsatt stark folkbildning med aktiva
            studieförbund och folkhögskolor.
          </p>
          <p xml:id="i-4SYYQk7u8LG7Nj1RJ5WkiL">
            Den ideella föreningssektorn i vårt land är unik. De flesta människor
            som bor i Sverige är med i någon av de ca 200 000 ideella föreningar
            som finns. Den höga anslutningsgraden och den demokratiska uppbyggnad
            som föreningarna har spelar en viktig roll i vårt gemensamma samhällsbygge.
            Politiken måste uppmuntra och ta vara på människors engagemang.
            Det är speciellt viktigt att det finns tillgång till offentliga
            lokaler och mötesrum i hela landet såsom hembygdsgårdar och Folkets
            Hus. Mötesrum är en grundsten i det svenska föreningslivet och
            ett aktivt stöd för att bevara dem är en enkel investering i demokratin.
            Det bör också inkludera att det i regioner finns ett system för
            att uppmuntra och stödja fria kulturgrupper samt lokala arrangemang
            och traditioner. En levande landsbygd skulle inte bara ge effekter
            av ett mer inkluderande samhälle som garanterar medborgerliga
            rättigheter. Det skulle också innebära kreativitet och verksamheter,
            vilket i sin tur skulle leda till fler företag och en ökad besöksnäring.
          </p>
        </div>
        <div xml:id="i-Sqt3Fw4rUgdkfqbtP5M8BR" type="signatureBlock">
          <list xml:id="i-Pd61a7cmbwQxkQrVE8kQ1h">
            <item xml:id="i-LinrFRJALmXoDu1Ju2Am2o" who="i-36nyxqA7w17acL7s97ha3p" type="signature">
              Mikael Dahlqvist (S)
            </item>
            <item xml:id="i-C83QJhBPVmcqdxU23HMLKj" who="i-6Y7QyEzZ7gFrVaMjjyMzXk" type="signature">
              Gunilla Svantorp (S)
            </item>
            <item xml:id="i-5jLngbWeaWm5422xYtQ8Am" who="i-76ETKL7PQscJy3dmshR8mr" type="signature">
              Lars Mejern Larsson (S)
            </item>
          </list>
        </div>
      </div>
    </body>
  </text>
</TEI>
