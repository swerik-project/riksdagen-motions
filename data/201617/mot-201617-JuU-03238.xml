<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-03238">
  <teiHeader>
    <fileDesc>
      <titleStmt>
        <title>Skärpta straff för attacker mot blåljuspersonal</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3238 av Beatrice Ask m.fl. (M, C, L, KD)</title>
          <idno type="rdwebb">H4023238</idno>
          <rs type="number">3238</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4023238/text</ref>
          <ref type="dokument_url_html">http://data.riksdagen.se/dokument/H4023238</ref>
          <ref type="dokumentstatus_url_xml">http://data.riksdagen.se/dokumentstatus/H4023238</ref>
          <ref type="docx">http://data.riksdagen.se/fil/CE288259-2E9D-4508-949B-D7D70596571E</ref>
          <ref type="pdf">http://data.riksdagen.se/fil/485C7CC4-90F6-413A-9045-B1B0D3A56802</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-25ez93HstV6t5iYWg64KGD" type="signed"/>
        <correspContext corresp="i-25ez93HstV6t5iYWg64KGD">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-YDm986nKbZ4c7BBMRoXahd" type="submitted">
          <date when="2016-10-05"/>
          <time when="15:39:15"/>
        </correspAction>
        <correspAction xml:id="i-AoEAotXY315SV2ssuZqzV4" type="reviewed">
          <date when="2016-10-06"/>
          <time when="10:21:57"/>
        </correspAction>
        <correspAction xml:id="i-Y8zxZz1MzFnvPYGhJPRZ6F" type="referred">
          <date when="2016-10-14"/>
        </correspAction>
        <correspAction xml:id="i-2XNuCspzYmNoZDwCgvvnJD" type="assigned">
          <date when="2018-02-19"/>
          <time when="21:00:21"/>
        </correspAction>
        <correspContext corresp="i-2XNuCspzYmNoZDwCgvvnJD">
          <ref type="assignedTo">Justitieutskottet</ref>
        </correspContext>
        <correspAction xml:id="i-WgiT9NrjTpCRcw2NSVZa33" type="behandlas_i"/>
        <correspContext corresp="i-WgiT9NrjTpCRcw2NSVZa33">
          <ref type="uppgift">2016/17:JuU16</ref>
          <ref type="ref_dok_id">H401JuU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU16</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-23aUfSTz13RPHZfUgxJ5D4" type="motHeader">
        <div xml:id="i-3APSoh8G4TfHvQwCGC5kQ4" type="motTitle">
          Motion till riksdagen 2016/17:3238 av Beatrice Ask m.fl. (M,
          C, L, KD) Skärpta straff för attacker mot blåljuspersonal
        </div>
      </div>
      <div xml:id="i-ERGP1kuKdCibsN7pFbd94G" type="motBody">
        <div xml:id="i-NcgkzDvk89iRvvuJcUsT56" type="motProposal" subtype="förslag">
          <head xml:id="i-R9Jovupjk8SzLTBevNT4y2">
            Förslag till riksdagsbeslut
          </head>
          <list xml:id="i-UhKm7BWL7YgkEia4Yq4qsc" style="ol">
            <item xml:id="i-EFFk96xqyvr5SXRTxuWzEj">
              Riksdagen ställer sig bakom det som anförs i motionen om skärpta
              straff för våld mot tjänsteman och tillkännager detta för regeringen.
            </item>
            <item xml:id="i-7ddHJcFr2BLRT63dLvuHh3">
              Riksdagen ställer sig bakom det som anförs i motionen om brott
              mot alarmeringspersonal och tillkännager detta för regeringen.
            </item>
            <item xml:id="i-GyxgujBrjkn1ZXzBikfVjH">
              Riksdagen ställer sig bakom det som anförs i motionen om skärpta
              straff för angrepp mot väsentliga samhällsfunktioner och tillkännager
              detta för regeringen.
            </item>
          </list>
        </div>
        <div xml:id="i-G9F6287RHcdEfMdzt5bVPk" type="motContent">
          <head xml:id="i-VAjCHTxG7D5by4XyvAbz3Z" type="h1">
            Motivering
          </head>
          <p xml:id="i-956LxcrCfjPz7hn6NRSt5j">
            De senaste åren har vi sett många exempel på våld mot poliser,
            personal inom räddningstjänsten samt hälso- och sjukvården. Det
            är en oacceptabel utveckling som måste brytas. Det handlar både
            om att skydda personer som har samhällsviktiga uppgifter och om
            att värna respekten för rättsstaten.
          </p>
          <p xml:id="i-C7R1Q2d47QXozJBU12Dgfg">
            Polisen har i en rapport beskrivit 53 områden runt om i landet
            med stora sociala problem och allvarlig kriminalitet. I 15 av
            dessa områden är situationen särskilt allvarlig. Polis och räddningstjänsts
            arbetsvillkor i de här områdena är besvärlig. I rapporten från
            polisen beskrivs arbetsförhållandena så här:
          </p>
          <p xml:id="i-KadcLHwjPVLEue9Wsz8paJ">
            ”Exempelvis kan en fordonskontroll ge upphov till ett folkhav
            som står runt omkring, med både fritagningsförsök och fritagningar
            som följd. Det förekommer också att uppviglare hetsar folksamlingarna
            att angripa patrullerna.
          </p>
          <p xml:id="i-AX2cAcTDTQrPWDDGSCtRza">
            I de särskilt utsatta områdena kan ett polisingripande leda till
            våldsamma upplopp med bilbränder och stenkastning som följd. Därför
            tvingas polisen ibland att avvakta med att ingripa. Polispatruller
            arbetar periodvis med en extra patrull för att undvika att polisbilar
            utsätts för skadegörelse. I några områden har fordonen utrustats
            med förstärkta rutor som skydd mot stenkastning och andra föremål
            som kastas. Vissa ungdomar påverkar ingripanden genom att försvåra,
            ge falska uppgifter och störa polisens arbete.”
          </p>
          <p xml:id="i-S42ookR3wLy16dksTxHLXG">
            Social oro är något som i olika grad förekommer i alla särskilt
            utsatta områden. Upplopp uppstår många gånger som en konsekvens
            av ett myndighetsbeslut eller exempelvis ett polisiärt ingripande.
            Även i utsatta områden förekommer social oro. Främst rör det upploppsliknande
            situationer som bland annat kan leda till stenkastning, omfattande
            skadegörelse och bilbränder. De senaste månaderna har det skett
            ett stort antal bilbränder, och det behövs ett kraftfullt arbete
            för att öka tryggheten. Bakom alla de här bränderna så finns det
            också brottsoffer.
          </p>
          <p xml:id="i-MG53Rxr1Ba7AfxqWZdpcoC">
            Under det senaste året har det även skett skjutningar i närhet
            till förskolor och skolor där barn har befunnit sig. Uppgörelser
            mellan kriminella gäng har även fått till följd att skjutningar
            har skett i centrummiljöer, på torg och andra ställen där många
            människor befunnit sig. I augusti 2016 skedde en granatattack
            mot en lägenhet, och en 8-årig pojke dödades när granaten kastades
            in.
          </p>
          <p xml:id="i-NUCTmr4EB7X8qYmbNGxNnB">
            Polis och företrädare för räddningstjänst och brandförsvar beskriver
            en allvarlig situation. På en direkt fråga i en intervju med DN:s
            chefredaktör om han – läs polisen – har kontroll i dessa utsatta
            områden säger rikspolischefen: ”Nej, jag kan inte garantera att
            säkerheten finns där. Vi har resurser, vi agerar, men jag kan
            inte garantera säkerheten någonstans. Men i de här områdena så
            är det besvärligt.” Ordföranden för Alarm Ambulansförbundet, det
            största fackförbundet för ambulanspersonal, har sagt att patienter
            i flera brottsdrabbade områden ofta får vänta längre på vård,
            eftersom ambulanserna får vänta in poliseskort innan man åker
            in. Riksföreningen för ambulanssjuksköterskor, RAS, har krävt
            att de får bättre upplysningar när de skickas ut till farliga
            adresser för att hämta patienter.
          </p>
          <p xml:id="i-5WcJQtPw5oiUCgYzgW4msE">
            Rättsstaten ska inte stå handfallen när respekten för den urholkas.
            Reaktionerna på de här angreppen och attackerna måste vara tydliga.
          </p>
          <p xml:id="i-74YvJSQAmEEn6CauehwWSU">
            Straffen för våld mot tjänsteman återspeglar inte allvaret i
            brottsligheten. Den som hindrar polis och annan blåljuspersonal
            från att fullfölja sina viktiga uppgifter skadar hela samhället
            och bör straffas därefter. I dag behandlas hot mot tjänsteman
            och våld mot tjänsteman i samma straffstadgande. Straffet för
            våld mot tjänsteman blir ofta cirka en månads fängelse. Många
            gånger ersätts fängelsestraffet av samhällstjänst. Våld mot en
            polis i tjänst är ett allvarligare brott än ett muntligt hot.
            För att fånga upp allvaret i den här brottsligheten bör våld mot
            tjänsteman få en egen brottsrubricering där straffet ska vara
            minst sex månaders fängelse.
          </p>
          <p xml:id="i-EmqSQHqJjpHjkLWsHroe7W">
            Reaktionerna på våld mot poliser, medarbetare inom räddningstjänsten
            och hälso- och sjukvården måste bli avsevärt tydligare. Personal
            i räddningstjänsten och hälso- och sjukvården omfattas i dag inte
            av samma skydd som till exempel poliser eftersom de inte utövar
            myndighetsutövning. Detta bör ändras så att våld eller hot mot
            personal inom räddningstjänsten och hälso- och sjukvården straffas
            lika hårt som våld eller hot mot poliser. Därför bör det införas
            ett nytt brott – våld mot alarmeringstjänstpersonal – där det
            inte uppställs något krav på att angreppet sker mot någon i dennes
            myndighetsutövning.
          </p>
          <p xml:id="i-4S88RabxnkbfXp3az22fYs">
            Ibland riktas skadegörelse direkt mot polisbilar och andra utryckningsfordon.
            Vi ser också fall då polisen lockas in i områden för att sedan
            angripas med stenkastning. När angreppen riktas mot sådana väsentliga
            samhällsfunktioner bör detta anses vara försvårande när straffet
            bestäms – oavsett om det rör sig om skadegörelse, våldsamt upplopp
            eller någon annan brottstyp. Vi vill därför införa en särskild
            straffskärpningsgrund som innebär att alla brott som innefattar
            ett angrepp mot viktiga samhällsfunktioner leder till skärpta
            straff.
          </p>
        </div>
        <div xml:id="i-5H9KcJtQpXP6VxjL7YsDZJ" type="signatureBlock">
          <list xml:id="i-SzovQKdpe13LyDJwNdL1eG">
            <item xml:id="i-NUsireB8CU9q5FPFvuY9sG" type="signature">
              Beatrice Ask (M)
            </item>
            <item xml:id="i-Ndj6bKjJ59frSNM7xvrgqq" type="signature">
              Johan Hedin (C)
            </item>
            <item xml:id="i-KtbMvQuj7iBXCU2UmtKn9p" type="signature">
              Roger Haddad (L)
            </item>
            <item xml:id="i-KQHc6ktEDGD7GmqDhrKkNs" type="signature">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
