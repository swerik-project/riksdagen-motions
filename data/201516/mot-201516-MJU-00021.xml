<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-00021">
  <teiHeader>
    <fileDesc>
      <titleStmt>
        <title>Respekt för djuren</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:21 av Jens Holm m.fl. (V)</title>
          <idno type="rdwebb">H30221</idno>
          <rs type="number">21</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H30221/text</ref>
          <ref type="dokument_url_html">http://data.riksdagen.se/dokument/H30221</ref>
          <ref type="dokumentstatus_url_xml">http://data.riksdagen.se/dokumentstatus/H30221</ref>
          <ref type="docx">http://data.riksdagen.se/fil/6D9FA981-4075-4936-BD63-2396274EFC6A</ref>
          <ref type="pdf">http://data.riksdagen.se/fil/1CE8571A-A360-4C6A-AE00-DC0FEAE4F077</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TjfAEhLFrB4FTWE8C5qVVN" type="signed"/>
        <correspContext corresp="i-TjfAEhLFrB4FTWE8C5qVVN">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-RG4Bk7hRPnvj3RyLLYex2E" type="submitted">
          <date when="2015-09-21"/>
          <time when="14:11:21"/>
        </correspAction>
        <correspAction xml:id="i-Re2mz8vP6vwVU888icELYx" type="referred">
          <date when="2015-10-13"/>
        </correspAction>
        <correspAction xml:id="i-FncJFbkuokWvmUGzXcapvM" type="assigned">
          <date when="2016-09-01"/>
          <time when="16:24:48"/>
        </correspAction>
        <correspContext corresp="i-FncJFbkuokWvmUGzXcapvM">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-K9EnZDqFFobTqCV9DJoGLe" type="behandlas_i"/>
        <correspContext corresp="i-K9EnZDqFFobTqCV9DJoGLe">
          <ref type="uppgift">2015/16:MJU16</ref>
          <ref type="ref_dok_id">H301MJU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU16</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:21 av Jens Holm m.fl. (V) Respekt
          för djuren
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5gmZ5UA5q4b6WqH4FWktjn">
            1 Förslag till riksdagsbeslut
          </head>
          <list style="ol">
            <item xml:id="i-X1qf19AT5iZsMcvwxGLN4L">
              Riksdagen ställer sig bakom det som anförs i motionen om att
              regeringen bör återkomma med förslag på ny djurskyddslagstiftning
              baserad på djurskyddslagsutredningens förslag och tillkännager
              detta för regeringen.
            </item>
            <item xml:id="i-9XrK1uU964yhFHX3gb53GY">
              Riksdagen beslutar att det i djurskyddslagen ska införas en ny
              paragraf, 4 a §, med den lydelse som framgår i motionen.
            </item>
            <item xml:id="i-9Lf3cqLNq5HXJcASyUySF6">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur fler
              lantbruksdjur inom animalieproduktionen ska ges möjlighet till
              utevistelse och naturligt beteende och tillkännager detta för
              regeringen.
            </item>
            <item xml:id="i-NSuzSjfnsQdcTXUuyyXzh9">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på regelverk
              med krav på enbart frigående höns inom värphönshållning och tillkännager
              detta för regeringen.
            </item>
            <item xml:id="i-utUuPWbTvox7JjuzgucXs">
              Riksdagen ställer sig bakom det som anförs i motionen om att
              Sverige bör införa en handlingsplan för att minimera antalet djur
              i djurförsök och tillkännager detta för regeringen.
            </item>
            <item xml:id="i-XkCYy8SvXJ7gDoUuNeVQJr">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag om att garantera
              att även cirkusnäringen lever upp till djurskyddslagstiftningens
              krav vad gäller möjligheterna till naturligt beteende och tillkännager
              detta för regeringen.
            </item>
            <item xml:id="i-4btgmV9gv7dModJebecYQ7">
              Riksdagen ställer sig bakom det som anförs i motionen om att
              Sverige inom EU bör framhålla rätten att kunna gå före med mer
              ambitiösa bestämmelser på det nationella planet gällande djurskyddet
              och tillkännager detta för regeringen.
            </item>
            <item xml:id="i-H8cmaKVHr1833Y1uXverig">
              Riksdagen ställer sig bakom det som anförs i motionen om att
              regeringen, i dialog med riksdagen och med berörda intresseorganisationer,
              bör utarbeta en tydlig strategi för att få till stånd en FN-deklaration
              för djurvälfärd och tillkännager detta för regeringen.
            </item>
            <item xml:id="i-5FbL17jFfoyhsTLPD6NmkA">
              Riksdagen ställer sig bakom det som anförs i motionen om att
              Sverige bör engagera sig för att höga krav på djurskydd och minskad
              köttkonsumtion ska bli en beståndsdel i det globala arbetet för
              en hållbar utveckling, t.ex. på FN:s klimattoppmöten och efterarbetet
              till Rio + 20, och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-NnpY2YHk1ypdJCaPuFycxk" type="h1">
            2 Dags för respekt för djuren
          </head>
          <p xml:id="i-Hi8HrHvg4TBdfoF1gq89ZP">
            De åtta år som den borgerliga regeringen styrde Sverige innebar
            försämringar för djurskyddet. Man lade ned Djurskyddsmyndigheten,
            sänkte forskningsstödet för alternativ till djurförsök och till
            djurskyddsbefrämjande forskning, avförde förslaget innebärande
            stopp för pälsdjursuppfödning, skapade kaos i djurskyddskontrollerna,
            tillät fortsatt kastrering utan bedövning av grisar, m.m. Detta
            är inte acceptabelt. Dessutom lade den borgerliga regeringen trots
            löften om detta inte fram en proposition baserad på utredningen
            om ny djurskyddslag och det har nu gått fyra år sedan utredningens
            betänkande (SOU 2011:75) presenterades. Vänsterpartiet kommer
            att arbeta för en tydlig kursändring och lägger nu fram konkreta
            förslag på hur Sverige ska kunna bli bättre för djuren. Djur är
            kännande varelser som förtjänar respekt.
          </p>
          <head xml:id="i-LS4Vmk9ZNmb9rx7LZdLTYS" type="h1">
            3 Ny djurskyddslagstiftning
          </head>
          <p xml:id="i-MCV91uwyNNd2KnwoyYmKn3">
            För fyra år sedan presenterades omfattande förslag från djurskyddslagsutredningen
            för att modernisera och förenkla nuvarande lagstiftning och ge
            förutsättningar för att djurvälfärdsproblem inte ska uppkomma.
            Lagändringar föreslogs för att främja respekten för djur baserade
            på vetenskaplig forskning och beprövad erfarenhet.
          </p>
          <p xml:id="i-Ep23WPKxGJNQAqL5gBGU71">
            Vänsterpartiet anser att många viktiga förslag i utredningen
            ger förutsättningar för en efterlängtad modern djurskyddslagstiftning.
            När den föregående regeringen år 2013 lade propositionen Ändringar
            i djurskyddslagen föreslogs endast några begränsade ändringar
            av den nu 27 år gamla djurskyddslagen. Vi menar att propositionen
            var otillräcklig. Regeringen bör återkomma med förslag på ny djurskyddslagstiftning
            baserad på djurskyddslagsutredningens förslag. Detta bör riksdagen
            ställa sig bakom och ge regeringen tillkänna.
          </p>
          <head xml:id="i-Wu5msjkNCfRZ5Tww2oZxWQ" type="h1">
            4 Minkfarmning
          </head>
          <p xml:id="i-Jhdvr66VbndC8zgKzmuG11">
            År 2006 lade den socialdemokratiska regeringen i samarbete med
            Vänsterpartiet och Miljöpartiet fram propositionen Skärpta djurskyddskrav
            för minkuppfödning (prop. 2005/06:197). Tyvärr valde den borgerliga
            regeringen att inte gå vidare med propositionen med resultatet
            att situationen för minkarna inte har förbättrats. Visserligen
            har antalet minkfarmer minskat, men antalet minkar som dödas årligen
            har bara minskat från 1,3 miljoner 2001 till ungefär 1 miljon
            2012, och framför allt har de knappast fått det bättre. Burarna
            och rutinerna på farmerna ser i allt väsentligt likadana ut som
            då och nya studier har visat att andelen djur med stereotypa beteenden
            är fortsatt hög på svenska farmer.
          </p>
          <p xml:id="i-HuPFRyzkyrnwquaDycGZ8w">
            I en artikel i Applied Animal Behaviour Science i december 2009
            visade forskare från Sveriges lantbruksuniversitet, med finansiering
            från pälsbranschen, att 70 procent av 150 minkhonor på två farmer
            utförde stereotypa beteenden, oavsett om de hade berikningsföremål
            eller inte. Dessa upprepade beteendemönster är en erkänd indikation
            på att ett djur inte får utlopp för viktiga naturliga beteendebehov.
            Men det är också välkänt att minkar hanterar stress på två olika
            sätt. De aktiva hanterar sin frustration genom utåtriktade beteenden,
            t.ex. stereotypa rörelser, medan de passiva stresshanterarna reagerar
            med inaktivitet. Detta tyder på att minkarnas upplevelse av stress
            på farmerna kan vara betydligt större än vad befintliga studier
            visat.
          </p>
          <p xml:id="i-53NSfNDDuB8dcdDWYR7YaB">
            Under 2011 utförde länsstyrelserna inspektioner på 32 av landets
            omkring 70 minkfarmer. Bara 3 av 32 farmer klarade sig utan anmärkningar.
            Döda och/eller skadade minkar hittades på 22 procent av farmerna.
            På 19 procent av farmerna var burarna mindre än lagstiftningens
            minimimått. Föremål för sysselsättning åt minkarna saknades på
            hela 47 procent av farmerna. Pälsindustrin har alltså inte visat
            sig villig att leva upp till ens enkla och billiga berikningskrav
            som tillgång till halm, bollar eller ben, trots att det redan
            är ett tydligt lagkrav. Att pälsfarmerna då skulle klara av att
            ställa om till system som på allvar förändrar för djuren och minskar
            beteendestörningarna förefaller desto mer osannolikt.
          </p>
          <p xml:id="i-2xXmUnZYPaNgdyPpBmmWm3">
            Inspektionerna visade också på systematiska brister på andra
            områden: 50 procent av farmerna saknade giltigt tillstånd för
            sin verksamhet. Pälsdjursnäringsutredningen från 2003 rekommenderade
            att minknäringen helt eller delvis borde läggas ned om man inte
            senast till 2010 lyckades leva upp till djurskyddslagens krav
            på naturligt beteende. I Europa är trenden att allt fler länder
            förbjuder pälsdjursfarmning, däribland Nederländerna, Storbritannien
            och Österrike.
          </p>
          <p xml:id="i-XYpzcSBFburA2iwyv5VgXT">
            Jordbruksverket har tagit fram regeländringar för pälsdjursuppfödning
            som träder i kraft stegvis sedan 2012. Dessa ändringar är tyvärr
            av så begränsad natur att det inte kommer att medföra någon märkbar
            förbättring för djuren på svenska pälsfarmer. Pälsdjursuppfödning
            i Sverige kommer att fortsätta att inskränka djurens välfärd och
            möjlighet till ett naturligt beteende. Därför behövs en lagändring.
          </p>
          <p xml:id="i-ULa6ewCRGzPcRWMtCZfyMo">
            Lagförslaget från 2006 är lika aktuellt nu som då och vi väljer
            därför att lägga fram det i oförändrad form, sånär som på att
            Djurskyddsmyndigheten ändrats till Jordbruksverket då Djurskyddsmyndigheten
            inte längre existerar. En ny paragraf, 4 a §, bör införas i djurskyddslagen
            med följande lydelse:
          </p>
          <p xml:id="i-6jNzT7VxnERz9QjBdicgGC">
            ”4 a § Minkar som föds upp för pälsproduktion ska hållas på ett
            sådant sätt att deras behov av att röra sig, klättra, utöva sitt
            jaktbeteende och ägna sig åt annan sysselsättning samt av att
            periodvis vara ensamma kan tillgodoses. Minkar ska dessutom ha
            tillgång till vatten att simma i. Regeringen eller, efter regeringens
            bemyndigande, Jordbruksverket får meddela ytterligare föreskrifter
            om villkor för hållande av mink för pälsproduktion.”
          </p>
          <p xml:id="i-3YfS5EibH16rUETXgcknu7">
            Detta bör riksdagen ställa sig bakom och ge regeringen till känna.
          </p>
          <head xml:id="i-LN5LbPxSjZb3tyXLGDKerR" type="h1">
            5 Rätt till utevistelse
          </head>
          <p xml:id="i-3hjcGn2JCtPzc8fSQgns5o">
            Stora förändringar måste göras för djuren inom livsmedelsindustrin.
            Endast i Sverige föds miljontals djur upp varje år, transporteras
            och slaktas för att bli mat åt människor. För många domesticerade
            djurarter är möjlighet till utevistelse en förutsättning för att
            skapa utrymme för naturligt beteende.
          </p>
          <p xml:id="i-CHnTeF8eDgtSBLNks2hTyX">
            Vänsterpartiet vill säkerställa att djurskyddslagens rätt till
            naturligt beteende fullföljs. När den nya djurskyddslagen kom
            1988 fick kor, får och getter rätt till utevistelse. Med anledning
            av den kris som för närvarande råder för svenska mjölkbönder har
            nu förslag lyfts på att försvaga nuvarande beteskrav, d.v.s. rätten
            för korna att gå ute på bete. Vänsterpartiet delar uppfattningen
            att situationen för våra mjölkbönder är akut och kräver åtgärder.
            Men ett försvagat djurskydd kan aldrig vara en hållbar strategi
            för det svenska lantbruket och vår livsmedelsproduktion. I en
            artikel på SvD Brännpunkt den 17 augusti 2015 konstaterar SLU-forskare
            att det även finns en ekonomisk vinst med kor på sommarbete och
            för kor i lösdrift. Forskningen visar att kor på bete bland annat
            har ökad välfärd, bättre hälsa, färre skador, högre fruktsamhet
            och minskat behov av antibiotika än kor som hålls inne året runt.
            Det finns således djurvälfärdsskäl, ekonomiska skäl som folkhälsoskäl
            att värna och utveckla det svenska djurskyddet genom att behålla
            beteskravet.
          </p>
          <p xml:id="i-GHiKa3AbdMfvWzRAtTvUDM">
            Andra djur inom livsmedelsindustrin har liknande behov av utevistelse,
            men det är ytterst få av dem som ges möjlighet till detta. Regeringen
            bör återkomma till riksdagen med förslag på hur fler lantbruksdjur
            inom animalieproduktionen ska ges möjlighet till utevistelse och
            naturligt beteende. Detta bör riksdagen ställa sig bakom och ge
            regeringen till känna.
          </p>
          <head xml:id="i-NttzLQr7FDTonRrJTduKJy" type="h1">
            6 Krav på frigående värphöns
          </head>
          <p xml:id="i-Qqqw1Hpmu2uZLDiNMKhRwS">
            Ungefär 7 miljoner höns ingår varje år i den industriella äggproduktionen
            i Sverige. Av dessa hålls cirka 1 miljon i bur. Andelen hönor
            i bur har under perioden 2007–2015 minskat från ungefär 40 procent
            till runt 20 procent. Det begränsade utrymmet för dessa hönor
            innebär att de inte kan flyga och begränsas i möjligheter att
            sträcka på ben och vingar eller putsa sig. Burhönsen har därför
            begränsade möjligheter till naturligt beteende jämfört med de
            frigående hönsen. Ett antal butikskedjor i Sverige säljer därför
            inte längre ägg från burhöns. Studier har även visat skillnader
            i naturligt beteende hos hönsen som är i bur och de som är frigående.
            Regeringen bör återkomma till riksdagen med förslag på regelverk
            med krav på enbart frigående höns inom värphönshållning. Detta
            bör riksdagen ställa sig bakom och ge regeringen till känna.
          </p>
          <head xml:id="i-DtWJtzXtmNRpi4eBLjBDHc" type="h1">
            7 Minimera antalet djurförsök
          </head>
          <p xml:id="i-UFiUU9KJp1KTVtu3bxJS4X">
            Vänsterpartiet vill minimera antalet djur som utnyttjas i djurförsök.
            År 2000 utnyttjades drygt 400 000 djur i försök, år 2012 låg antalet
            på fortsatt hög nivå på strax över 600 000 djur i Sverige. Om
            man dessutom lägger till provfiske och märkning av fiskar ökar
            antalet med 4,6 miljoner. Detta enligt statistik baserat på den
            svenska definitionen av djurförsök som gäller enligt den svenska
            djurskyddslagen. Jordbruksverket har inte redovisat någon aktuell
            statistik för åren 2013 och 2014. Djurförsök innebär att djur
            utsätts för lidande. En djurindivid kan utnyttjas i samma försök
            i allt från en tidsperiod av timmar till flera år.
          </p>
          <p xml:id="i-4C6MJebtwQjBKJQBuS7WsQ">
            En handlingsplan bestående av konkreta åtgärder för att minska
            antalet djur i försök samt årlig sektorsvis avstämning krävs för
            ett effektivt målarbete. Sverige bör införa en handlingsplan för
            att minimera antalet djur i djurförsök. Detta bör riksdagen ställa
            sig bakom och ge regeringen till känna.
          </p>
          <head xml:id="i-3uf6mT2JPa5f3ywwasdXxr" type="h1">
            8 Djur på cirkus
          </head>
          <p xml:id="i-FmHiBQvY3CUf4HQNFErEqu">
            Cirkusverksamhet bygger på att djur transporteras mellan platser
            och gör konster för publiken. Det innebär ofta omständigheter
            för djuren som orsakar stress och begränsar möjligheterna för
            naturligt beteende. I många fall blir utevistelsen begränsad till
            små och tillfälliga inhägnader, och djuren förväntas i många fall
            även göra konster som är onaturliga för dem. Djurskyddsförordningen
            innehåller därför begränsningar för vilka djur som får visas på
            cirkus. Här ingår t.ex. apor, rovdjur (tamhund och tamkatt undantagna)
            och giraffer. Djurskyddslagsutredningen från 2011 föreslog att
            listan med arter som inte får visas på cirkus skulle utökas. Vänsterpartiet
            delar uppfattningen att det finns starka skäl ur djurskyddssynpunkt
            att ytterligare begränsa antalet djurarter som får visas på cirkus.
            Inte minst finns starka skäl att ifrågasätta lämpligheten i att
            låta vilda djur uppträda i ambulerande verksamhet. Kraven på möjlighet
            till naturligt beteende ska gälla i offentlig förevisning såväl
            som i övriga sammanhang. Regeringen bör återkomma till riksdagen
            med förslag om att garantera att även cirkusnäringen lever upp
            till djurskyddslagstiftningens krav vad gäller möjligheterna till
            naturligt beteende. Detta bör riksdagen ställa sig bakom och ge
            regeringen till känna.
          </p>
          <head xml:id="i-PdA6AXb2LNU8TYfxjTNcpA" type="h1">
            9 Djurskydd inom EU
          </head>
          <p xml:id="i-4RRNJnT316iPHafnni7xVL">
            Vänsterpartiet anser att regeringen inom EU måste agera kraftfullt
            för djuren. En ny handlingsplan för djurskydd i EU har antagits
            och ska nu implementeras i alla medlemsländer. EU har gjort en
            översyn av transportförordningen för levande djur och presenterade
            konkreta förslag på hur situationen för djur under transporter
            kan förbättras. I dessa och alla andra fall där djur är involverade
            förväntar vi oss att Sverige kommer att spela en viktig roll.
            Vänsterpartiet anser att enskilda medlemsländer ska kunna hänvisa
            till djurvälfärden och kunna stoppa transporter som inte är acceptabla
            ur ett djurskyddsperspektiv. Det skulle därmed skapas möjlighet
            för varje medlemsland att införa en s.k. djurskyddsgaranti. Sverige
            bör inom EU framhålla rätten att kunna gå före med mer ambitiösa
            bestämmelser på det nationella planet gällande djurskyddet. Detta
            bör riksdagen ställa sig bakom och ge regeringen till känna.
          </p>
          <head xml:id="i-Wwk4pQzyzjugWBXDxLm5Px" type="h1">
            10 Globalt djurskydd
          </head>
          <p xml:id="i-KAb798Y3yUYETdFZD4VsN">
            Sverige anses ha en av de strängaste djurskyddslagarna i världen.
            Men Sverige borde också verka internationellt för stärkt djurskydd.
            Regeringen bör, i dialog med riksdagen och med berörda intresseorganisationer,
            utarbeta en tydlig strategi för att få till stånd en FN-deklaration
            för djurvälfärd. Detta bör riksdagen ställa sig bakom och ge regeringen
            till känna.
          </p>
          <p xml:id="i-Se361AhEMAnGb9VRT1dvtx">
            Storskaliga djurindustrier påverkar, förutom djuren, ofta också
            miljön och klimatet negativt. Sverige bör engagera sig för att
            höga krav på djurskydd och minskad köttkonsumtion ska bli en beståndsdel
            i det globala arbetet för en hållbar utveckling, t.ex. på FN:s
            klimattoppmöten och efterarbetet till Rio + 20. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-Mr1Hng5QA7nv2Jw4ePQwe7" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-CQKTpGdLCzDWnp9FRhk9NU" who="i-DyTmp7YURsib9gzvRDZtm9">
              Stig Henriksson (V)
            </item>
            <item xml:id="i-So5ZmpfZPhLNr1YNRA7MAC" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-Ntv9PkaDu9M51EVbwAKvwh" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-CGeT8UB7SBaE1eKX1y6gRY" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-NxWE6UNKXDat1RFNMTRbDs" who="i-HG8uLqLT7SnwSx5YRobkVr">
              Håkan Svenneling (V)
            </item>
            <item xml:id="i-VmLDJgm8LCcyAELZ3q6nbD" who="i-LfejaxmUP1kR5ztLJaJTkY">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
