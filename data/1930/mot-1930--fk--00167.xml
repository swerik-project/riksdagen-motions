<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--fk--00167">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__167/mot_1930__fk__167-001.pdf"/>
      <fw xml:id="i-QHGwhLwjbVhP7Ypyfkxy2F">
        Motioner i Första kammaren, Nr 167. 9
      </fw>
      <div xml:id="i-UPsmVcKkuWKu8VPtQ7wnYM" type="motHeader">
        <div xml:id="i-GisByKqkbzgDHpJ65UYuDx" type="motTitle"/>
        <div xml:id="i-D7c6xHirPDjq1zKvNkvcTP" type="motSubmissionInfo"/>
      </div>
      <div xml:id="i-313iZR67S3XMijbJQL5dNm" type="motBody">
        <div xml:id="i-UW6RpaykgSNsbtNznzkgq8">
          <p xml:id="i-RdotySrYwv8RoJvD26RRYo">
            Nr 167.
          </p>
          <p xml:id="i-7sn5AhQRVGJm7KYuJKCenq">
            Av herr Sandén, om undersökning rörande tillänvpningen av 1927
            års arrendelagstiftning m. m.
          </p>
          <p xml:id="i-UnUZViiVyjJ2uQeUmu6e3B">
            Vid 1927 års riksdag beslöts en omfattande revision av arrendelagstiftningen
            i landet. BI. a. utsträcktes den norrländska arrendelagen att
            gälla även de delar av Kopparbergs län, som förut ej fallit under
            lagen, samt Värmlands län och vissa socknar i Örebro läns bergslag.
            Då under 1929, 1930 och 1931 flertalet av de inom Värmlands län
            och Öre- bro läns bergslag träffade arrendeavtalen rörande bolagshemman
            utgått eller komma att utgå till sin giltighetstid, och förhandlingar
            mellan parterna i stor utsträckning förts, kan redan nu med full
            tydlighet avgöras, hurudan tillämp- ningen inom ovan berörda landsdelar
            av denna arrendelag kommer att te sig. Som en allmängiltig företeelse
            står då, att bolagen i det stora hela vägra att gå med på den
            i lagen stadgade femtonåriga arrendetiden. Endast ett obetyd-
            ligt antal arrendatorer ha fått kontrakt om en dylik arrendetid,
            och då det inträffat, har arrendatorn nästan alltid haft samäganderätt
            med bolaget i fastighetens byggnader. I det övervägande flertalet
            fall har arrendatorn er- bjudits ett- till femårig arrendetid,
            varvid givetvis förutsatts, att arrendatorn skulle underteckna
            dispensansökan till länsstyrelsen om undantag från lagens bestämmelser
            om arrendetiden. Då arrendatorn vägrat underkasta sig bolagets
            villkor på denna punkt, ha bolagen i allmänhet förklarat, att
            de i så fall hellre vilja försälja arrendegårdarna. Från bolagens
            sida ha också omfattande åtgärder vidtagits för försäljning av
            arrendegårdar genom inteckningars relaxering, lantmäteriförrättningar
            m. m. Beträffande många arrendegårdar ha även avtal om försäljning
            träffats. Det övervägande flertalet av arrendatorerna önska icke
            förvärva de av dem innehavda arrendegårdarna med äganderätt. Orsakerna
            härtill äro flera. Ar- rendatorerna befinna sig mången gång icke
            i den ekonomiska ställning, att de med fördel kunna utbyta arrenderätten
            mot äganderätt. De årliga omkostna- derna för fastigheten skulle
            oftast bli större, om arrendeavgälden ersattes med räntor på köpeskillingen,
            även om denna i allmänhet icke är oskälig i förhål- lande till
            gällande egendomspriser. Ett annat skäl för arrendatorn att vara
            obenägen att tillösa sig arrendestället är den otillräckliga skogstillgång,
            som finnes å den utbjudna arealen. I många fall ha avstyckningarna
            skett före ikraftträdandet av 1926 års jordstyckningslag, då knappast
            någon skogsmark inrymts i arealen. Men även vid lantmäteriförrättningar
            enligt nya lagen kunna åtgärder vidtagas, varigenom skogstillgången
            hålles inom minimala gränser.
          </p>
          <pb facs="riksdagen-motions-pdf/data/1930/mot_1930__fk__167/mot_1930__fk__167-002.pdf"/>
          <fw xml:id="i-QHZH5QiHxNFjQsEVQrjGFo">
            10 Motioner i Första kammaren, Nr 167.
          </fw>
          <p xml:id="i-9nErjJ2wdijAwnjZc2yzgv">
            Sålunda ha i åtskilliga fall den i jorddelningslagen föreskrivna
            tillgången på produktiv skogsmark kommit att bestå av nyligen
            utdikade mossar eller i hög grad utglesnad skog. Visserligen vägra
            bolagen sällan att vid försäljning lämna ytterligare skog, men
            även om de i dessa fall begärda priserna icke skulle vara oskäliga
            under förutsättning av att virkesförrådet kunnat omedelbart uttagas,
            så äro de dock omöjliga att betala för den, som har att ställa
            sig gällande skogs- vårdslag till efterrättelse. Men till vad
            nu anförts om arrendatorernas obenä- genhet att förvärva sina
            ställen med äganderätt kommer ytterligare ett skäl, som rent av
            torde vara det mest vägande. För närvarande råder stark trängsel
            på arbetsmarknaden, något som också gör sig kännbart i fråga om
            skogsarbetet. I sin egenskap av arrendator känner denne sig relativt
            trygg för den nödvän- diga arbetstillgången. I vissa fall har
            han arbetsskyldighet inskriven i sitt kontrakt, vilken med den
            nya lagstiftningen även är rätt till arbete. Men även om någon
            dylik skyldighet icke finnes inskriven i kontraktet, är arrendatorn
            ändock medveten om att bolaget i sitt eget välförstådda intresse
            kommer att giva sina egna arrendatorer företräde till förefintliga
            arbetstillfällen. Arren- datorn fruktar, att, om han utbyter sin
            ställning mot den självägande bondens, hans möjligheter att finna
            arbetstillfällen skola avsevärt försämras. Man skulle kunna förmoda,
            att det nu rådande läget på arbetsmarknaden endast är en över-
            gående företeelse. Så är väl också troligt i fråga om arbetsmarknaden
            i all- mänhet. Men beträffande vissa delar av skogsarbetet torde
            framtiden te sig mera mörk. Genom övergången till sommaravverkning
            och den i sam- band därmed stående tendensen att begagna traktorer
            och andra motorfordon vid skogskörslor, är fara värt att tillgången
            på arbetstillfällen vid dylika körslor blir allt mindre. Möjligheterna
            för den jordbrukande befolkningen att finna inkomstmöjligheter
            på skogarna bli följaktligen i samma mån också mera be- gränsade.
            Det är dessa omständigheter, som göra arrendatorerna så obenägna
            att inköpa sina arrendeställen. Men för de arrendatorer, som icke
            vilja övertaga sina ställen med äganderätt, ha endast funnits
            två alternativ att välja emellan: att lämna stället eller att
            underteckna dispensansökan från den femtonåriga arrendetiden.
            Att de icke valt det förra ligger i sakens natur. De kunna icke
            gärna avstå från en försörj- ningsmöjlighet utan att ha någon
            visshet för en annan i stället. Därför ha också för praktiskt
            taget alla under den norrländska arrendelagen hörande arrende-
            gårdar, som ägas av Hällefors-Ställdalen med underlydande arrendatorerna
            tillsammans med bolagen hos länsstyrelsen ansökt om dispens från
            den femton- åriga arrendetiden. Vid Uddeholmsbolaget gäller, att
            flertalet av arrendato- rerna undertecknat dispensansökan. Även
            inom övriga bolags områden äro dispenserna många och torde bli
            ännu flera. Det är därför redan nu fullt klart, att för flertalet
            av de arrendegårdar, som falla under norrländska arrendelagen
            inom Värmlands län och Örebro läns bergslag, ansökan om dispens
            från den
          </p>
          <p xml:id="i-QsXGxDpnZi4KTh5MDA9KqS">
            DH) femtonåriga arrendetiden har ingivits eller kommer att ingivas.
            Beviljas dessa
          </p>
          <pb facs="riksdagen-motions-pdf/data/1930/mot_1930__fk__167/mot_1930__fk__167-003.pdf"/>
          <fw xml:id="i-R4pnqjQd4wyUF7Pfwnh3BL">
            Motioner i Första kammaren, Nr 167. 11
          </fw>
          <p xml:id="i-Fok7hndu6TkkGoPVa5BdMD">
            dispenser, kommer följaktligen arrendelagens tvingande bestämmelse
            om arrende- tiden icke att träda i tillämpning. Man står sålunda
            inför den utsikten, att en av de svenska statsmakterna stiftad
            lagbestämmelse kommer att behandlas som obe- finilig. Att en dylik
            sakernas ordning leder till bristande aktning för lag och till
            att statens auktoritet undergräves ligger i öppen dag. Det torde
            icke vara möjligt för statsmakterna att fjörbliva overksamma inför
            dessa förhållanden. Närmast till hands låge väl, att statsmakterna
            vidtoge sådana åtgärder, att dispenserna omöjliggjordes. Lagen
            skulle då obönhörligen träda i kraft för bo- lagsarrendena. Men
            då följden omedelbart skulle bli mycket omfattande för- säljningar
            av arrendegårdar, skulle arrendatorerna i många fall bli försatta
            i ett mycket svårt läge. Medan arrendatorerna, innan förhandlingarna
            om nya arrendeavtal ännu på allvar börjat, helt naturligt betraktade
            dispensförfarandet som en nackdel, som borde undanröjas, äro de
            däremot i det nuvarande tvångs- läget nödsakade att betrakta dispensen
            såsom en nödfallsåtgärd, som måste tillgripas. Till de orsaker,
            som förut anförts såsom grund till denna arrenda- torernas inställning,
            kommer, att arrendatorerna flerstädes genom eftergift i fråga
            om arrendetiden vunnit åtskilliga jämkningar i bolagens ursprungliga
            krav på arrendeavgälder. Då bolagen i allmänhet krävt från 30
            till 100 procents förhöjning av de förut gällande avgälderna,
            får man icke förtänka arrenda- torerna, att de försökt uppnå de
            nedprutningar häri, som varit möjliga att vinna. Då bolagen dessutom
            visat sig synnerligen obenägna att i arrende- kontrakten stadga
            någonting om arbetsskyldighet, om kontrakten nämligen skulle vara
            femtonåriga, men visat sig mera benägna till dylika stadganden
            i mera kortfristiga avtal och då många arrendatorer anse föreskriven
            arbets- skyldighet såsom värdefull, har detta också lett till
            att arrendatorn kommit att sätta sin lit till dispensvägen. Ett
            åtstramande av dispensförfarandet just nu synes därför komma att
            leda till sådana förvecklingar, att tillgripandet därav icke är
            rådligt. Att statsmakterna emellertid måste gripa sig an med att
            överväga och vid- taga åtgärder för arrendelagstiftningens genomförande
            i levande livet ligger i öppen dag. Utöver ovan anförda principiella
            skäl härför kommer faran av att i samma mån äldre arrendeavtal
            enligt norrländska arrendelagen utlöpa inom den del av landet,
            där denna lag av ålder gällt, bolagen även där försöka att medelst
            dispensförfarandet göra lagens bestämmelser illusoriska. Arbetet
            med utfinnandet av de vägar, som äro ägnade att leda till att
            en för arrenda- torerna förmånlig arrendelagstiftning kommer till
            stånd och vinner tillämp- ning i det levande livet, bör därför
            snarast möjligt påbörjas. En mera ingående undersökning av arrendelagstiftningens
            tillämpning och läggning torde sålunda vara av behovet påkallad.
            Förhållandena i Värmland och Bergslagen tyda nämligen på att de
            ekonomiska och sociala grunder, som arrendelagen förutsätter,
            undergått en bestämd förskjutning från den tid, då principerna
            för den nuvarande arrendelagstifningen först angåvos, och til
          </p>
          <pb facs="riksdagen-motions-pdf/data/1930/mot_1930__fk__167/mot_1930__fk__167-004.pdf"/>
          <fw xml:id="i-893iCkM39B1sUN9aZnMbTC">
            12 Motioner i Första kammaren, Nr 167.
          </fw>
          <p xml:id="i-Xt2EmLx3xbeyzBFQSKvQqJ">
            innevarande tid. För att en lagstiftning sådan som den sociala
            arrendelagstift- ningen, vilken syftar till att på den svagare
            partens sida i intressekampen ställa samhällets stöd, skall kunna
            genomföras, kräves givetvis att vissa tvångsmedel från samhällets
            sida tagas i anspråk emot den starkare parten. I vår arrende-
            lagstiftning har detta tvångsmedel legat i lagen själv. Dels därigenom
            att den allmänna opinionen, som kräver lagarnas upprätthållande,
            utövar press på vederbörande att hålla lagen i helgd. Men att
            detta tvångsmedel är av föga betydelse, då det gäller en lag,
            som ålägger mäktiga kapitalintressen att göra vissa uppoffringar,
            lär icke behöva diskuteras. Den mäktige gör sin egen opi- nion
            och bekymrar sig föga om någon annan. Men dels ligger ett tvångsmedel
            i arrendelagstiftningen därigenom, att åtminstone formellt den
            enda väg, som lämnats öppen för jordägaren att undkomma lagen,
            var arrendegårdarnas försäljning. Vid den tid, då norrlandslagstiftningen
            förbereddes, var läget onekligen det, att bolagen icke ville avhända
            sig sina arrendegårdar. De an- sågo sig behöva en beroende arbetarbefolkning,
            som kunde ge trygghet för till- gång på arbetskraft. Hellre än
            att sälja arrendegårdarna måste bolagen be- kväma sig att låta
            arrendelagen träda i tillämpning. Hur annorlunda situa- tionen
            gestaltar sig för närvarande, har ovan antytts. Genom sommarhugg-
            ningarnas införande tillsammans med tendensen till motorfordonens
            stigande användning för skogskörslor samt på grund av den stora
            tillgången på arbets- kraft har bolagens behov av en tlll skogskörslor
            förpliktigad arrendatorskår märkbart förminskats. Arbetskraftens
            större rörlighet genom det förbättrade kommunikationsväsendet
            är en annan faktor, som verkar i samma riktning. De bördor arrendelagstiftningen
            lägger på bolagen, motvägas icke längre av fördelen av att ha
            arrendatorer. Bolagen ha ej längre någonting emot att sälja arrendegårdar.
            TLagstiftningens tvångsmedel emot jordägaren är ej längre något
            tvångsmedel. Jordägaren sätter lagen ur funktion. Men en annan
            förutsättning för vår sociala arrendelagstiftning var den före-
            ställningen, att arrendatorn icke hade någon högre önskan än att
            få övertaga arrendestället med äganderätt. Denna föreställning
            har fått en viss knäck genom vad under senaste tiden inträffat
            i Värmland och Bergslagen. Det finnes många arrendatorer, som
            icke önska köpa, även om de haft tillräckliga resurser och fått
            köpa till skäliga villkor. Såsom ovan antytts, sätta de större
            värde på att ha trygghet för skogsarbetet än på äganderätten.
            Genom vad nu anförts, torde framgå, att goda skäl föreligga för
            utt stats- makterna vidtaga åtgärder i arrendefrågan. Inom det
            område, dit den norr- ländska arrendelagen utsträcktes att gälla
            1927, har denna lag på en viktig punkt icke kommit i tillämpning.
            Men de förhållanden, som kommit i dagen i samband med uppgörandet
            av nya arrendeavtal, ha, såsom ovan visats, gjort troligt, att
            en sådan förskjutning inträtt i förhållandet mellan jordägare
            och arrendatorer, att den nuvarande arrendelagstiftningen icke
            på alla punkter på ett tillfredsställande sätt reglerar detta
            förhållande. Därför är det nödvän-
          </p>
          <pb facs="riksdagen-motions-pdf/data/1930/mot_1930__fk__167/mot_1930__fk__167-005.pdf"/>
          <fw xml:id="i-TNgbUaRfTCwGVGSmR9pNGj">
            Motioner i Första kammaren, Nr 167. 13
          </fw>
          <p xml:id="i-D9iwnWNfb8AHvPGUFriYjT">
            digt, att från statsmakternas sida dels undersökes, på vilket
            sätt den nya ar- rendelagstiftningen tillämpas i praktiken — endast
            staten torde ha nödig auk- toritet att i detta avseende komma
            till ett tillfredsställande resultat — och dels verkställes en
            utredning i syfte att utarbeta de förslag till de åtgärder, som
            behöva vidtagas för att få arrendelagstiftningen tillämpad i praktiken.
            Om riksdagen beslutar här påfordrade utredning rörande reformering
            av gällande arrendelagar, följer därav att en skärpning i vissa
            punkter av dessa arrendelagar kan komma att bli resultatet. Inför
            dessa utsikter har man anled- ning att frukta dels att bolagen
            skola forcera sina försäljningar på ett för arren- datorerna ofördelaktigt
            sätt och dels att de skola påtvinga arrendatorerna ogynnsamma
            arrendekontrakt under hot om försäljning. Då försäljningshotet
            "med arrendatorernas obenägenhet att köpa är ett fruktansvärt
            tvångsmedel i bolagens hand, är det icke mer än naturligt, att
            detta medel i största utsträck- ning berövas bolagen under den
            tid utredningen pågår. Någon större möjlighet för bolagen att
            försälja arrendegårdar torde icke föreligga, om ej från statens
            sida egnahemslån beviljas för transaktionens genomförande. Det
            är en bitter sanning, att de statliga egnahemslånen i månget fall
            gjort det möjligt för bolagen att tvinga arrendatorn till underkastelse.
            Om från statens sida en viss åter- hållsamhet iakttoges i fråga
            om utlämnandet av egnahemslån vid försäljning av arrendegårdar
            under den sociala arrendelagstiftningen under den tid här av-
            sedda utredning pågår, skulle tvångsförsäljningarnas antal säkerligen
            komma att högst betydligt förminskas. Att stadga förbud mot varje
            utlämnande av egnahemslån för här angivet ändamål skulle dock
            vara att gå för långt. Mången gång kan helt visst det vara en
            önskan från arrendatorns sida att få köpa. I ett dylikt fall bör
            icke egnahemslån förvägras. Men om det däremot skulle visa sig
            att bolaget på ett eller annat sätt trugat arrendatorn att köpa
            mot hans vilja, bör lån icke beviljas. Lån bör även vägras, då
            köparen är annan person än arrendatorn och den senare visserligen
            ej önskar köpa men väl att sitta kvar som arrendator. Ansökningarna
            om lån böra följaktligen noga prövas från fall till fall, varvid
            bör tillses, att de som ha att vidtaga dessa undersökningar kunna
            anses skickade att opartiskt gå till värvet. Detta kan t. ex.
            knappast påräknas, när egnahemsombudet är tjänsteman hos vederbörande
            bolag. Åtgärder i nu angivet syfte komma att av oss i särskild
            motion påfordras. Men även om det på ovan föreslagna väg kan gå
            att för en kortare tidsperiod hejda bolagens försäljningar av
            arrendegårdar, torde dock, såsom ovan på- pekats, utvecklingen
            leda till att bolagen så småningom avhända sig det stora flertalet
            av dessa gårdar. Följaktligen kan arrendatorn i månget fall komma
            att ställas inför alternativet: lämna stället eller köpa. Han
            måste köpa för att bevara en utsikt till försörjningsmöjlighet.
            Men hans ekonomiska resurser äro icke tillräckliga, ja, egnahemslånet
            är icke heller hjälp nog. Det förefaller na- turligt, att det
            allmänna i dylika fall träder hjälpande emellan och att former
            utfinnas, som bättre än egnahemslånen bringa det nödvändiga stödet.
            Åt-
          </p>
          <pb facs="riksdagen-motions-pdf/data/1930/mot_1930__fk__167/mot_1930__fk__167-006.pdf"/>
          <fw xml:id="i-Pn2BPyx5ex2G9PXAa7Avs4">
            14 Motioner i Första kammaren, Nr 167.
          </fw>
          <p xml:id="i-GtfyeYEbT8Sv7tdZrAnhXL">
            gärder i detta avseende skola dock icke påkallas i detta sammanhang.
            Detta torde bättre kunna ske i samband med kravet på åtgärder
            för lösningen av de mindre bemedlades jordfråga. Vid de försäljningar
            av arrendegårdar, som hit- tills förekommit, har i allmänhet förutvarande
            arrendatorn först tillbjudits att inköpa stället. Men fall ha
            också inträffat, då arrendatorn blivit förbigången. Om man nu,
            såsom ovan hållits för troligt, har att vänta en allt större benä-
            genhet från bolagens sida att försälja arrendegårdar, kan i många
            fall komma att inträffa, att arrendatorn blir ställd utanför vid
            försäljningen. Han skulle då utan vidare berövas sina förvärvsmöjligheter.
            Särskilt i sådana fall, där arrendatorn under många år innehaft
            ställe på arrende eller där gården under längre tid innehafts
            av samma släkt, måste något sådant betraktas såsom ur samhällets
            synpunkt oriktigt. Åtgärder böra för ty vidtagas för att förhindra
            dylikt. Bästa sättet att vinna detta vore nog att i vissa fall
            stadga förköpsrätt för arrendatorn, då jordägaren skrider till
            försäljning av stället. Förslag i detta avseende bör lämpligen
            tagas under övervägande i samband med här påfordrade utredning.
            Med stöd av vad nu anförts hemställes,
          </p>
          <p xml:id="i-HiFdQKnPaxD25BLxgXYrrA">
            att riksdagen ville hos Kungl. Maj:t anhålla att Kungl. Maj:t
            ville låta verkställa dels undersökning rörande tillämpningen
            av den 1927 beslutade arrendelagstiftningen framför allt vad gäller
            Värmlands län och Örebro läns bergslag och dels ut- redning rörande
            de åtgärder, som må anses lämpade för ett genomförande i praktiken
            av arrendelagstiftningen, varvid i samband med denna utredning
            även måtte tagas i övervä- gande i vad mån och på vilket sätt
            arrendator må tillerkännas förköpsrätt till av honom brukat ställe.
          </p>
          <p xml:id="i-Sb4Toq6PwnHdN94iEv18kN" type="date">
            Stockholm den 21 januari 1930.
          </p>
          <div xml:id="i-HJ9XxXXuyorVo7X1SkTfz2" type="signatureBlock">
            <p xml:id="i-EYG41V7wjhTRNDy7diup66" who="i-4MRF5EdPEcXxqZ8N1n5sCL" type="signature">
              John Sandén
            </p>
          </div>
        </div>
      </div>
    </body>
  </text>
</TEI>
