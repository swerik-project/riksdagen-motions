<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UbU-00369">
  <teiHeader>
    <fileDesc>
      <titleStmt>
        <title>Forskning i världsklass</title>
        <author corresp="i-7HvCHEwjbKSjsnRP39c1s9">av Patrick Reslow m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:369 av Patrick Reslow m.fl. (SD)</title>
          <idno type="rdwebb">HB02369</idno>
          <rs type="number">369</rs>
          <orgName type="comitteeAbbreviation">UbU</orgName>
          <ref type="dokument_url_text">https://data.riksdagen.se/dokument/HB02369/text</ref>
          <ref type="dokument_url_html">https://data.riksdagen.se/dokument/HB02369</ref>
          <ref type="dokumentstatus_url_xml">https://data.riksdagen.se/dokumentstatus/HB02369</ref>
          <ref type="pdf">https://data.riksdagen.se/fil/8A03AE60-12F9-4883-BFD5-8C87CE12609B</ref>
          <ref type="docx">https://data.riksdagen.se/fil/CCAE3CD0-E23D-4422-81C9-D9FEA4DA2651</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EDRJhBHzVgQtpo6Ksyzirg</idno>
            <name>Robert Stenkvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DwxYm9yDWznJg1azvmMBXP</idno>
            <name>Jörgen Grubb</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DfQCZENTNqZdmhKQNP4e5m</idno>
            <name>Anders Alftberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-KYiNaJHc4xoApMDnmbpEfY" type="signed"/>
        <correspContext corresp="i-KYiNaJHc4xoApMDnmbpEfY">
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-EDRJhBHzVgQtpo6Ksyzirg"/>
          <note type="signatory" corresp="i-DwxYm9yDWznJg1azvmMBXP"/>
          <note type="signatory" corresp="i-DfQCZENTNqZdmhKQNP4e5m"/>
        </correspContext>
        <correspAction xml:id="i-YEjeRCuhTQBMp1UPvwZbda" type="submitted">
          <date when="2023-09-29"/>
          <time when="14:47:49"/>
        </correspAction>
        <correspAction xml:id="i-AXSYFYBDufQhJtf8hutktb" type="reviewed">
          <date when="2023-09-29"/>
          <time when="20:27:59"/>
        </correspAction>
        <correspAction xml:id="i-CM1RooJWMpQbzVPYgF7cPS" type="referred">
          <date when="2023-10-17"/>
        </correspAction>
        <correspAction xml:id="i-91pvg9Kw85ZrY9wGuqd3hN" type="assigned">
          <date when="2024-04-24"/>
          <time when="16:25:26"/>
        </correspAction>
        <correspContext corresp="i-91pvg9Kw85ZrY9wGuqd3hN">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-KtrrTi6mkyY8bF79KBDuwm" type="behandlas_i"/>
        <correspContext corresp="i-KtrrTi6mkyY8bF79KBDuwm">
          <ref type="uppgift">2023/24:NU11</ref>
          <ref type="ref_dok_id">HB01NU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU11</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BRyGCneaiw6L2DScRvY11k" type="behandlas_i"/>
        <correspContext corresp="i-BRyGCneaiw6L2DScRvY11k">
          <ref type="uppgift">2023/24:UbU14</ref>
          <ref type="ref_dok_id">HB01UbU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FNZXbZfPkwVEJ2fPKAQ5xg" type="behandlas_i"/>
        <correspContext corresp="i-FNZXbZfPkwVEJ2fPKAQ5xg">
          <ref type="uppgift">2023/24:UbU15</ref>
          <ref type="ref_dok_id">HB01UbU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU15</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:369 av Patrick Reslow m.fl. (SD)
          Forskning i världsklass
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-KsdxqvcXwsxyv8o5wQZRsW">
            Förslag till riksdagsbeslut
          </head>
          <list>
            <item xml:id="i-KqksqaCAaM9K85yX56dDat" sortKey="Yrkande 1">
              Riksdagen ställer sig bakom det som anförs i motionen om att
              regeringen i kommande budgetar borde överväga en omfördelning
              av forskningsresurserna och tillkännager detta för regeringen.
            </item>
          </list>
          <list>
            <item xml:id="i-HuNTBJePFruipFBJpdHPRF" sortKey="Yrkande 2">
              Riksdagen ställer sig bakom det som anförs i motionen om att
              regeringen borde verka för att öka forskarnas akademiska frihet
              och tillkännager detta för regeringen.
            </item>
          </list>
          <list>
            <item xml:id="i-Ybehpw11yu8NjcWcvt3CVa" sortKey="Yrkande 3">
              Riksdagen ställer sig bakom det som anförs i motionen om att
              regeringen borde överväga att Sverige ska verka för en förändrad
              inriktning på forskningen inom EU och tillkännager detta för regeringen.
            </item>
          </list>
          <list>
            <item xml:id="i-AaCyfE2zenaoNTzjHez27" sortKey="Yrkande 4">
              Riksdagen ställer sig bakom det som anförs i motionen om att
              regeringen ska utreda hur Sverige kan underlätta företagsforskning
              och förutsättningarna för fria forskare och tillkännager detta
              för regeringen.
            </item>
          </list>
          <list>
            <item xml:id="i-Mqdzrq1SWJPRwgjvRQ1dFk" sortKey="Yrkande 5">
              Riksdagen ställer sig bakom det som anförs i motionen om att
              regeringen borde verka för att sund jämställdhet ska råda inom
              akademin genom att så långt som möjligt ge alla samma förutsättningar
              och tillkännager detta för regeringen.
            </item>
          </list>
          <list>
            <item xml:id="i-B6L4roiN9F42jfmKUKxFcE" sortKey="Yrkande 6">
              Riksdagen ställer sig bakom det som anförs i motionen om att
              regeringen borde förbjuda all form av kvotering inom den högre
              utbildningen och tillkännager detta för regeringen.
            </item>
          </list>
          <list>
            <item xml:id="i-A3QiG7qsXq2JcgGfx9AshD" sortKey="Yrkande 7">
              Riksdagen ställer sig bakom det som anförs i motionen om att
              regeringen borde arbeta för att berörda instanser värnar kvaliteten
              på forskningen och tillkännager detta för regeringen.
            </item>
          </list>
          <list>
            <item xml:id="i-K25s2PwgEpC1rpJbeVU8Fv" sortKey="Yrkande 8">
              Riksdagen ställer sig bakom det som anförs i motionen om att
              regeringen borde beakta att forskningsmedel ska användas på ett
              förnuftigt sätt och inte slösas bort på forskningsfrågor som är
              besvarade eller samhälleligt irrelevanta, och detta tillkännager
              riksdagen för regeringen.
            </item>
          </list>
          <list>
            <item xml:id="i-Vr4s373agXp373EqeRkRyv" sortKey="Yrkande 9">
              Riksdagen ställer sig bakom det som anförs i motionen om att
              regeringen borde verka för att förbättra anställningsvillkoren
              för forskare och tillkännager detta för regeringen.
            </item>
          </list>
          <list>
            <item xml:id="i-AJNArY69eAdoJvS8ZeFQXc" sortKey="Yrkande 10">
              Riksdagen ställer sig bakom det som anförs i motionen om att
              regeringen borde kartlägga vilka hinder som finns för äldre forskare
              att fortsätta att forska och agera för att undanröja dessa hinder
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-6fFfLCRd9rYz5UgitizZU4" type="h1">
            Motivering
          </head>
          <p xml:id="i-SX1E5wFTjLkyuSNGJQht2m">
            Sveriges välstånd vilar i hög utsträckning på innovationer i
            det förflutna. Sålunda beror vårt välstånd i framtiden på om vi
            kan upprätthålla vår förmåga att tänka nytt och tänka bättre.
            Den internationella konkurrensen är hård och Sverige måste kämpa
            för att behålla sin traditionella position som framgångsrikt land
            vad gäller forskning och utveckling. Svensk forskning måste organiseras
            på olika lärosäten så att den bedrivs på ett rationellt sätt,
            samtidigt som forskningens självständighet och frihet värnas.
            Det är en grannlaga balans att värna lärosätenas frihet samtidigt
            som riksdagen ska ha ansvar för och kontrol­lera hur skattemedlen
            används på bästa sätt. Forskningsresurserna bör samordnas och
            koncentreras så att de blir effektiva. Sverige behöver inte fler
            forskare, utan forskare som arbetar under bättre förutsättningar.
            Vi behöver satsa på kvalitet i stället för kvantitet. I valet
            mellan fler forskartjänster och att ge duktiga forskare goda förutsättningar
            ska vi välja det senare för att möjliggöra forskning av högsta
            kvalitet.
          </p>
          <head xml:id="i-4DfrZQ2Tu97fxMob1SJewN" type="h1">
            Omfördelning av forskningsresurserna
          </head>
          <p xml:id="i-UphQP7ADDUhqXS4qt38JeV">
            1. Ett omtag behövs avseende fördelning av forskningsresurserna.
            Basanslagens andel av de totala anslagen bör öka genom omfördelning
            av resurser som nu går till råden. Råd som överlappar varandra
            medför onödig administration och bör avvecklas. Därut­över är
            graden av externfinansiering och riktade anslag för hög. Förändringar
            i denna riktning kommer att få en gynnsam effekt på forskningens
            kvalitet och lärosätenas självständighet. Sverigedemokraterna
            vill ha kvar strategiska forskningsanslag, men de bör bli färre
            så att resurser frigörs. På detta sätt tryggar vi även karriärvägar
            och anställ­ningar inom akademin. Regeringen borde därför överväga
            en omfördelning av forsknings­resurserna i kommande budgetar.
          </p>
          <head xml:id="i-tyk9eGQoBn7Fh2tznz3Yk" type="h1">
            Öka den akademiska friheten
          </head>
          <p xml:id="i-XNCLWFyAKM5sLFS3QSdNEx">
            2. God kvalitet på forskningen hänger oundvikligen ihop med att
            forskningen är fri och att akademisk frihet råder. Det finns flera
            sätt att binda upp och styra forskningen. Ett sätt att politiskt
            styra forskningen är genom ansökningsförfarandet där forskare
            söker anslag via råden. Det finns otaliga vittnesmål om att anslag
            beviljas som för tillfället går i linje med den rådande tidsandan
            och de politiska strömningar som råder, medan poli­tiskt obekväma
            frågeställningar blir utan anslag. Sverigedemokraterna vill på
            grund av detta se minskade anslag till råden och mer pengar direkt
            till lärosätena. Sverige behöver inte mer forskning som visar
            att demokrati är bättre än förtryck och diktatur. På samma sätt
            bör de strategiska forskningsområdena bli färre men vassare.
          </p>
          <p xml:id="i-XPBFFjfjSbm561H8Mu1CrL">
            Inga politiska ideologier ska tvingas på forskare eller forskningsprojekt,
            eller ta någon smygväg in i forskningsprojekt. Att till exempel
            kräva genusperspektiv för att erhålla ett anslag ska vara förbjudet
            eftersom det är politisk styrning av forskningen. Varken styrelser
            på landets lärosäten, regering eller de vetenskapliga råden ska
            få ställa krav på genusperspektiv eller andra perspektiv när detta
            inte äger någon relevans. Regeringen borde således verka för att
            öka forskarnas akademiska frihet.
          </p>
          <head xml:id="i-6GSEihDcwKKmt4NuzaMb8S" type="h1">
            Forskningssamarbetet med EU
          </head>
          <p xml:id="i-6TsPBUrkuUw118aHi9PkiQ">
            3. Sverigedemokraterna har inget att anföra mot att Sverige medverkar
            i forsknings­projekt i samarbete med EU, förutom att vi är negativa
            till den tematiska styrning som utövas av EU. Vidare anser vi
            att det är fel väg att gå när EU väljer att prioritera regi­oner
            där forskning och innovation är som svagast, i stället för att
            förvandla redan bra kunskapskluster till världsledande. Enligt
            vår mening måste internationell konkurrenskraft baseras på att
            vässa våra spjutspetsar och inte att lyfta alla regioner till
            en medioker nivå. Ett mindre antal riktigt starka regionala forsknings-
            och innovationsområden kommer att fungera som draglok i tillväxten
            och uppfyllandet av de strategiska mål som uppställts. Således
            menar Sverigedemokraterna att regeringen bör verka för att EU
            satsar mer renodlat på den bästa forskningen, utvecklingen och
            innovationen. Regeringen borde därför i sitt fortsatta arbete
            överväga att Sverige ska verka för en förändrad inriktning på
            forskningen inom EU.
          </p>
          <head xml:id="i-CjDtDc2PkRypC9BboWPHUX" type="h1">
            Företagens forskning och enskilda forskare
          </head>
          <p xml:id="i-UafqRR1WhHtDsWHeu1mETz">
            4. Sverigedemokraterna har under det senaste decenniet sett indikationer
            på att en del företagsforskning lämnar landet för att i stället
            etablera sig utomlands. Detta är en allvarlig signal om att förutsättningarna
            för forskning inom företagsvärlden inte är den bästa. Skattenivåerna
            bör gynna inhemsk företagsforskning och vi behöver se över om
            det är något i regelverket som behöver justeras för att stimulera
            detta.
          </p>
          <p xml:id="i-WE1KzeiMpkET7TmoLijjbM">
            Sverigedemokraterna vill förbättra förutsättningarna för enskilda
            forskare, det vill säga forskare som inte är knutna till något
            lärosäte eller företag. Det är forskare som är missgynnade taget
            i beaktande vilken samhällsnytta de gör. Enskilda forskare ska
            få stöd och kunna söka anslag samt administrativ hjälp vid de
            institutioner vi har för dessa ändamål, till exempel Vinnova.
            Vi anser därför att regeringen ska utreda hur Sverige kan underlätta
            företagsforskning och förutsättningarna för fria forskare.
          </p>
          <head xml:id="i-AxNyogj8sjZ7CLDeavPoGB" type="h1">
            Jämställdhet ska råda inom akademin mellan alla grupper av människor
          </head>
          <p xml:id="i-9GYjcbrYeixHAcnWt4oLA4">
            5. Sverigedemokraterna verkar för att verklig jämställdhet ska
            råda inom akademin mellan alla grupper av människor. Detta görs
            genom att alla, i möjligaste mån, ges bästa tänkbara förutsättningar
            att lyckas och inte genom att ställa lägre krav på vissa grupper.
            All form av kvotering är av ondo, eftersom det innebär att vi
            ställer lägre krav på vissa grupper. Vi är för meritokrati och
            för att människor får sina examina, anställningar och professurer
            genom att uppfylla de krav som gäller för alla. Det är endast
            så vi är rättvisa mot alla grupper och höjer kvaliteten på våra
            högskolor. Regeringen borde därför verka för att sund jämställdhet
            ska råda inom akademin genom att så långt som möjligt ge alla
            samma förutsättningar.
          </p>
          <head xml:id="i-JoBHhK6J9bTBTw8R4gyTK5" type="h1">
            All form av kvotering är av ondo
          </head>
          <p xml:id="i-XpRJWG8xJ1xfk8sYzRb3Un">
            6. All form av kvotering är i grunden orättvis eftersom det förutsätter
            att några som uppfyllt kraven kvoteras bort från det anslag eller
            den tjänst som de varit kvalificerade för. Oavsett vilken grupp
            som är aktuell för kvotering, om det gäller kön, etnicitet eller
            andra mer kreativa gruppindelningar, så ska alla dessa grupper
            ges samma förutsättningar att lyckas. Ingen grupp ska på något
            sätt diskrimineras. Både anslag och tjänster ska fördelas på strikt
            meritokratiska grunder. Det är i förlängningen det enda hållbara
            sättet att fördela anslag och tjänster rättvist. Regeringen borde
            i sitt arbete sträva efter en fördelning av anslag och tjänster
            enligt strikta meritokratiska grunder.
          </p>
          <head xml:id="i-9Bx3W3QMCdiNfU1tMtDsBu" type="h1">
            Säkerställ hög kvalitet på forskningen utan att tumma på forskningsfriheten
          </head>
          <p xml:id="i-Lz7VuJY1F45Yip28pHd6u">
            7. Det råder ingen motsättning mellan hög kvalitet på forskningen
            och att värna om forskningsfriheten, tvärtom. Forskningsfrihet
            är en förutsättning för hög kvalitet och kreativitet inom forskning.
            Huvudansvaret för att forskningen vilar på vetenskaplig grund
            och håller en acceptabel lägstanivå faller på lärosätena själva.
            Ideologier som bryter mot akademiska traditioner och som förnekar
            faktabaserad, bevisbar och empirisk forskning har inte någon plats
            på våra högskolor och inom den svenska moderna akademiska världen.
          </p>
          <p xml:id="i-NndDSnMdLmjtKkCYDDgb8a">
            Utöver detta har vissa statliga myndigheter som UKÄ och nämnden
            NPOF ett ansvar för att kontrollera forskningens kvalitet, förhindra
            oredlighet inom forskning och att den uppfyller uppställda krav.
            För att forskningen ska hålla hög kvalitet är det av vikt att
            alla avhandlingar utsätts för seriös opponering, vilket även ska
            gälla avhandlingar och uppsatser inom genusforskning. För att
            detta ska fungera tillfredsställande bör mer tid för opponering
            avsättas för forskare och i förekommande fall forskarstuderande.
          </p>
          <p xml:id="i-27WXWY72AAAVkCtNisKMRq">
            Att forskningsresultat går att replikera är mycket viktigt för
            att säkerställa forsk­ningens kvalitet. Replikeringen slarvas
            det med i dag enligt ett flertal gjorda studier. Replikering ska
            uppvärderas både när det gäller att anslå forskningsmedel samt
            när det gäller publicering (där statsmakterna har begränsade påverkansmöjligheter).
            Viss forskning måste helt enkelt kunna replikeras i rimlig grad.
            Misslyckad replikering på en uppmärksammad forskning bör offentliggöras
            på samma sätt som ursprungsresultatet.
          </p>
          <p xml:id="i-RgtzRekPPqJVDkKH2M4gb2">
            Ett råd för utvärdering av forskningens kvalitet och relevans
            bör utredas. Detta råd ska bestå av externa forskare utanför Sverige.
            Kommande anslag bör delvis ta resultaten av denna utvärdering
            i beaktande. Även UKÄ ska ges rollen att bedöma samhällsrelevans
            för forskningen. Regeringen borde således beakta att säkerställa
            hög kvalitet på forskningen utan att tumma på forskningsfriheten.
          </p>
          <head xml:id="i-UtAnXayV1mGkFQfpWjWtZR" type="h1">
            Använd forskningsresurser på ett vettigt sätt
          </head>
          <p xml:id="i-3z7Xp8J3Ke8Hos6zjrYPy1">
            8. Både råden och högskolorna anslår forskningsmedel till forskningsfrågor
            som redan kan anses besvarade, alltså frågorna och svaren är redan
            färdigforskade på ett tillfreds­ställande sätt. Att anslå medel
            till vidare forskning på dessa frågor är slöseri med samhällets
            resurser och skattebetalarnas pengar. Det står inte i strid med
            forsknings­friheten att vägra att ge anslag till forskningsfrågor
            som uppenbart är besvarade. Detta bör vara lärosätenas och rådens
            uttryckliga inriktning.
          </p>
          <p xml:id="i-S5CxMyyDQACxMzXSheFG9J">
            Det står utom allt tvivel att en del råd och högskolor fördelar
            för stora och för många anslag till forskningsfrågor med bristande
            samhällsrelevans. Till exempel måste dagens stora samhällsproblem
            beaktas i högre grad i de anslag inom samhällsvetenskapen som
            råden och högskolorna beviljar. På en del lärosäten och råd finns
            det en påtaglig diskrepans mellan den forskning det satsas på
            och vad som efterfrågas av samhället. Råden och lärosätena måste
            vikta samhällsrelevans och efterfrågan betydligt högre än i dag.
            Regeringen borde i sitt fortsatta arbete beakta att forskningsmedel
            används på ett förnuftigt sätt och inte slösas bort på forskningsfrågor
            som är besvarade eller samhälleligt irrelevanta.
          </p>
          <head xml:id="i-UthXwwXxFTxPBJkk4Z55eK" type="h1">
            Förbättrade anställningsvillkor för kompetenta forskare
          </head>
          <p xml:id="i-VT1yTwsjaadzpvgqPnmtCf">
            9. Vi måste erkänna att forskning är en högkompetensverksamhet
            och att framgångsrik forskning bygger på en god miljö i kombination
            med ett antal individuella personegen­skaper. Det går därför inte
            att förutsätta att alla som doktorerat kommer att kunna bli konkurrenskraftiga
            forskare. Högskolans anställningsformer måste anpassas till detta
            om Sverige ska kunna vara en framgångsrik forskningsnation. Våra
            lärosäten bör därför ha visstidsanställningar, dock ej kortare
            än två år i början av karriären (efter doktors­examen) och mellan
            fyra och sex år senare i karriären. Tillsvidareanställningar (som
            lektor, forskare eller professor) ska kunna ges till forskare
            som demonstrerat en själv­ständig forskningsproduktion. Eventuellt
            kan lärosätena få möjlighet att låta en visstids­anställning övergå
            i fast anställning, givet ett oberoende sakkunnigutlåtande. Dessa
            visstidsanställningar ska huvudsakligen involvera forskning, och
            får maximalt inkludera halvtid undervisning. Detta bör tillgodose
            behoven av att å ena sidan selektera de bästa förmågorna och samtidigt
            erbjuda alla kompetenta sökande tillräckligt attraktiva villkor
            för att kunna bilda familj och vilja flytta mellan olika lärosäten
            under sin karriär. Reger­ingen borde i sitt fortsatta arbete verka
            för att förbättra anställningsvillkoren för forskare.
          </p>
          <head xml:id="i-3RY3iiYCiev4CxuWtu3ywF" type="h1">
            Ingen åldersgräns för forskning
          </head>
          <p xml:id="i-Xq6mStC41uwFDZwNBgFyhA">
            10. Att forska är inte som ett vanligt arbete. Nyfikenhet, skaparglädje
            och idealism kan vara starka komponenter i forskarens drivkraft.
            Forskningsuppgifter kan sträcka sig över lång tid. De vanliga
            skälen för varför arbetet ska avslutas vid en specificerad pensio­neringsålder
            saknas. Trots det har universitet och andra forskningsinstitut
            ibland policyer som omöjliggör att en forskare fortsätter att
            forska efter en viss ålder. Det gör att vissa forskningsgenombrott
            och vissa möjligheter att starta ett företag med forskningsresultat
            som grund äventyras. Det är ett samhälleligt slöseri på flera
            plan. Regeringen bör kartlägga vilka policyer och andra hinder
            som finns på universitet och i andra forskningsinstitut för äldre
            forskare att fortsätta att forska. Detsamma gäller forsknings­rådens
            anslagsfördelning. Regeringen borde kartlägga vilka hinder som
            finns för äldre forskare att fortsätta att forska och agera för
            att undanröja dessa hinder.
          </p>
        </div>
        <div type="motSignatures">
          <list>
            <item xml:id="i-SxbYRqZpq6vGXXwCWXWgFu" who="i-7HvCHEwjbKSjsnRP39c1s9">
              Patrick Reslow (SD)
            </item>
            <item xml:id="i-6g71bWyey6sAHxwHSFVfhf" who="i-EDRJhBHzVgQtpo6Ksyzirg">
              Robert Stenkvist (SD)
            </item>
            <item xml:id="i-VGhUhaYvMuQCaFif1rec2x" who="i-DwxYm9yDWznJg1azvmMBXP">
              Jörgen Grubb (SD)
            </item>
            <item xml:id="i-7L3zPnScDzDpegaV3Jd4fZ" who="i-DfQCZENTNqZdmhKQNP4e5m">
              Anders Alftberg (SD)
            </item>
          </list>
        </div>
      </div>
    </body>
  </text>
</TEI>
