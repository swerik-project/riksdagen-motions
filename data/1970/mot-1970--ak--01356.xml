<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1356/mot_1970__ak__1356-001.pdf"/>
      <fw>
        Motion i Andra kammaren, nr 1356 år 1970 9
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1356
          </p>
          <p>
            Av herr Wennerfors, i anledning av Kungl. Maj:ts proposition
            nr 78, angående kapitaltillskott till Norrbottens Järn- verk AB.
          </p>
          <p>
            Under den tid, som Norrbottens Järnverk har varit i drift, har
            bolaget från staten erhållit ett aktiekapital om 342 miljoner
            kronor. Härav har 42 miljoner avskrivits. 1966 skedde därutöver
            ett vederlagsfritt aktieägar- tillskott om 100 miljoner kronor.
            I bokslutet för räkenskapsåret 1968/69 redovisar företaget en
            förlust på 35,7 miljoner kronor. I samma bokslut uppgår den balanserade
            förlusten till 45,5 miljoner kronor. En direkt sum- mering av
            dessa belopp ger en bokföringsmässig förlust på tillhopa 223,2
            miljoner kronor. Detta belopp underskattar emellertid grovt den
            verkliga förlusten. För att beräkna denna måste hänsyn tas också
            till ränteförluster och penningvärdeförsämring. Den företagsekonomiska
            skötseln av Norrbottens Järnverk har alltså långt ifrån varit
            tillfredsställande. För att förklara den förlust som före- taget
            redovisar är det inte tillräckligt att tala om initialsvårigheter
            under uppbyggnadsskedet eller den försämrade stålkonjunkturen
            under början av 1960-talet. I själva verket borde ett företag
            som Norrbottens Järnverk, un- der den tid det varit i verksamhet,
            ha varit i stånd att genomföra en expan- sion till åtminstone
            det dubbla eller tredubbla av dess nuvarande storlek. Det går
            inte att komma ifrån, att företagets skötsel har varit dålig.
            I vilken utsträckning detta sammanhänger med att Norrbottens Järnverks
            AB är ett statligt företag skall inte diskuteras i detta sammanhang.
            Det torde dock kunna konstateras, att inget privatägt företag
            skulle kunna ha fortsatt en förlustbringande verksamhet under
            så lång tid. Lokaliseringspolitiska skäl talar för att de 100
            000 000 kronor som be- gärts för en rekonstruktion av NJA skall
            beviljas. Några invändningar mot den föreslagna nedskrivningen
            av aktiekapitalet från 300 000 000 till 200 000 000 kronor finns
            det med denna utgångspunkt heller inte anledning alt göra. Det
            är emellertid klart, att en fortsatt förlustbringande verksamhet
            år efter år måste bli föremål för särskilda analyser. Som det
            dock är ange- läget att det tekniska know-how på järnhanteringens
            område som NJA representerar kommer till fortsatt användning,
            bör det begärda rekonstruk- tionsanslaget icke desto mindre beviljas.
            För att i möjligaste mån undvika en fortsatt förlustverksamhet
            är det
          </p>
          <pb facs="riksdagen-motions-pdf/data/1970/mot_1970__ak__1356/mot_1970__ak__1356-002.pdf"/>
          <fw>
            10 Motion i Andra kammaren, nr 1356 år 1970
          </fw>
          <p>
            nödvändigt att ökad insyn bereds riksdagen i NJA:s skötsel. Järnverkets
            målsättning bör också bli föremål för riksdagens prövning. Med
            anledning av det ovan anförda hemställes, att riksdagen vid behandlingen
            av proposition nr 78 måtte i skrivelse till Kungl. Maj:t anhålla
            om att Kungl. Maj:t förelägger riksdagen förslag rörande målsättningen
            för Norrbottens Järnverks AB:s framtida verksamhet, samt att Kungl.
            Maj:t vidtager erforderliga åtgärder för att bereda riksdagen
            ökad insyn i Norrbottens Järnverks AB:s fortsatta verksamhet.
          </p>
          <p>
            Stockholm den 17 april 1970
          </p>
          <p>
            Alf Wennerfors (m)
          </p>
        </div>
      </div>
    </body>
  </text>
</TEI>
