<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00227">
  <teiHeader>
    <fileDesc>
      <titleStmt>
        <title>Frågor om planerade barn vid anställningsintervju</title>
        <author corresp="i-EgqHRHVoW5y9USDYuNoYuA i-RJ83sTtQ8c3R3VD4B55j8P">av Hillevi Larsson och Åsa Lindestam (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Frågor om planerade barn vid anställningsintervju</title>
          <idno type="rdwebb">GZ02A227</idno>
          <rs type="number">A227</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A227/text</ref>
          <ref type="dokument_url_html">http://data.riksdagen.se/dokument/GZ02A227</ref>
          <ref type="dokumentstatus_url_xml">http://data.riksdagen.se/dokumentstatus/GZ02A227</ref>
          <ref type="doc">http://data.riksdagen.se/fil/DA099DB3-4DBB-4005-A166-8DDF670A3530</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RJ83sTtQ8c3R3VD4B55j8P</idno>
            <name>Åsa Lindestam</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-G3A5Eq968XRB3U3nmZBG3Y" type="signed"/>
        <correspContext corresp="i-G3A5Eq968XRB3U3nmZBG3Y">
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-RJ83sTtQ8c3R3VD4B55j8P"/>
        </correspContext>
        <correspAction xml:id="i-HsSsYBbebkWzxwYxoUH1oX" type="numbering">
          <date when="2011-09-30"/>
        </correspAction>
        <correspAction xml:id="i-2QVgnrJfkCRJtzVmKXbigd" type="submission">
          <date when="2011-09-28"/>
        </correspAction>
        <correspAction xml:id="i-QrAbkuxzLmWFuzi7T91ewo" type="transfer">
          <date when="2011-09-26"/>
        </correspAction>
        <correspAction xml:id="i-6MqbCdHgRHdTirSWqkdPHN" type="assigned"/>
        <correspContext corresp="i-6MqbCdHgRHdTirSWqkdPHN">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QJ5aiqFutwfnzajgLPgKh6" type="motBody">
        <div xml:id="i-2NY6t2FqLmRBnCP3fT8Ykp" type="motProposal" subtype="förslag">
          <head xml:id="i-93ghCNgCfLwHopVtsXmJuP">
            Förslag till riksdagsbeslut
          </head>
          <p xml:id="i-KUXpuSaSPoGwqSmYPti9vv">
            Riksdagen tillkännager för regeringen som sin mening vad som
            anförs i motionen om ett förbud för arbetsgivare att vid anställningsintervjuer
            ställa frågor om planerade barn.
          </p>
        </div>
        <div xml:id="i-dQaJGsdWyu3RbsHZHLkfP" type="motContent">
          <head xml:id="i-H4cxJG6MNLz2rZtfrWGjoZ" type="h1">
            Motivering
          </head>
          <p xml:id="i-UbURUfp3hxjbTccoyScHpE">
            Sverige är fortfarande inte ett jämställt land. Män och kvinnor
            arbetar i stort sett lika mycket, men medan männens arbete i huvudsak
            är betalt förvärvsarbete så utför kvinnor merparten av det obetalda
            arbetet i hemmen. Undersökningar visar att många unga par som
            beslutar sig för att leva samman har ambitionen att dela jämnt
            på hushållssysslorna och också lyckas bra med detta tills första
            barnet kommer. Därefter får kvinnan ta över allt mer av ansvaret
            för barn och hem.
          </p>
          <p xml:id="i-U3W1gpxX5WSTXo2i1m7rTx">
            Detta är inte bara en attitydfråga hos de unga paren utan i lika
            hög grad en fråga om hur man bemöts i samhället i övrigt, särskilt
            hur kvinnor bemöts på arbetsmarknaden. Fortfarande får män med
            familj högre lön än ensamstående, medan kvinnor med familj tvärtom
            får sämre betalt. Attityden hos arbetsgivare är alltså fortfarande
            att män bär en försörjningsbörda för sina partners, medan kvinnan
            snarare anses bli försörjd. Detta är särskilt tydligt när paret
            får sitt första barn.
          </p>
          <p xml:id="i-KEfWZNfr7HPcaSRw89oARe">
            Unga kvinnors utsatthet på arbetsmarknaden är alltså till stor
            del knuten till arbetsgivarens syn på barnafödande. Detta visar
            sig än tydligare när det gäller hur arbetsgivaren ser på att anställa
            kvinnor i fertil ålder. Många drar sig för att anställa kvinnor
            i den ålder där man vanligtvis skaffar barn. Det mest förnedrande
            uttrycket för detta är förekomsten av så kallade babykontrakt,
            det vill säga att kvinnan vid anställningen förbinder sig att
            inte skaffa barn under en period. Även i de fall där man inte
            direkt upprättar ett sådant kontrakt så förekommer det att arbetsgivare
            vid anställningsintervjuer ställer frågan om den arbetssökande
            har för avsikt att skaffa barn. Medvetet eller omedvetet spelar
            svaret på en sådan fråga naturligtvis in i bedömningen av den
            arbetssökandes kvaliteter. Det kan av många också upplevas som
            stötande att i en anställningsintervju behöva svara på djupt personliga
            frågor som uppenbart inte har relevans för bedömningen av lämpligheten
            för befattningen.
          </p>
          <p xml:id="i-GC5ufhirW8LnSxFur9KR4c">
            Svensk familjepolitik har länge haft som ett av sina viktigaste
            mål att inga kvinnor ska behöva välja mellan arbete och familjebildning.
            Föräldraförsäkringen, den utbyggda barnomsorgen, maxtaxan och
            den allmänna förskolan är reformer som ska göra det möjligt att
            kombinera familjeliv och arbetsliv. Trots detta ser många arbetsgivare
            kvinnors förmåga att föda barn som ett hinder för anställning.
            Ett förbud mot kränkande frågor i samband med anställningsintervjuer
            är därmed både ett fullföljande av den svenska familjepolitiska
            traditionen och ett sätt att motverka diskriminering.
          </p>
          <p xml:id="i-E3WixrdxtnEJkLC5Muqhwq">
            Det är tillåtet för arbetsgivare att vid anställningsintervjuer
            ställa frågor till de sökande om familjeförhållanden, barn och
            planerade graviditeter. Däremot är det inte tillåtet att behandla
            män och kvinnor olika under intervjun. Om exempelvis bara kvinnorna
            får frågor om planerade graviditeter och de upplever frågorna
            som obehagliga och det leder till att de gör sämre ifrån sig under
            intervjun, då kan det vara fråga om diskriminering. Om kvinnor
            svarar ja på frågan om de planerar att skaffa barn och sedan gallras
            bort, kan det också vara fråga om könsdiskriminering.
          </p>
          <p xml:id="i-DKAqWaECwjhshLAgHC6UPF">
            Men problemet är att ord ofta står mot ord eftersom det rör sig
            om två personer som samtalat bakom lyckta dörrar. Det är dessutom
            svårt att bevisa att den kvinna som svarade ja på frågan om planerad
            graviditet gallrades ut just av den anledningen.
          </p>
          <p xml:id="i-LLMPBb9EQ1PzzKydjSVdFZ">
            Även om den arbetssökande inte har någon som helst skyldighet
            att ens svara på en fråga om barn planeras så innebär denna fråga
            i sig en kränkning. Frågan kan vara mycket stressande och rör
            djupt privata saker. Den som är på anställningsintervju vill göra
            ett gott intryck och vara tillmötesgående, då finns en risk att
            personen känner sig tvingad att svara även på personliga och irrelevanta
            frågor. Viljan att vara tillmötesgående och oviljan att ljuga
            för sin potentiella arbetsgivare kan göra att den sökande känner
            sig tvingad att avslöja att hon redan är gravid eller planerar
            att skaffa barn framöver. Det är något som kan försämra hennes
            chanser att få jobbet, men det kan vara svårt att i efterhand
            bevisa att det var just därför hon inte fick jobbet. Särskilt
            om det fanns många andra sökande.
          </p>
          <p xml:id="i-FTaps3ZujYJRwtzB7YrcRE">
            Då frågor om planerade graviditeter som regel ställs främst till
            kvinnliga arbetssökande, i syfte att gallra ut dem som svarar
            ja eller ställa krav på uppskjuten graviditet, borde frågan inte
            vara tillåten över huvud taget vid anställningsintervjuer, oavsett
            om den riktas till kvinnliga eller manliga sökande.
          </p>
          <p xml:id="i-5Ls6RzYscfdj9vMBu9tLWY">
            Om det är förbjudet att ställa frågan, och detta blir allmänt
            känt, har det en avskräckande effekt på arbetsgivare som därmed
            kommer att ställa den i mindre utsträckning. Det blir också ett
            sätt att hjälpa arbetssökande som känner sig pressade att svara
            på arbetsgivarens frågor. Är frågan i sig olaglig kan ju ingen
            kräva att de svarar!
          </p>
          <p xml:id="i-EmZ8kuMs7ZeePoWBn3aq5v">
            Enligt lagen måste arbetstagaren minst två månader innan förväntad
            nedkomst berätta för arbetsgivaren. Det bör räcka. Ingen ska redan
            vid anställningsintervjun pressas att redogöra för sina planer
            i privatlivet lång tid framöver! Särskilt som dessa planer kan
            användas mot den sökande!
          </p>
        </div>
        <div xml:id="i-Nk8SLtxxeH8SxF5c1GPucv" type="motSignatures">
          <list xml:id="i-TcnvpX1NZTraM9t2TfFotf">
            <item xml:id="i-59KQFr44H5y1STCvRjJtRn" who="i-EgqHRHVoW5y9USDYuNoYuA">
              Hillevi Larsson (S)
            </item>
            <item xml:id="i-Ctwj9Rixgikj7TGDuzEP5K" who="i-RJ83sTtQ8c3R3VD4B55j8P">
              Åsa Lindestam (S)
            </item>
          </list>
        </div>
      </div>
    </body>
  </text>
</TEI>
