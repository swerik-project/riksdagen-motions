<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--fk--00318">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__318/mot_1930__fk__318-001.pdf"/>
      <fw xml:id="i-B54q5G5Q294NUZXi1dbAdw">
        Motioner i Första kammaren, Nr 318. 11
      </fw>
      <div xml:id="i-5FKVKcZ1VBW5FWYyvF68S6" type="motHeader">
        <div xml:id="i-3shNoHMBWt8Kj5hF34z5v4" type="motTitle"/>
        <div xml:id="i-CVv12iM64122T9kva16ui9" type="motSubmissionInfo"/>
      </div>
      <div xml:id="i-VsZbN2CpoXM2ngT613nZyu" type="motBody">
        <div xml:id="i-Huk1SWagrnErsFVJv3DkDn">
          <p xml:id="i-S3GsViQ4WZUtyu61Z651mR">
            Nr 318.
          </p>
          <p xml:id="i-DYauBVmyuNbDoVsSiqWMkV">
            Av herr Bjurström m. fl., i anledning av Kungl. Maj:ts proposition
            med förslag till lag om ändrad lydelse av vissa delar av lagen
            den 2 juni 1916 om skyddskoppsympning.
          </p>
          <p xml:id="i-VgnKpg2933w5D5zjg3vaXB">
            Vaccinationsfrågan ligger åter på riksdagens bord. I proposition
            nr 213 har Kungl. Maj:t framlagt förslag till lag om ändrad lydelse
            av vissa delar av lagen den 2 juni 1916 om skyddskoppsympning,
            avseende dels införande av rätt för Konungen att under vissa omständigheter
            förordna om tillfälligt upp- hävande av ympningsplikten, dels
            ock vissa andra, smärre ändringar i lagen, förnämligast i reglerna
            rörande undantagande från ympning. I motion I: 159 föreslås en
            sådan uppmjukning av $ 4 mom. 3 i lagen om skyddskoppsympning,
            att det i nyssberörda lagrum medgivna dispensförfarandet förenklas
            och i någon mån frigöres från sina nuvarande, onödigt omständliga
            och för många motbjudande och oskäligt besvärande former. I motion
            I:196 slutligen på- yrkas upphävande av den år 1916 under världskrigets
            särskilda förhållanden tillkomna bestämmelsen i 8 3 punkterna
            a) och b) i lagen om skyddskopps- ympning, varigenom revaccination
            är påbjuden för fast anställt manskap vid hären och marinen samt
            för värnpliktiga. Samtliga dessa förslag avse åtgärder i rätt
            riktning. Men fråga är, om de icke måste anses såsom alltför obetydliga
            inför den påtagliga åsiktsför- skjutning, som i vida kretsar ägt
            rum med avseende på såväl effektiviteten och varaktigheten av
            det skydd mot smittkoppsinfektion, som vinnes genom vacci- nation,
            som ock i fråga om nödvändigheten eller lämpligheten av ett allmänt
            tvångsförfarande på detta område, med de väsentligt förbättrade
            hygieniska förhållanden, det förändrade levnadssätt och den riktigare
            uppfattning av sjuk- domarnas natur och deras behandling, som
            är kännetecknande för nutiden och som visat sig i stånd att tillintetgöra
            sådana gamla sjukdomsgissel som pest, kolera och frossa. Utan
            ståndpunktstagande till tvångsvacceinationen kan man till en början
            undra, ur vilka förnuftsskäl den skiljaktighet kan härledas, som
            utmärker vaccinationslagens förpliktelser för skolungdomen. TI
            folkskola, dövstumskola, uppfostringsanstalt eller anstalt för
            blinda eller sinnesslöa kan lärjunge enligt gällande lag icke
            förmenas inträde, därför att han ej undergått skyddskopps-
          </p>
          <pb facs="riksdagen-motions-pdf/data/1930/mot_1930__fk__318/mot_1930__fk__318-002.pdf"/>
          <fw xml:id="i-X265z6gEGmtYhi8YJkuGb8">
            12 Motioner i Första kammaren, Nr 318.
          </fw>
          <p xml:id="i-NjNDgxF7dpmR9aUHuLukGv">
            ympning, men i annan allmän eller enskild skola eller läro- eller
            uppfostrings- anstalt får ingen mottagas till undervisning eller
            vård med mindre än att han undergått skyddskoppsympning eller
            på grund av särskilda förhållanden bli- vit därifrån undantagen.
            Icke kan väl denna skiljaktighet motiveras av någon smittofara,
            som hotar läroverken och liknande läroanstalter men som är mindre
            överhängande för de i folkskolans kategori angivna undervisnings-
            och upp- fostringsanstalterna? Innan föräldrar och målsmän ställas
            inför denna fråga hava de i regel redan tidigare mött vaccinationslagens
            allmänna föreskrift, att barn skall undergå skyddskoppsympning
            senast under det kalenderår, då det fyller sex år. Många även
            bland dem, som lojalt följt denna bestämmelse, hava frågat sig,
            huruvida icke samhället här använder större våld än nöden kräver.
            Många, som ansett sig nödsakade att taga konsekvenserna av en
            vägran, hava letts av en djupt rotad samvetsövertygelse och en
            ömhet för barnen, mot vars bestraffande rätts- känslan måste reagera.
            Där icke dessa föräldrar och målsmän blivit vaccina- tionsvägrare
            på grund av personlig erfarenhet om något fall, där ympningen
            medfört ohälsa, kunna de hava påverkats av en propaganda, som
            väl gjort sig skyldig till överdrifter, men som burits av en ärlig
            övertygelse att värna fri- het till liv, lem och samvete och som
            rättvisligen måste bedömas med hänsyn till sina bärande motiv.
            Endast genom upplysning och fri diskussion kan en sådan propaganda
            mogna till vetandets fulla visshet. Tvångsåtgärder, som skapa
            martyrer, äro enligt all historisk erfarenhet ägnade att motverka
            sitt syfte och framkalla ofta ett resultat alldeles motsatt vad
            man med dem avsett. Föräldrar och målsmän, som ställa sig tvivlande
            till lämpligheten av ymp- ningstvånget, hänvisas vanligen till
            att med stöd av den s. k. samvetsklausul, som gällande lag i $
            4 mom. 3 inrymmer, söka dispens från ympningen. När denna klausul
            år 1926 erhöll sin nuvarande form, karakteriserades den vis- serligen
            såsom »ett försök till ett steg i rätt riktning», men man räknade
            dock med att genom den ändring, som då beslöts, undanröja den
            bristande överens- stämmelse, som riksdagen 1920 och 1923 konstaterat
            mellan avsikten med samvetsklausulens införande i lagen och dennas
            verkningar i tillämpningen. Riksdagens förhoppning i detta avseende
            har icke mfriats, och tidpunkten sy- nes därför vara inne att
            till prövning upptaga det ytterligare steg fram till in- förandet
            av en verklig samvetsklausul, som andra lagutskottet vid 1926
            års riksdag avböjde i avvaktan på den praktiska erfarenheten om
            verkningarna av det ändringsbeslut, som vid denna riksdag i enlighet
            med utskottets förslag tillkom. Samvetsklausulen är alltjämt icke
            stort mer än en bestämmelse på papperet, och den kan icke bliva
            annat så länge varje dispenssökande är ålagd att personligen inställa
            sig till förhör inför överståthållareämbetet, magistrat eller
            landsfiskal och så länge hela dispensförfarandet har karaktären
            av ett för menige man tämligen utsiktslöst hinderlopp. Frånsett
            de formella hind- ren, är det för lekmannaförståndet omöjligt
            att finna någon mening i bestäm- melsen att dispenssökande icke
            på samma sätt som läkare och andra veten- skapsmän skall vara
            berättigad att till stöd för sin övertygelse åberopa sjuk- domsfall,
            om vilka han erhållit kännedom i medicinsk facklitteratur och
            of-
          </p>
          <pb facs="riksdagen-motions-pdf/data/1930/mot_1930__fk__318/mot_1930__fk__318-003.pdf"/>
          <fw xml:id="i-KEruy2UJAh4iQUXUqRgvGY">
            Motioner i Första kammaren, Nr 318. 13
          </fw>
          <p xml:id="i-p6R1eaDM9uGLadQiyzPxf">
            fentliga handlingar utan fortfarande skall vara uteslutande hänvisad
            till sin personliga erfarenhet, när det gäller att förebringa
            motivering för en dispens- ansökan. Nästan lika svårt har lekmannen
            att förstå, varför en oförvitlig med- borgare, som efter allvarligt
            övervägande önskar på laglig väg vinna befrielse från vaccinationstvånget,
            skall när det gäller att styrka förefintliga betänk- ligheter
            ställas i en misstrons särklass lägre än samvetsömma värnpliktiga.
            När sjöfarande nationer som England och Holland kunnat utan äventyrande
            av folkhälsan upphäva eller suspendera vaccinationsvånget, bör
            en sådan åt- gärd icke vara utesluten i Sverige. Under alla förhållanden
            bör den nu gäl- lande samvetsklausulens irrgångssalong avskaffas
            och en fri och öppen väg bort ifrån vaccinationstvånget öppnas
            för alla oförvitliga medborgare, vilka deklarera en på sakskäl
            grundad farhåga för att skyddskoppsympning skulle utsätta deras
            barn för allvarlig hälsofara. Visserligen har styrelsen för Sven-
            ska provinsialläkareföreningen för några år sedan uttalat den
            uppfattningen, som måhända icke saknat inflytande på den hittillsvarande
            tillämpningen av samvetsklausulen, att oviljan mot vaccinationen
            skulle komma att i fortsätt- ningen alltmera avtaga, om ej allmänhetens
            misstro underhölles genom alltför rikligt medgivna befrielser,
            men ett fasthållande vid ståndpunkten att uppre- pade avslag å
            föreliggande dispensansökningar skulle vara ägnade att tillintet-
            göra misstron mot skyddskoppsympningen torde tvärtom säkrare än
            någonting annat skapa en opinion, som fullständigt äventyrar det
            värn mot smittkoppor- na, som vaccinationen under särskilda förhållanden
            kan utgöra. Exemplet från Leicester i England är lärorikt. 9Stadsbefolkningen
            vägrade där att åtlyda vaccinationsbestämmelserna, sedan det visat
            sig att denna, all vaccination till trots, hemsöktes av koppepidemier.
            Följderna av denna vägran blevo böter och fängelse, men opinionen
            betvingades icke förrän den genomdrivit en samvets- klausul, som
            möjliggjorde för föräldrar att få sina barn befriade från ymp-
            tvånget. Sedan ympningslagen antogs, hava även i vårt land inträffat
            händelser, som påkalla en fullständig nyprövning av hela vaccinationsfrågan.
            Erfarenheten om den postvaccinala encephaliten (sömnsjukan efter
            vaccinationen) i vissa främmande länder, företrädesvis i England
            och Holland men sporadiskt även i vårt eget land, har föranlett
            medicinalstyrelsen att företaga en undersökning angående skyddskoppsympningens
            komplikationer. En konferens har i saken hållits mellan representanter
            för medicinalförvaltningarna i de nordiska län- derna. Medicinalstyrelsen
            relaterar de allvarliga fakta, som föreligga, men an- ser likväl
            att för närvarande icke tillräckliga skäl förefinnas att upphäva
            nu gällande lagbestämmelse om obligatorisk skyddskoppsympning
            av barn utan stannar vid att förorda undvikande av vaccination,
            då epidemiska nervsjukdo- mar förekomma, ympning av allenast fullt
            friska barn med uteslutande av så- dana, som kunna misstänkas
            vara för nervsjukdomar disponerade, samt vid be- hov ett tillfälligt
            uppskjutande av den obligatoriska vaccineringen inom visst område.
            Såsom redan sagts, utgöra dessa åtgärder, vilka skola möjliggöras
            genom de i Kungl. Maj:ts proposition nr 213 föreslagna lagändringarna,
            ett steg i rätt riktning, men man skall illa känna den folkopinion,
            som växt fram
          </p>
          <pb facs="riksdagen-motions-pdf/data/1930/mot_1930__fk__318/mot_1930__fk__318-004.pdf"/>
          <fw xml:id="i-RFSJMC8XcDJ76BM3C4pWYE">
            14 Motioner i Första kammaren, Nr 318.
          </fw>
          <p xml:id="i-J4CHohVLgKcyCY4bETtVAj">
            mot tvångsvaccinationen, för att tro att denna skall kunna betvingas
            av de detaljreformer, som föreslås i Kungl. Maj:ts proposition.
            Det är icke längre någon hemlighet, att det även finnes läkare,
            som anse det nuvarande tillstån- det i fråga om vaccinationen
            ohållbart. Pressen har nyligen berättat om att kela socknar i
            Kopparbergs län vägra att i åtlydnad för gällande vaccinations-
            lag låta vaccinera sina barn. Till tinget i Leksand den 14—15
            sistlidna januari hade ej mindre än 148 personer åtalats för underlåtenhet
            att vaccinera sina barn. Av de åtalade bötfälldes 146. Samtliga
            de instämda voro från Bjursås, en socken, där hela antalet skolpliktiga
            barn utgör 404 och där endast ett 50-tal av dessa äro vaccinerade.
            Liknande massåtal hota i andra dalasocknar, där läget är ungefär
            likartat. Hur den allmänna opinionen reagerar mot dessa mass-
            åtal framgår av de petitioner och resolutioner, som tillställts
            länets represen- tanter i riksdagen och av vilka ett par såsom
            bilagor vidfogas denna motion. När domhavande och åklagare, nämndemän
            och fjärdingsmän, kyrkoherde och kommunalnämndsordförande, landstingsmän,
            kommunalfullmäktige och apote- kare, oberoende av politiska meningsskiljaktigheter,
            ställa sig i spetsen för dem, som påyrka nya och tidsenligare
            lagbestämmelser angående vaccinatio- nen, är det uteslutet, att
            opinionsstormen skulle betvingas genom de i Kungl. Maj:ts proposition
            föreslagna detaljändringarna. Det enda, som nu kan rädda det skyddsmedel
            mot en förödande farsot, som vaccinationen mot kopporna kan utgöra,
            är ett beslutsamt effektuerande av riksdagens redan år 1908 framförda
            begäran om en utredning av vaccinationsfrågan. Det oeftergiv-
            liga grundvillkoret för att en sådan utredning skall omfattas
            med förtroende är emellertid, att den från början får en fullständigt
            allsidig och förutsätt- ningslös inriktning. Ett ämbetsverk må
            representera vilken sakkunskap som helst, är det likväl ej tillräckligt
            att såsom tidigare skett lägga en sådan utredning i dess händer,
            för såvitt man vill nå fram till ett resultat, som kan vinna den
            för all lagstiftning i längden oundgängliga förankringen i en
            allmän opinion. Liksom i fråga om nationalförsvarets ordnande
            kräver här även lekmannaförståndet att få göra sin stämma hörd,
            samvetsgrant prö- vande vetenskapens och den praktiska erfarenhetens
            vittnesbörd och kritiskt vägande de skäl och motskäl, som från
            skilda håll kunna i saken anföras. En prövning, som kan få skenet
            av att med undertryckande av avvikande meningar med förkärlek
            samla argument för en nedärvd och av prestigehänsyn värnad åskådning,
            är från början förfelad, men en verkligt allsidig och förutsättnings-
            lös utredning bör i frågans nuvarande läge vara ett intresse även
            för alla dem, som äro anhängare av skyddskoppsympningen och som
            anse att den allmänna tvångsvaccinationen alltjämt äger en hållbar
            vetenskaplig motivering. Utred- ningen bör för övrigt icke endast
            pendla mellan de motsatta ytterligheterna av det nuvarande vaccinationstvångets
            bibehållande och dess fullständiga avskaf- fande. Möjligheten
            av vaccinationens uppskjutande, till dess fall av smitt- koppor
            konstaterats, måste sorgfälligt prövas, och över huvud böra alla
            före- fintliga möjligheter till åstadkommande av lättnader noggrant
            undersökas, hur angeläget det än å andra sidan är, att utredningen
            skyndsamt bringas till ett samlande slutligt resultat.
          </p>
          <pb facs="riksdagen-motions-pdf/data/1930/mot_1930__fk__318/mot_1930__fk__318-005.pdf"/>
          <fw xml:id="i-FyoTSXcBB8NBcqbNY1SiaG">
            Motioner i Första kammaren, Nr 318. 15
          </fw>
          <p xml:id="i-XuSfpDwhahL5qqx6YTSDVu">
            I anslutning till vad sålunda anförts hemställes,
          </p>
          <p xml:id="i-GhGxPBjN1ZGMo7SodK4HKY">
            att riksdagen med bifall till Kungl. Maj:ts proposition nr 213
            måtte besluta att i skrivelse till Kungl. Maj:t anhålla om en
            allsidig och förutsättningslös utredning, huruvida och i vad mån
            utan äventyrande av folkhälsan ytterligare lättnader i vaccinationstvånget
            må kunna genomföras och om möjlighe- ten av det nuvarande allmänna
            ympningstvångets upphävande samt därefter för riksdagen framlägga
            de förslag, vartill denna utredning kan giva anledning.
          </p>
          <p xml:id="i-EHXKKKpkvGA1EyAdZLErbk" type="date">
            Stockholm den 26 mars 1930.
          </p>
          <div xml:id="i-PHHvphso6E6BR5msSL7jHe" type="signatureBlock">
            <list xml:id="i-4S8w2p9TchLFw3Z7tMA1wv">
              <item xml:id="i-WLTX6pCpQQuEepQhrAB2ax" who="i-UtoorFSj87hqotkRD83X3n" type="signature">
                Em. Bjurström
              </item>
            </list>
          </div>
          <p xml:id="i-CC8gx8J1BUKdNyRjpgx6S8">
            Ernst Åström. And. Henriksson. Ulrik Leander. Martin Kropp. Erik
            Dalberg. Carl Eriksson. Carl Thorén. Gottfr. Karlsson. A.J. Granström.
            C. A. Carlsson. Edw. Larson. Joh. Larsson. Olaus Pettersson. Edwin
            Berling. N.S. Norling. Ewert Jonsson. Gustav Rosén. Torsten Ström.
            August W. Johansson. J. Bergman. Erik Abrahamsson.
          </p>
          <p xml:id="i-C32cqVT4Buu1coB2vGwGcp">
            J.P. Johansson. D. Hansén.
          </p>
          <pb facs="riksdagen-motions-pdf/data/1930/mot_1930__fk__318/mot_1930__fk__318-006.pdf"/>
          <fw xml:id="i-8wCpk5wYt5pssun1h9Dm7W">
            16 Motioner i Första kammaren, Nr 318.
          </fw>
          <p xml:id="i-Rx61Xc9AWSawthuNSQxkXD">
            Bilaga 1.
          </p>
          <p xml:id="i-EAtD3BYMReTn32y7K7Sxrb">
            Till Dalarnes Herrar Riksdagsmän.
          </p>
          <p xml:id="i-16vQc61XXF8JpmVAfhtwcf">
            Hälsovårdsnämnden i Bjursås, vilken det närmast åligger efterse,
            det bestäm- melserna i Lag om skyddskoppsympning den 2 juni 1916
            efterlevas, tillåter sig härmed vördsamt anföra följande i anledning
            av de motioner om lättnader i lagens bestämmelser, som väckts
            vid innevarande års riksdag. Sedan en följd av år har bland befolkningen
            uppstått ett allt enigare mot- stånd mot den nu gällande obligatoriska
            ympningsplikten, vilket motstånd visat sig däri, att vederbörande
            underlåtit att vaccinera sina barn. Förhållandena blevo till sist
            så svåra, att vederbörande provinsialläkare, sin plikt likmätigt,
            anmälde saken till länsstyrelsen och under innevarande år har
            landsfiskalen av länsstyrelsen varit anmodad verkställa utredning,
            huruvida skolråd och hälsovårdsnämnd fullgjort dem åliggande skyldigheter.
            Att så varit förhållandet torde i sin mån framgå därav, att landsfiskalen,
            efter anmälan från hälsovårdsnämnden, till senaste sammanträdet
            med Lek- sands och Gagnefs tingslags häradsrätt under yrkande
            om att förelagda vites- belopp måtte utdömas instämt ej mindre
            än 130 personer inom Bjursås socken, därför att de icke ställt
            sig till efterrättelse de förelägganden att låta vaccinera sina
            barn, som nämnden utfärdat, och att nämnden sedermera, efter ny
            rapport från skolrådet, beslutat att vid nytt vite förelägga ej
            mindre än 200 personer att fullgöra sina skyldigheter i fråga
            om ympningsplikten. Därest ej några sådana lättnader givas i lagen,
            att befrielse kan erhållas utan den omgång och de svårigheter,
            som nu gälla, kommer nämnden i en snar framtid i den sannerligen
            ej avundsvärda situationen att nödgas till åtal anmäla dessa 1
            övrigt oförvitliga tvåhundra personerna och för kommande år bliver
            säkerligen antalet av de förelägganden, som måste givas, och å
            de personer, som måste anmälas till åtal för uraktlåtenhet att
            följa givna förelägganden, allt större allt efter som de skolpliktiga
            barnen växa till. Redan den nuvarande lagen giver väl en möjlighet
            till befrielse från ympning, men de betingelser, som äro uppställda
            såsom fordran för ett bifall till en sådan ansökan, äro så stora,
            att med den uppfattning i sak, som de avgörande myndig- heterna
            som bekant hysa, man tryggt torde kunna påstå, att bestämmelsen
            sak- nar varje praktisk betydelse. Vår bestämda uppfattning, grundad
            på livslång erfarenhet om befolknin- gens tänkesätt, är nämligen,
            att den icke utan ganska tvingande åtgärder kom- mer att böja
            sig för lagens föreskrift. Redan av vad vi här andragit om antalet
            åtalade personer och om antalet av de förelägganden, som åter
            måste utfärdas, framgår med all önskvärd tydlighet, att detta
            motstånd icke är något särstående hos en del utan måste anses
            vara ett överväldigande uttryck för åsikten hos hela socknens
            befolkning. Vi vilja mycket skarpt betona, att detta enhälliga
            motstånd mot gällande lag icke får anses vara uttryck för någon
            önskan att trotsa. Vi våga tvärt- om påstå — något som väl även
            i sin mån torde vara ganska bekant för herrar riksdagsmän — att
            Bjursås sockens innevånare i gemen äro mycket laglydiga. Med rätt
            eller orätt — därom torde icke här vara platsen att tvista — hål-
            ler man före, att den obligatoriska ympningsplikten utan någon
            som helst
          </p>
          <pb facs="riksdagen-motions-pdf/data/1930/mot_1930__fk__318/mot_1930__fk__318-007.pdf"/>
          <fw xml:id="i-2CW2seLtUddqe2YxhuffDL">
            Motioner i Första kammaren, Nr 318. 17
          </fw>
          <p xml:id="i-EUVN3fiLtJ2d2PiUe1weAy">
            risk kunde borttagas, då med nutidens i allo så förbättrade hygieniska
            för- hållanden och välordnade läkarväsen knappast någon fara förefinnes
            för att en av de fordom så ödeläggande epidemierna skulle uppstå.
            Känt och er- känt är ju även, att ympning icke kan ske utan att
            den ympade utsätter sig för risker av den mest allvarliga art
            och då ympning i allt fall icke skyddar för smitta mer än ett
            begränsat antal år, så att övervägande delen av Sveriges befolkning
            trots undergången skyddskoppsympning är mottaglig för smitta,
            håller man före, att med ympningsskyldigheten borde få anstå,
            tills fara uppstode för epidemiers uppkomst. Befolkningens eniga
            motstånd måste därför anses grundat på allvarliga åsiktsbetänkligheter
            — betänkligheter vilka måste respekteras, då ofrånkom- ligt är
            att mycket farliga konsekvenser ej allt för sällan uppkomma efter
            verk- ställd ympning. | Befolkningen är ock väl medveten om de
            risker i såväl ekonomiskt som an- nat avseende, som de utsätta
            sig för genom sin underlåtenhet. Under sådana förhållanden vilja
            vi hålla före, att det icke kan vara med Rikets bästa förenligt
            att driva en hel sockens befolkning till lagbrytare. Helt säkert
            är det något i Sveriges historia enastående, att i ett skolråds
            och en hälsovårdsnämnds händer lagts tvånget att föranstalta om
            åtal, ej mot enstaka lagöverträdare, utan mot det övervägande
            antalet familjefäder i en hel socken och även i flera fall mot
            sig själva. Vi behöva väl icke framhålla, att resultatet härav
            icke kan bliva gott. Hos den rättänkande måste de allvarligaste
            betänkligheter uppstå såväl med hän- syn till de moraliska som
            till de ekonomiska konsekvenserna av att en lag fasthålles ehuru
            den icke uppbäres av folkets mening. Under kristiden med dess
            mångfald av lagar erhöll man ett avskräckande exempel på, varthän
            det kan leda, därest lagar finnas, vars nytta och nödvän- dighet
            ej inses av gemene man. Sveriges folk är beryktat för sin respekt
            för lag, och synnerligen sorgligt vore, därest denna ej bleve
            bestående för framtiden. Men fara är, att detta begrepp kommer
            att utplånas, därest hälsovårdsnämnden alltfort skall vara nödsakad
            att föranstalta om åtal mot personer för förseelser, i vilka de
            icke finna något straffvärt. Under åberopande av vad vi sålunda
            anfört och under vädjan, att vad som i denna skrift ej andragits
            men som talar för bifall till de åsikter, som däri framhållits,
            jämväl måtte tagas i beaktande, våga vi vördsamt och enträget
            anhålla, att ni, herrar riksdagsmän, använda allt edert inflytande
            därhän, att en sådan lagändring kommer till stånd under innevarande
            riksdag, att den nuvarande obligatoriska ympningsplikten helst
            helt borttages, men i allt fall att en sådan lättnad erhålles,
            att befrielse kan erhållas. I en för riket väl så allvarlig sak
            — dess värnande mot främmande in- kräktare — har icke ansetts
            nödigt med strängare bestämmelser än att vem som med intyg styrker
            sig äga allvarliga samvets- eller andra betänklig- heter erhåller
            befrielse från krigstjänst i egentlig betydelse. Vi kunna icke
            finna, att ympningsplikten är viktigare än försvaret och därför
            ej heller, att den bör omgärdas med strängare bestämmelser.
          </p>
          <p xml:id="i-8Geey8xKpnYM53VkE9p82K">
            Bjursås den 1 mars 1930.
          </p>
          <p xml:id="i-Kea5SFU4YRUzye9Ew5BArT">
            Hälsovårdsnämnden i Bjursås: Erik Lax. Mats Andersson. E. Sjöberg.
            C. A. Lindgren. Tysk A. Andersson. Sven Tidstrand. Häll Erik Andersson.
            Bihang till riksdagens protokoll 1930. 3 saml. 99 häft. (Nr 315—318.)
            2
          </p>
          <pb facs="riksdagen-motions-pdf/data/1930/mot_1930__fk__318/mot_1930__fk__318-008.pdf"/>
          <p xml:id="i-Y2c72RZGZT1xuGrn7SRD8y">
            [EA [94]
          </p>
          <fw xml:id="i-2od3ShcTKhWrYacCc6iqF8">
            Motioner i Första kammaren, Nr 318.
          </fw>
          <p xml:id="i-58JaaaULqCunGDQ2iE2qTG">
            Undertecknade, vilka helt instämma i såväl skrivelsens syfte
            som i allo bestyrka de uppgifter, som däri andragits, få lika
            vördsamt och enträget an- hålla, att allt det inflytande, herrar
            riksdagsmän äga, måtte användas för önskad lagändring.
          </p>
          <p xml:id="i-LPThRU2miS5hcfwYbFBZSP">
            Bjursås som ovan.
          </p>
          <p xml:id="i-5EcajzmKhm9YAHfS9nSy2P">
            Hj. Tideström, ÅA. L. Tidstrand. Harald Lissel, kontraktsprost.
            landsfiskal och kommunalfullm. ordf. H. Granath, Gust. Schultzberg,
            Anders Hansson, kamrerare. kassör. folkskollärare, lärarnes repr.
            i skolrådet. Gustav Åslund, : Erik Hagman, Joel Nordahl, förvaltare.
            hemmansägare och fjär- ordf. i Sv. Textilarbetareför-
          </p>
          <p xml:id="i-Uqb4M2sngbJkJR3YSbK5si">
            dingsman. bundets avd. 87 i Sågmyra.
          </p>
          <pb facs="riksdagen-motions-pdf/data/1930/mot_1930__fk__318/mot_1930__fk__318-009.pdf"/>
          <fw xml:id="i-38tNPGUaCMnw75PmPAcf6c">
            Motioner i Första kammaren, Nr 318. 19
          </fw>
          <p xml:id="i-QuJ3fo3dc4GSpr5ZDmiNEo">
            Bil. 2.
          </p>
          <p xml:id="i-AQKrYZy6iWBdWitKC2R9FN">
            Ledamoten av riksdagens andra kammare herr N. N.
          </p>
          <p xml:id="i-T4b9EyGjSdWPpQaD87HbRq">
            Under senaste tinget vid härvarande häradsrätt fick man en grotesk
            bild av de avvita konsekvenser, till vilka nuvarande lagstiftning
            angående tvångs- vaccinering kan leda. Ett 140-tal familjefäder
            från Bjursås stodo instämda och bötfälldes för underlåten vaccinering
            av sina barn. Nya razzior förbe- redas i samma socken, och det
            råder intet tvivel om, att myndigheterna i andra socknar efter
            det skedda komma att följa exemplet. Då grundlagens bud, att »Konungen
            må ingens samvete tvinga eller tvinga låta» icke synes gälla samvetsbetänkligheter
            i fråga om att utsätta sina barn för vaccinationens obestridliga
            risker, och då motståndet mot tvångsvaccinationen växer sig allt
            starkare på skilda håll i världen, få undertecknade, valmän ur
            skilda politiska läger i Leksand, på det livligaste instämma i
            den opinionsyttring, som givits i denna fråga från Bjursås. Vi
            hemställa enträget, att ni, herr riksdagsman, under innevarande
            riksdag ville medverka till, att nya och tidsenligare lag- bestämmelser
            angående vaccinationen måtte komma till stånd. Då från an- nat
            håll frågan väckts och alltså kommer inför årets riksdag, förvänta
            vi, att ni använder allt edert inflytande för att en lagändring
            i förevarande syfte snarast måtte ske.
          </p>
          <p xml:id="i-JYuHEkqZpdRgNAJG5LzKD7">
            Teksand i februari 1930.
          </p>
          <p xml:id="i-5eNygk5cHVThsUej2UMNwd">
            Vilhelm Anrep,
          </p>
          <p xml:id="i-8WV36d4kXW6XC3YQi2F95A">
            Märta Bergfors,
          </p>
          <p xml:id="i-HANQxV2kcFEdw6qEZAsaAr">
            Aug. Berglund,
          </p>
          <p xml:id="i-V7CViheoDyDqsFzU8voeDs">
            häradshövding. rektorska. bankkamrer. Erik Björkman, Liss L.
            Carlsson, L. O. Danielsson, landstingsman. hemmansägare. landstingsman.
            Rikard Eronn, Oscar Gerdén, Per Johannes, landstingsman. apotekare.
            folkskollärare. ÅA. Lekselius, Olov Lindén, A. Linder, pastor.
            kakelugnsmakare. f. överlärare. Georg Lundmark, Per Marits, Anders
            More, distriktslantmätare kommunalnämndsordf. folkskollärare.
            Erik Siljedal, Vilhelm Sundell, Richard Wester, nämndeman. apotekare.
            stationsmästare.
          </p>
          <p xml:id="i-Fov27KPajK9M3QYq8FJAUi">
            And. Wästgärds,
          </p>
          <p xml:id="i-UcgkXP49PPHeD4e4DGTD2Z">
            kommunalfullmäktig.
          </p>
        </div>
      </div>
    </body>
  </text>
</TEI>
