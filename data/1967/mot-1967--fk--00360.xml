<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--fk--00360">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__360/mot_1967__fk__360-001.pdf"/>
      <fw xml:id="i-Uese47wND8tQyiyZa87pVt">
        Motioner i Första kammaren, nr 360 år 1967
      </fw>
      <div xml:id="i-NB3htcLE9bYasxxy4aoRui" type="motHeader">
        <div xml:id="i-83u7GHFnRdW1zmuQxuwbFR" type="motTitle"/>
        <div xml:id="i-L55gtxkbBTsacaG4xdXM4k" type="motSubmissionInfo"/>
      </div>
      <div xml:id="i-4ddJRMRbcvbRED7W2mY3Nc" type="motBody">
        <div xml:id="i-K9hawb959gkiaSMvm38x3h">
          <p xml:id="i-L7tHz1WnHXo8yP66f9bV4w">
            an
          </p>
          <p xml:id="i-XUtUkQ6PK4FojMRodLfxNk">
            Nr 360
          </p>
          <p xml:id="i-UJoBCrMCC2FYjBn61zUyD4">
            Av herr Åkerlund m. fl., om översyn av reglerna för förhandlings-
            och avtalsrätt för tjänstemän i offentlig förvaltning.
          </p>
          <p xml:id="i-iz4cYPbgTAaCpBPLmVYns">
            (Lika lydande med motion nr 444 i Andra kammaren)
          </p>
          <p xml:id="i-LejWe3JK4PByrjJ4GR95wD">
            Det nya systemet för förhandlingsrätt för tjänstemän i offentlig
            förvalt- ning prövades första gången under 1966 års avtalsförhandlingar
            i ett läge då motsättningarna mellan parterna på arbetsmarknaden
            var ovanligt hårda. För vissa till SACO hörande tjänstemannagrupper
            ledde det till både lockout och strejk, som särskilt hårt drabbade
            undervisningsväsendet men berörde även andra delar av den offentliga
            förvaltningen. På många håll väckte detta oro för konsekvenserna
            av förhandlingsrätten och rätten till stridsåtgärder inom områden
            för offentlig verksamhet. Detta måste i och för sig beaktas. I
            varje fall förtjänar det övervägas om inte en översyn av systemet
            kan få detta att fungera smidigare under hänsynstagande såväl
            till de ifrågavarande arbetstagarkategoriernas som till samhällets
            intressen. Förhandlingsmetodi- ken på den statliga sidan är i
            sådant sammanhang förtjänt att diskuteras. Organisationerna kan
            antas begrunda förhandlingsmetoderna å sin sida. Viss oklarhet
            föreligger synbarligen i fråga om fördelningen av kompetens och
            ansvar mellan de organ som agerar på den statliga sidan vid tjänstemanna-
            förhandlingar. Organisationerna har att förhandla med statens
            avtalsverk, men i bakgrunden för detta skymtar civilministern,
            kanske också finans- ministern. Jämlikt regeringsformen $ 62 har
            civilministern i sin tur att hålla kontakt med riksdagens lönedelgation,
            vars uppgift är inte bara att råd- pläga med honom utan dessutom
            att å riksdagens vägnar godkänna överens- kommelse som träffats
            i förhandlingsfrågor. Arbetstagarparten kommer så- ledes icke
            i direkt kontakt med de instanser som i realiteten har avgörandet
            på statens sida, en omständighet som självfallet inte bara medför
            tidsutdräkt utan även i övrigt kan försvåra förhandlingarna. Ur
            förhandlingsteknisk synpunkt kan således vägande invändningar
            riktas mot denna ordning. Visserligen kan vid den fortsatta tillämpningen
            praktiska åtgärder vidtagas för att i möjligaste mån undanröja
            olägenheterna, men fråga är hur mycket som därvid faktiskt kan
            åstadkommas. De gällande reg- lerna utgör nämligen ett försök
            att tillgodose svårförenliga principer, näm- ligen å ena sidan
            principen om medinflytande från de anställdas sida och å andra
            sidan den hävdvunna principen om riksdagen såsom den — genom rätten
            att beskatta och upptaga lån för statsverksamheten — slutgiltigt
            be-
          </p>
          <pb facs="riksdagen-motions-pdf/data/1967/mot_1967__fk__360/mot_1967__fk__360-002.pdf"/>
          <fw xml:id="i-UjyYCSceMqbNTcDj2oy7ft">
            6 Motioner i Första kammaren, nr 360 år 1967
          </fw>
          <p xml:id="i-XKZSJc7U1516SZLYiASH3o">
            stämmande instansen. Medan det på andra områden i samhället betraktas
            som självfallet att de anställda skall ha ett betydande medinflytande,
            i all synnerhet när det gäller angelägenheter som direkt berör
            dem själva, är på statstjänstemannaområdet staten-arbetsgivarens
            maktställning starkt accen- tuerad. Detta framgår allra tydligast
            såväl i det fall då statens avtalsverk icke lyckats uppnå överenskommelse
            med motparten som i det fall då detta skett men riksdagens lönedelegation
            vägrat godkänna ett preliminärt träffat avtal. Då är det riksdagen
            som i samband med Kungl. Maj:ts äskanden om erforderliga anslag
            behandlar frågan i tidigare gällande ordning. Visserligen ernås
            därvid en reglering av lönefrågorna, men om den avviker från det
            pre- liminära avtalet, blir avgörandet ensidigt och ett avtalslöst
            tillstånd fort- sätter. Så till vida erbjuder den avsedda förhandlingsmetodiken
            på den statliga sidan fördelar, som avsikten är att riksdagens
            lönedelegation under förhand- lingarnas gång via civilministern
            skall bli kontinuerligt underrättad om för- handlingsläget och
            därvid förutsättes framföra sina synpunkter, exempelvis sådana
            som föranleds av riksdagens finansvårdande uppgifter. Hänsyn tages
            givetvis till dessa synpunkter av avtalsverket, som har att tillgodose
            Kronans intressen. Om verket därvid accepterar en uppgörelse,
            som ofta gäller ett komplicerat och sammanhängande system av löner
            och andra förmåner för befattningar av skilda slag, skulle det
            onekligen te sig besynnerligt, om löne- delegationen, som icke
            varit och enligt vedertagna principer icke bör vara en direkt
            förhandlande part, skulle i efterhand utan synnerligen tungt vägande
            skäl vägra godkänna ett sådant avtal och därigenom riva upp förhandlings-
            resultatet. Sådana skäl för vägrat godkännande kan icke anses
            föreligga, därest det preliminära avtalet ungefärligen hållits
            inom den totala ekonomiska ram som Kungl. Maj:t efter civilministerns
            samråd med lönedelegationen funnit vara en riktig grundval för
            förhandlingarna. Det bör nämligen uppmärksam- mas att den nu ifrågavarande
            förhandlings- och avtalsrätten är begränsad till de ekonomiska
            intressefrågorna (löner och ersättningar, lönegradsplace- ringar,
            pensionsålder och pensionsförmåner etc.) i förhållandet mellan
            Kro- nan som arbetsgivare och dess tjänstemän. Detta är ett förhållande,
            icke 'mellan överhet och undersåtar utan mellan två parter, som
            i detta hän- seende bör vara likställda. Anställningsförmånerna
            måste vara anpassade med hänsyn till kvalifikationer och ansvar
            i respektive befattningar samt till den allmänna löneutvecklingen
            i samhället. Kollektivavtalet har därför ac- cepterats som form
            för bestämmande av löner och arbetsvillkor för de stat- liga tjänstemännen.
            Över huvud taget är det av betydelse att statens avtalsverk i
            praktiken bibehåller sin tänkta karaktär såsom ett självständigt
            förvaltningsorgan, en motpart till arbetstagarsidan, som är obunden
            av andra än rent löne- och fackmässiga synpunkter, som sakkunnigt
            kan verka för sammanhang
          </p>
          <pb facs="riksdagen-motions-pdf/data/1967/mot_1967__fk__360/mot_1967__fk__360-003.pdf"/>
          <fw xml:id="i-B6j2k3uZuK7rzzzpTXqmvr">
            Motioner i Första kammaren, nr 360 år 1967 7
          </fw>
          <p xml:id="i-FEa1G1AqeeivamwkqgzduH">
            inom det komplicerade statliga lönesystemet och som är kapabel
            att snabbt fatta bindande beslut. Annorlunda gestaltar sig förhållandet,
            om långvariga och hårda förhand- lingar ger vid handen att uppgörelse
            icke kan ske med mindre den för stats- verket fastlagda ekonomiska
            ramen väsentligt överskrides. Naturligtvis kan Kungl. Maj:t under
            sådana omständigheter överväga begränsningar, ratio- naliseringsåtgärder
            eller andra kostnadsbesparande förändringar i hela för- valtningsapparaten
            eller ena eller andra delen därav, men sådana frågor ligger utanför
            förhandlingsområdet och måste lösas av statsmakterna i an- nan
            ordning. Bortsett alltså från sådana ingripanden kan Kungl. Maj:t,
            vilket i många fall ligger närmast till hands, vägra eftergifter
            från statens bud med påföljd att konflikt blir oundviklig. Intages
            den motsatta stånd- punkten, vilket innebär att statens avtalsverk
            enligt direktiv tecknar pre- liminärt avtal på en betydligt högre
            ekonomisk nivå än som förutsatts, kan lönedelegationen finna synnerliga
            skäl för att vägra godkännande. Därvid uppkommer den situationen
            att Kronan, representerad av avtalsverket till- sammans med arbetstagarparten,
            kommer i motsatsförhållande till dele- gationen. I vad mån ett
            sådant läge är att räkna med i praktiken är svårt att bedöma.
            Men anses det att detta aldrig behöver inträffa, ligger däri att
            lönedelegationen alltid, innan Kronans slutbud lämnas, jämkar
            sin stånd- punkt så att den överensstämmer med Kungl. Maj:ts.
            Då finns inte heller här skäl för regeln att lönedelegationen
            skall i efterhand godkänna träf- fade avtal. Den efterföljande
            riksdagsbehandlingen kan, sedan förhandlingarna strandat eller
            lönedelegationen inlagt sitt veto mot ett preliminärt träffat
            avtal, i det senare fallet medföra att riksdagen frångår antingen
            Kungl. Maj:ts eller lönedelegationens ståndpunkt eller att riksdagen
            väljer en mel- lanståndpunkt. I andra ekonomiska lägen än de vi
            hittills upplevt kan avtalsförhand- lingarna med statstjänstemännen
            kanske komma att förete så stora mot- sättningar att gällande
            regler om medling icke ger resultat, utan saken dri- ves till
            sin spets med sådana komplikationer som här antytts. Därför synes
            det vara befogat att hithörande problem ytterligare överses. En
            annan fråga gäller möjligheterna att förhindra samhällsfarliga
            kon- flikter utan att därvid statstjänstemännens rätt åsidosättes.
            Att det offentliga tjänstemannaområdet är speciellt ömtåligt för
            sådana stridsåtgärder som lockout och strejk har många gånger
            framhållits. De drabbar, såsom konflikten 1966 utvisade, i särskild
            grad utomstående och behöver avse endast ett fåtal nyckelposter
            för att lamslå viktiga verksam- hetsfält. Konsekvenserna av sådana
            aktioner — vilka ej behöver medföra några som helst ekonomiska
            påfrestningar för staten-arbetsgivaren och kanske i vissa fall
            har relativt lindriga följder för motparten — kan vara allvarligare
            än verkningarna av en arbetsinställelse som omfattar ett stort
          </p>
          <pb facs="riksdagen-motions-pdf/data/1967/mot_1967__fk__360/mot_1967__fk__360-004.pdf"/>
          <fw xml:id="i-3Li8zWtZRfcG9ERp4C4Xj2">
            8 Motioner i Första kammaren, nr 360 år 1967
          </fw>
          <p xml:id="i-AzrcngmxbMQJyumcAAMAzg">
            antal arbetstagare. Det är för övrigt enligt allmän uppfattning
            orimligt att den offentliga verksamheten skall kunna sättas ur
            spel till följd av in- tressekonflikter, kanske av relativt begränsad
            ekonomisk betydelse för parterna själva. I detta sammanhang kan
            visserligen sägas att erfarenheterna från de arbetsområden där
            lockout och strejk sedan länge varit tillåtna stridsmedel givit
            belägg för ansvarsmedvetenhet hos de stora organisationerna när
            de utnyttjar sina maktresurser. Betydelsen härav bör inte underskattas.
            Men ur vidare samhälleliga perspektiv får värdet av de gjorda
            erfarenheterna dock inte överbetonas. Just hänsynen till samhällsintresset
            kan framdeles leda till att motsättningarna blir hårdare än de
            hittills varit under efter- krigstiden då den allmänna ekonomiska
            utvecklingen resulterat i hastigt stigande nominella inkomster
            för alla och det härigenom varit relativt lätt att träffa överenskommelser.
            Det är framför allt med hänsyn till svårig- heter i akuta lägen
            som normsystemet på ifrågavarande område bör vara utformat. Och
            det är i all synnerhet i sådana lägen som det är av särskild vikt
            att statsverksamheten kan upprätthållas. Inte heller det huvudavtal
            som staten träffat med huvudorganisationer
          </p>
          <p xml:id="i-DSiYLzWyomNizHF3jrazmT">
            på tjänstemannaområdet — ett avtal som kan uppsägas med sex månaders
            uppsägningstid — erbjuder i själva verket garantier för att en
            samhälls-
          </p>
          <p xml:id="i-H4nxBN2W8rzZh8b9tzxY3R">
            farlig konflikt skall kunna undvikas, begränsas eller hävas.
            Det stipuleras visserligen skyldighet till förhandlingar, därest
            från någondera sidan göres gällande att en konflikt är ägnad att
            otillbörligt störa viktiga samhälls- funktioner, och kan överenskommelse
            i syfte att undvika detta icke ernås, hänskjuts frågan till den
            s. k. statstjänstenämnden. Men den i avtalet givna definitionen
            av begreppet samhällsfara är vag och preciserar icke vilka om-
            råden som måste betraktas som otillåtna för stridsåtgärder. Det
            torde där- för i vissa situationer inte bli lätt för nämnden att
            ena sig eller uppbringa majoritet för ett från samhällets synpunkter
            tillfredsställande beslut, i all synnerhet som i nämnden parterna
            å ömse sidor är representerade med lika många ledamöter. Visserligen
            är parterna ålagda uppskov med strids- åtgärder när frågan hänskjutits
            till nämnden, men &gt;»varseltiderna» är korta. Och nämnden kan
            endast utfärda rekommendationer, icke träffa för parterna bindande
            beslut. Kan en samhällsfarlig konflikt icke undvikas, begränsas
            eller hävas på nu antydd väg, återstår intet annat än tjänste-
            pliktslagstiftning. Det har emellertid icke beaktats att en tjänstepliktslagstiftning
            icke i och för sig löser de intressefrågor varom konflikt råder.
            De aktuella an- ställningsvillkoren måste dock fixeras. Och detta
            bör självfallet helst ske i sådana former att beslutet icke framstår
            som ett uttryck bara för staten- arbetsgivarens makt utan i möjligaste
            mån är ägnat att upprätthålla för- troende mellan parterna. Därför
            synes det vara befogat att undersöka, om icke metoder för lösning
            av den bakomliggande intressekonflikten i nu
          </p>
          <pb facs="riksdagen-motions-pdf/data/1967/mot_1967__fk__360/mot_1967__fk__360-005.pdf"/>
          <fw xml:id="i-99sePNwWWMzNtPKGfa3wjn">
            Motioner i Första kammaren, nr 360—361 år 1967 9
          </fw>
          <p xml:id="i-WrREKsNXfmN3D6EbHsDzGA">
            berörda läge kan finnas, vilka medför att principen om jämställdhet
            mel- lan parterna icke blir åsidosatt. Utan en dylik anordning
            blir statens över- vikt i maktställning som ju avser ekonomiska
            förhållanden vilka klart ligger inom avtalsområdet — så accentuerad
            att det kan ifrågasättas, om kollektivavtalsreglering bör förekomma
            för tjänstemän på områden där konflikt ej kan godtagas. Vid den
            översyn av reglerna angående förhandlings- och avtalsrätten som
            här förordas bör självfallet även motsvarande förhållanden på
            det kommunala området uppmärksammas. Under åberopande av vad sålunda
            anförts föreslås, att riksdagen i skrivelse till Kungl. Maj:t
            hemställer om översyn av gällande system för förhandlings- och
            avtals- rätt för tjänstemän i offentlig förvaltning och att, därest
            detta föranleder ändring i gällande lagstiftning, förslag här-
            om måtte föreläggas riksdagen. Stockholm den 25 januari 1967
          </p>
          <p xml:id="i-TdtXBTKhp14FcRctqMRtjn">
            Henrik Åkerlund (h) Lars Schött (h) N. Yngve Nilsson (h) Bertil
            Strandberg (h) Carl Eskilsson (h)
          </p>
          <p xml:id="i-D1hVNsvBKVa9TkGbBVdZuB">
            Nr 361
          </p>
          <p xml:id="i-N63VHVeTL9ktDaJmRxXxAE">
            Av herr Fälldin och herr Larsson, Thorsten, angående den enskil-
            des rättsskydd vid bebyggelseplanering.
          </p>
          <p xml:id="i-Rr9xSe7hRDfVDTbrXw2AhW">
            (Lika lydande med motion nr 450 i Andra kammaren) Stockholm den
            25 januari 1967
          </p>
          <p xml:id="i-pPAX5U3M5yWfoXU6bwcDH">
            Thorbjörn Fälldin (cp) Thorsten Larsson (cp)
          </p>
        </div>
      </div>
    </body>
  </text>
</TEI>
