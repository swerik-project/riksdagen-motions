<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-KU-01628">
  <teiHeader>
    <fileDesc>
      <titleStmt>
        <title>Värnande av rätten till liv</title>
        <author corresp="i-4BTx6VbUNJDqLqfkYqjnsE i-Ybw8JnrmHGCsqpipBke8a7">av Tuve Skånberg och Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1628 av Tuve Skånberg och Mikael Oscarsson (KD)</title>
          <idno type="rdwebb">H2021628</idno>
          <rs type="number">1628</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H2021628/text</ref>
          <ref type="dokument_url_html">http://data.riksdagen.se/dokument/H2021628</ref>
          <ref type="dokumentstatus_url_xml">http://data.riksdagen.se/dokumentstatus/H2021628</ref>
          <ref type="docx">http://data.riksdagen.se/fil/BA8AEF15-749B-4427-9E87-7725FD278CC8</ref>
          <ref type="pdf">http://data.riksdagen.se/fil/17544873-86FC-44CF-953E-970F6CC55DD1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GjBzoWPN4zSvnbfGqYr8ox" type="signed"/>
        <correspContext corresp="i-GjBzoWPN4zSvnbfGqYr8ox">
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction type="submitted" xml:id="i-L9ZccqPYvTV1mX96NFTuVd">
          <date when="2014-11-07"/>
          <time when="15:48:32"/>
        </correspAction>
        <correspAction type="reviewed" xml:id="i-YND2zaXjF6CPY8shSehgTi">
          <date when="2014-11-07"/>
          <time when="20:20:44"/>
        </correspAction>
        <correspAction type="referred" xml:id="i-Xu8tJrMQ5Bpmtb2cTgeXx9">
          <date when="2014-11-12"/>
        </correspAction>
        <correspAction type="assigned" xml:id="i-2jGnDozdrenS14eNSTo5xT">
          <date when="2018-06-05"/>
          <time when="10:29:51"/>
        </correspAction>
        <correspContext corresp="i-2jGnDozdrenS14eNSTo5xT">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-JeyWtsj8ckY1JiB2X5PsLP"/>
        <correspContext corresp="i-JeyWtsj8ckY1JiB2X5PsLP">
          <ref type="uppgift">2014/15:SoU7</ref>
          <ref type="ref_dok_id">H201SoU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SgFzufsfQpLjU4pSJ3iazM"/>
        <correspContext corresp="i-SgFzufsfQpLjU4pSJ3iazM">
          <ref type="uppgift">2015/16:KU15</ref>
          <ref type="ref_dok_id">H301KU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU15</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:1628 av Tuve Skånberg och Mikael Oscarsson (KD) Värnande av rätten till liv</div>
      </div>
      <div type="motBody">
        <div type="motProposal" subtype="förslag">
          <head xml:id="i-52geACPBQYDo1CTJ2dmY8Y">
            Förslag till riksdagsbeslut
          </head>
          <list style="ol">
            <item xml:id="i-23grZa1h1Fsm21ve61YJA7">
              Riksdagen tillkännager för regeringen som sin mening vad som
              anförs i motionen om att rätten till liv bör stadfästas i Sveriges
              grundlag.
            </item>
            <item xml:id="i-BdTrXdYpgYvQ6zshLcE1iq">
              Riksdagen tillkännager för regeringen som sin mening vad som
              anförs i motionen om att rätten till liv ska fortsätta att värnas
              i alla delar av den medicinska vården.
            </item>
          </list>
        </div>
        <div type="motContent">
          <head type="h1" xml:id="i-HfTLeHciMw9YTP5yyRYusE">
            Motivering
          </head>
          <p xml:id="i-4X54MYJK9LZiNivNgd6wGf">
            Kristdemokraternas människosyn grundar sig i den kristna värdegrunden.
            Människans värde är knutet till hennes existens, inte till olika
            stadier i hennes livscykel, hennes förmågor eller egenskaper.
            Människan är en person som till sin natur är rationell, förnuftig
            och moraliskt ansvarig. Hon bär på andliga värden och kan ta ansvar
            för sina handlingar. Den personalistiska människosynen tar hänsyn
            till att människan inte bara är en fysisk individ utan består
            av kropp, själ och ande. Därför hävdar vi den mänskliga personens
            unika och okränkbara värde, i sin materiella och andliga helhet.
            Människan är ett mål i sig. Ingen annan får äga henne eller på
            ett kränkande sätt använda henne som ett medel. Denna människosyn
            är utgångspunkt och grund för vårt politiska arbete för människovärdet.
          </p>
          <p xml:id="i-PR9k9g63JpS4VDoyhqPMo">
            Den kristna människosynen stadfäster människans rätt till liv.
            Rätten till liv är den mest grundläggande mänskliga rättigheten
            på vilken alla andra mänskliga rättigheter bygger. FN:s konvention
            om mänskliga rättigheter slår fast att ”var och en har rätt till
            liv, frihet och personlig säkerhet” (FN:s konvention om mänskliga
            rättigheter artikel 3). Kristdemokraterna anser att denna grundläggande
            mänskliga rättighet bör ingå i Sveriges grundlag genom ett tillägg
            i 1 kap. 2 § regeringsformen: ”Den offentliga makten skall utövas
            med respekt för människolivets okränkbarhet, alla människors lika
            värde och för den enskilda människans frihet och värdighet.” Frågan
            om hur samhället ser på rätten till liv är inte en isolerad enskild
            frågeställning. Den är fundamental för vårt sätt att bygga upp
            samhället. En värdeförankrad demokrati har ett ansvar att värna
            människolivets okränkbarhet allt ifrån dess tillblivelse till
            dödens inträde.
          </p>
          <p xml:id="i-69hgLou58zKVrCpWv65DkG">
            Vetenskapliga landvinningar och medicinsk teknologi har inneburit
            en revolution i fråga om mänskligt liv. Genom att vi idag kan
            bota och förebygga en mängd sjukdomar har medellivslängden i världen
            till följd av forskningen mer än fördubblats på 100 år. Med förfinade
            metoder har de medicinska kunskaperna trängt allt djupare in i
            livets biologi och kemi. Dessa framsteg är positiva för människan.
            Stora medicinska framsteg medför ett stort ansvar. Ju större möjligheter,
            desto större är behovet av en levande etisk diskussion om människolivet.
          </p>
          <p xml:id="i-L29tSQueNKVQSVWZPfqeXc">
            En återkommande diskussion är frågan om dödshjälp eller eutanasi.
            Som tidigare nämnts är det en grundläggande kristdemokratisk princip
            att människans värde inte kopplas till människans förmågor eller
            livscykel utan till hennes existens. Läkekonstens fader Hippokrates
            lade fast en etisk grundprincip för vården med orden ”ibland bota,
            ofta lindra, alltid trösta”. Vårdens uppgift vid svåra sjukdomsfall
            och i livets slutskede ska vara att ända till slutet värna livet.
            I exempelvis Genèvedeklarationen (1948), fastslås att läkaren
            ska förpliktiga sig till den ”yttersta respekt för mänskligt liv
            alltifrån konceptionen till döden”. Samhället är inne på en farlig
            väg om vi börjar bedöma vilket liv som är värt att upprätthålla
            och vilket liv som inte är det. Sjukvården ska alltid, utan undantag,
            stå i livets tjänst. Det är en fråga om människosyn och värdighet.
          </p>
          <p xml:id="i-5MrFurYgmkJnRYiGtQdXpP">
            Livets okränkbarhet berör demokratins innersta kärna och är grunden
            för människovärde och solidaritet. Därför är också det ofödda
            barnets rätt till liv grundläggande. Internationella konventioner
            lyfter fram barnens rättigheter. I inledningen till FN:s barnkonvention
            lyfts fram att ”barnet på grund av sin fysiska och psykiska omognad
            behöver särskilt skydd och särskild omvårdnad innefattande lämpligt
            rättsligt skydd, såväl före som efter födseln”. Artikel 6 i samma
            konvention slår fast att alla barn har rätt till liv, överlevnad
            och utveckling. Rätten till liv ska vara den övergripande värdeorienteringen
            för allt samhällsarbete, också det medicinsk-etiska området.
          </p>
          <p xml:id="i-3oGVgApAw5HJnUEmzTNW7t">
            I Sverige är det tillåtet med abort till och med vecka 18. Därefter
            krävs Socialstyrelsens godkännande. Mellan 35 000 och 40 000 aborter
            utförs årligen i Sverige. Enligt Socialstyrelsens siffror för
            2009 utfördes 37 205 aborter i Sverige, 15 165 i Norge, 14 984
            i Danmark och 10 536 i Finland. I Danmark och Norge gäller fri
            abort fram till vecka 12 och i Finland måste kvinnan ansöka hos
            läkare om abort. Också när det gäller tonårsaborterna (flickor
            mellan 15 och 19 år) ligger Sverige i topp i Norden.
          </p>
          <p xml:id="i-CPxmZBwr1czpFb4H1eD8wA">
            Kristdemokraterna anser att både fostret och kvinnan är två skyddsvärda
            individer och att abort i graviditetens tidigaste fas ska vara
            lagreglerad. En abort innebär alltid att ett liv släcks. Kristdemokraterna
            tror inte att en kriminalisering av tidiga aborter är en framkomlig
            väg för att lösa detta dilemma. Där aborter inte är tillåtna utförs
            de ändå många gånger med metoder som innebär en fara för kvinnans
            liv och hälsa. För Kristdemokraterna är målet ett samhälle där
            aborter inte efterfrågas. Samhället ska göra sitt yttersta för
            att skapa goda förutsättningar för föräldrar att välkomna ett
            nytt liv. Inga praktiska, ekonomiska eller sociala svårigheter
            ska utgöra hinder för att fullfölja en graviditet. Här är det
            abortförebyggande arbetet helt centralt. Ett exempel på en åtgärd
            för att förbättra de ekonomiska förutsättningarna för föräldrar
            är den höjning av grundnivån i föräldraförsäkringen som Kristdemokraterna
            drev igenom i alliansregeringen. För föräldrar som saknar sjukpenninggrundande
            inkomst innebar det en höjning från 180 kronor till 225 kronor
            per dag från och med den 1 januari förra året. Det är viktigt
            att fortsätta den utvecklingen och därför är det glädjande att
            se att regeringen nu höjer ersättningen ytterligare.
          </p>
          <p xml:id="i-E7StXPovG34RYUGaDGM5qL">
            De fundamentala människovärdesfrågorna måste besvaras av varje
            civiliserat samhälle. Och det svar som ges ger också en bild av
            det samhälle som svarar. Människovärdet och livets okränkbarhet
            kan aldrig tas för givet. Det behöver ständigt försvaras och aktualiseras.
            Sverige behöver en levande diskussion om människovärdesfrågor
            inom alla samhällssfärer. Därför bör regeringen överväga att grundlagsfästa
            livets okränkbarhet som ett grundläggande värde för det svenska
            samhället.
          </p>
        </div>
        <div type="motSignatures">
          <list>
            <item xml:id="i-JDBBGrrYSAzPM4cWHxBezt" who="i-4BTx6VbUNJDqLqfkYqjnsE">
              Tuve Skånberg (KD)
            </item>
            <item xml:id="i-E4E1UsBjz5nVxhJCAtj4hY" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
