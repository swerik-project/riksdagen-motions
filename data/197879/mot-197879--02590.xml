<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02590">
  <teiHeader>
    <fileDesc>
      <titleStmt>
        <title>med anledning av propositionen 1978/79:187 om huvudmannaskapet för fjällsäkerheten m. m.</title>
        <author>av Bertil Johansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:187 om huvudmannaskapet för fjällsäkerheten m. m.</title>
          <idno type="rdwebb">G2022590</idno>
          <rs type="number">2590</rs>
          <ref type="dokument_url_text">http://data.riksdagen.se/dokument/G2022590/text</ref>
          <ref type="dokument_url_html">http://data.riksdagen.se/dokument/G2022590</ref>
          <ref type="dokumentstatus_url_xml">http://data.riksdagen.se/dokumentstatus/G2022590</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3StoCMLrfUPWDrtLhXAkg1</idno>
            <name>BERTIL JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7WuWWXo17wSjfknfzPYbmd" type="signed"/>
        <correspContext corresp="i-7WuWWXo17wSjfknfzPYbmd">
          <note type="signatory" corresp="i-3StoCMLrfUPWDrtLhXAkg1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2590/mot_197879__2590-001.pdf"/>
      <fw xml:id="i-YUTNc8So2ZgowJCaMF8RpE">
        Mot. 1978/79:2590 2
      </fw>
      <div xml:id="i-Twq61BFhNsCcc8C17zK82w" type="motHeader">
        <div xml:id="i-6AcSeCRntw2LTkuQa1mc2J" type="motTitle"/>
        <div xml:id="i-2fmJ87af9vs4NLHMLx9AVQ" type="motSubmissionInfo"/>
      </div>
      <div xml:id="i-3EfL5hsxxxPhYCKamcPbRq" type="motBody">
        <div xml:id="i-Fzps1P96cX4MtscEaZcwiE">
          <p xml:id="i-4a8Wy1NZNDbVUjzKCpEiwQ">
            VV VV TTT
          </p>
          <p xml:id="i-JAaAy2CtFVvQoSiRL6ywM5">
            Mot. 1978/79
          </p>
          <p xml:id="i-XB5mNiFVs9p5FNgm6YEH1V">
            2590-2595 Motion
          </p>
          <p xml:id="i-Uy1nGntnYeTWJVmPvGbgy9">
            1978/79:2590
          </p>
          <p xml:id="i-xnV4oUR4wJQFBofXk8rGd">
            av Bertil Johansson
          </p>
          <p xml:id="i-Y2kVSk4mJfRqdW9WKs3hAx">
            med anledning av propositionen 1978/79:187 om huvudmannaska-
            pet för fjällsäkerheten m. m.
          </p>
          <p xml:id="i-Ka2aWvdsjRs7SheJrsSgcY">
            Fjällvärlden har varit intressant och lockande för människor
            i alla tider, samtidigt som den ingivit respekt. Intresset har
            ökat markant de sista decennierna. I fjällen vill man uppleva
            rekreation och naturupplevelser — hit förlägger man sin semester
            och ledighet. Allt talar för att fjällvistelser blir än mer omfattande
            i framtiden. För det talar längre semester, snabbare kommunikationer,
            t. ex. ökad flygfrekvens till fjällområdena, och en avse- värd
            utbyggnad av turistanläggningarna. Sverige är väl lottat som har
            en sådan fjällnatur som ger dessa rekreationsmöjligheter både
            för svenskarna och i en framtid med all säkerhet i en växande
            omfattning även för människor nere i Europa. Den orörda naturen
            nere i Centraleuropa blir mindre och mindre i areal räknat, varför
            fjällområdena uppe i Skandinavien blir än mer åtråvärda i framtiden.
          </p>
          <p xml:id="i-33geLpMKoqMqL1fg3bJevE">
            Information
          </p>
          <p xml:id="i-5U2WvEXHZGkBUweiarEhh1">
            Tyvärr är fjällvistelser förenade med inte obetydliga olycksrisker;
            särskilt är detta en företeelse under vinterhalvåret. Många är
            de människor som fått sätta livet till när t. ex. snöstormen hänsynslöst
            gått fram över fjällvärlden. Vid oväder i fjällen är risken stor
            att skidåkande människor går vilse eller utsätts för svårartade
            frostskador. Fjällvistelse kräver på så sätt varje år flera människoliv.
            Detta är fjällvärldens tragiska sida. Information och kurser om
            hur man skall bete sig i fjällen har varit vittomfattande under
            årens lopp men tydligen inte tillräckliga. Har kanske t.o. m.
            fjällvandrare fått felaktig information? Ja, så mycket kan man
            nog vara enig om att informationen inte alltid har varit samstämmig.
            Den information som hittills lämnats till fjällvandrare har huvudsakligen
            kommit från Svenska turistföreningen och Skid- och friluftsfrämjandet.
            Det är organisationer som gjort mycket för att skapa intresse
            för fjällen och fjällvistelser. Deras ambition att skapa fjällsäkerhet
            skall givetvis inte ifrågasättas, och åtskilligt av fjällsäkerhet
            har också lärts ut av dessa organisationer. Men vad man saknar
            är en samordnad information och en samstämmig sådan. Det förekommer
            att den lokala fjällbefolkningen tar avstånd från de råd och anvisningar
            som lämnats av dessa organisationer. I en del fall har också stark
            kritik riktats mot de kurser i fjällkunskap som anordnats. Utbildning
            av färdledare som medföljer på turerna i fjällen bör också prioriteras.
            Länge har väntats på en samordning av fjällsäkerheten, och därför
            hälsas
          </p>
          <p xml:id="i-EX77fCRaEc5zCfm4nGTwP2">
            1 Riksdagen 1978/79. 3 saml. Nr 2590-2595
          </p>
          <pb facs="riksdagen-motions-pdf/data/197879/mot_197879__2590/mot_197879__2590-002.pdf"/>
          <p xml:id="i-NMF3KTQLtvqW9cmZrpaJRJ">
            propositionen 1978/79:187 med tillfredsställelse. Det lagda förslaget
            tror jag skall komma ett stycke på vägen för att få en bättre
            fjällsäkerhet. Jag vill dock framföra några ytterligare synpunkter
            med anledning av propositionen. Det föreslagna fjällsäkerhetsrådet
            får bl. a. till uppgift att vidtaga åtgärder i fråga om information
            och utbildning. Skall detta råd få full effekt är det nödvändigt
            att all information samordnas och granskas så att den kan godkännas
            av alla parter. Den ordning som i viss mån i dag råder då man
            konkurrerar med varandra om informationsutgåvor kan inte längre
            få råda. Det kan vara ett spel med oskyldiga människors liv som
            insats.
          </p>
          <p xml:id="i-Ci9PRyZUMhNPDCQezbvoFk">
            Leder
          </p>
          <p xml:id="i-ULgk7bnQW91YyPjrSqethP">
            De flesta olyckor som inträffar i fjällen beror på att människor
            överraskats av storm och dåligt väder och inte i tid kan uppnå
            ett tillförlitligt skydd. Litteratur och trycksaker har lärt ut
            till allmänheten att det är näst intill ofarligt att gå i fjällen
            om man bara har vindsäck och spade med sig. Erfarenheterna från
            de senaste olyckorna i Jämtlandsfjällen visar entydigt på samma
            sak: nedgrävning kan gå bra i fint och medelsvårt väder, men när
            vinden blir för hård är det omöjligt att gräva ett fullgott skydd.
            Även om man skulle lyckas med detta tycks skyddet snabbt förstöras
            av vinden. Vindsäckens betydelse har överbetonats. Den bör ses
            som ett bra skydd för korta uppehåll. Den är helt olämplig att
            sitta i och vänta på att ett oväder skall gå över. Det är också
            farligt att sätta sig i en vindsäck och vänta på hjälp från fjällräddningen.
            Vid de senaste olyckorna har tre personer frusit ihjäl medan de
            suttit i vindsäckarna och väntat. Detta trots att fullt korrekta
            färdmed- delanden har funnits. Om man sammanställer de erfarenheter
            som finns kan man bara dra en slutsats. Fasta tillförlitliga vindskydd
            utplacerade på lämpliga avstånd vid lederna tycks ge större säkerhet
            i fjällen än någon annan av de säkerhetsan- ordningar som hittills
            prövats. Ett gammalt förslag, som kanske ursprungli- gen väcktes
            av Gunnar ”Spökis” Andersson, är att bygga vindskydd vid lederna
            med högst 5 km mellanrum. Då skulle de som råkar ut för storm
            och dåligt väder ha en rimlig chans att komma i säkerhet innan
            det var för sent. En satsning på att bygga flera vindskydd vid
            de redan befintliga lederna borde därför för närvarande anses
            som viktigast. Samtidigt bör man givetvis undersöka vilka andra
            möjligheter som finns att öka säkerheten.
          </p>
          <p xml:id="i-WkW1RtKa9ykeBdnf8MzAEz">
            Polisens hjälptelefoner
          </p>
          <p xml:id="i-SKD8VvbyqistT3KYWe2ZvK">
            Såväl i fjällsäkerhetsutredningen som i propositionen har framhållits
            att en utbyggnad av hjälptelefonnätet är oerhört viktigt för fjällsäkerheten.
            Man bör i det sammanhanget se tillbaka på de olyckor som hänt
            i Jämtlands län under 1978 och 1979. Vid båda tillfällena har
            de aktuella telefonerna varit ur funktion. Den senaste olyckan,
            natten till den 26/3 1979, då en kvinna
          </p>
          <pb facs="riksdagen-motions-pdf/data/197879/mot_197879__2590/mot_197879__2590-003.pdf"/>
          <fw xml:id="i-4Cac4Yj4FABpndmNnbN3b6">
            Mot. 1978/79:2590 3
          </fw>
          <p xml:id="i-QEzoK4NhhHyLen2L8ESPuM">
            omkom vid leden mellan Stensdalstugan och Gåsenstugorna, måste
            anses helt ha berott på att inte hjälptelefonen fungerade. Även
            vid olyckan i Anarisfjällen den 23-25/2 1978 visade det sig att
            hjälptelefonen även då spelade en ödesdiger roll. Vid uppehållet
            i Lunndörr- stugan gjorde ledaren för Växjögruppen fruktlösa försök
            att nå förbindelse med omvärlden både med kommunikationsradion
            och hjälptelefonen men misslyckades. Man kunde därför ej anmäla
            ankomst till stugan och inte heller när man gick därifrån. Det
            är mycket troligt att en räddningsaktion i detta fall hade kommit
            i gång långt tidigare om man fått kontakt utåt innan gruppen lämnade
            Lunndörr- stugan, kaske till och med så tidigt att alla kommit
            ur stormen utan skador. Såväl telefonerna i Lunndörrstugan som
            i Gåsenstugorna är trådbundna med två telefoner på samma linje.
            Det är därför troligt att felen har berott på samma omständigheter
            i båda fallen. Det måste därför anses långt viktigare att en genomgripande
            förbättring av det redan befintliga hjälptelefonnätet kommer till
            stånd innan en utbyggnad företages. Jag finner att propositionen
            alltför kategoriskt förordar en utbygg- nad, vilken givetvis på
            sikt måste till.
          </p>
          <p xml:id="i-DN9fRyiivCqvK5ks3NbHMF">
            Ansvarsfrågan
          </p>
          <p xml:id="i-Kjz5H9hxxydjqirHNQFYoh">
            I fjällsäkerhetsutredningen som bifogas propositionen fastslås
            att ansvaret för den egna fjällsäkerheten först och sist tillkommer
            den enskilde. Frilufts- främjandet och Svenska turistföreningen
            har i år utgivit en broschyr på uppdrag av jordbruksdepartementet
            och bekostad av statsmedel där ande- meningen är densamma. ”Välkommen
            till fjälls — men ansvaret är ditt” ropar rubriken. Jag är fullt
            införstådd med att den enskilde fjällturisten har ett ansvar när
            han ger sig ut på lederna i fjällen. Ingen kan fordra att samhället
            fullt ut kan garantera fullkomlig säkerhet i en snabbt väderföränderlig
            fjällvärld. Men samhället kan aldrig komma från sitt delansvar.
            Vi vet att t. ex. fjällkommunerna — med all rätt — ”lockar till
            sig” turister, vilka på sitt sätt svarar för att ”höja omsättningen”
            i kommunen. Det är en fullt riktig åtgärd från kommunernas sida.
            Dessa glesbygdskommuner behöver ett välförtjänt tillskott från
            turismen, samtidigt som denna turism medverkar till att stärka
            folks hälsa och välbefinnande. Samhället måste ha ett ovillkorligt
            ansvar för att denna turism blir så olycksfri som möjligt. Samhället
            måste ha ett bestämt ansvar för att hjälptelefoner i övernatt-
            ningsstugor verkligen fungerar när de behöver användas. Om de
            tillfälligtvis är ur funktion måste det ingå i samhällets ansvar
            att de turister som går ut på tur i fjällen blir upplysta om att
            telefonerna inte fungerar. Det gäller givetvis också hjälptelefoner
            i vindskydd och var de än finns placerade. Sjöfarande blir ju
            varnade om t. ex. en fyr är ur funktion. Samhället måste också
            ha ansvar för att alla anordningar som inrättats till hjälp och
            skydd för fjällturister verkligen fungerar när de behöver använ-
          </p>
          <p xml:id="i-6vYFsCPMtsFxBXuFBzZEub">
            1" Riksdagen 1978/79. 3 saml. Nr 2590-2595
          </p>
          <pb facs="riksdagen-motions-pdf/data/197879/mot_197879__2590/mot_197879__2590-004.pdf"/>
          <fw xml:id="i-J8gujrTNxRG4473MGCAfGH">
            Mot. 1978/79:2590 4
          </fw>
          <p xml:id="i-JWvYhrZH2e2djzUoDMjqvY">
            das. Samhället bör också se till att inte utrustning för fjällvandrare
            marknads- förs på ett sådant sätt att den ger turisten en falsk
            säkerhetskänsla. Ett exempel på sådant är just fjällsäkerhetspaketet
            som har hyrts ut till turisterna. En person som hyrt ett säkerhetspaket
            bör ju sedan kunna känna sig trygg. De olyckor som inträffat har
            ju klart visat att man inte var säkrare med dessa paket.
          </p>
          <p xml:id="i-EkfZgjEbLQCRNBzp3u9nXz">
            Hemställan
          </p>
          <p xml:id="i-7FsaZ6NcDDUeJL3UUjde14">
            Med hänvisning till ovanstående hemställs att riksdagen vid behandling
            av propositionen 1978/79:187 beaktar de synpunkter som anförts
            i motionen beträffande 1. information och utbildning, 2. leder,
            3. polisens hjälptelefoner, 4. ansvarsfrågor.
          </p>
          <p xml:id="i-Xj9nd19rRYBKUayYoWjMXJ" type="date">
            Stockholm den 19 april 1979
          </p>
          <p xml:id="i-UFVYgyGhau7CmfA5ZRqTsf" type="signatureBlock">
            BERTIL JOHANSSON (c)
          </p>
        </div>
      </div>
    </body>
  </text>
</TEI>
