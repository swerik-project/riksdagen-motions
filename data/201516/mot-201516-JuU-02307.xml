<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02307">
  <teiHeader>
    <fileDesc>
      <titleStmt>
        <title>En effektivare kriminalvård</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2307 av Beatrice Ask m.fl. (M)</title>
          <idno type="rdwebb">H3022307</idno>
          <rs type="number">2307</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022307/text</ref>
          <ref type="dokument_url_html">http://data.riksdagen.se/dokument/H3022307</ref>
          <ref type="dokumentstatus_url_xml">http://data.riksdagen.se/dokumentstatus/H3022307</ref>
          <ref type="docx">http://data.riksdagen.se/fil/BB0E3AFA-656A-47D8-8A02-C7B05026D958</ref>
          <ref type="pdf">http://data.riksdagen.se/fil/B0CD8873-C191-468E-B1A4-D25FACAE8E30</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-3HxEFXDaBqsMwwWWabybdY</idno>
            <name>Pia Hallström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-L7n1bFShU1dWeoehufkTD" type="signed"/>
        <correspContext corresp="i-L7n1bFShU1dWeoehufkTD">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-NiuBLX8hzt3w2Uyev12Wbt"/>
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3HxEFXDaBqsMwwWWabybdY"/>
          <note type="signatory" corresp="i-3yGB8i2p5vZhm4Sy536rgC"/>
        </correspContext>
        <correspAction type="submitted" xml:id="i-Ed1CKpjYvnAgJAMpZQMm1E">
          <date when="2015-10-06"/>
          <time when="12:45:05"/>
        </correspAction>
        <correspAction type="referred" xml:id="i-9PzpKnUULaLgsabGHbc31f">
          <date when="2015-10-13"/>
        </correspAction>
        <correspAction type="assigned" xml:id="i-LHQvXyTceSJJWHLoiuRqcR">
          <date when="2016-06-08"/>
          <time when="10:43:58"/>
        </correspAction>
        <correspContext corresp="i-LHQvXyTceSJJWHLoiuRqcR">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-BVWMk3dB3Lb5uFYPU3LTCz"/>
        <correspContext corresp="i-BVWMk3dB3Lb5uFYPU3LTCz">
          <ref type="uppgift">2015/16:JuU21</ref>
          <ref type="ref_dok_id">H301JuU21</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU21</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WXQWJ3v6gDhXfeVfggPDqF"/>
        <correspContext corresp="i-WXQWJ3v6gDhXfeVfggPDqF">
          <ref type="uppgift">2015/16:AU7</ref>
          <ref type="ref_dok_id">H301AU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-PaTZYZ1wQ62AGobK2dNP6Y"/>
        <correspContext corresp="i-PaTZYZ1wQ62AGobK2dNP6Y">
          <ref type="uppgift">2015/16:JuU8</ref>
          <ref type="ref_dok_id">H301JuU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU8</ref>
          <ref type="ref_dok_titel">Riksrevisionens granskningsrapport om återfall i brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2307 av Beatrice Ask m.fl. (M) En effektivare kriminalvård</div>
      </div>
      <div type="motBody">
        <div type="motProposal" subtype="förslag">
          <head xml:id="i-B3bRZfWAMGJVvdcoAz7Y5N">
            Förslag till riksdagsbeslut
          </head>
          <list style="ol">
            <item xml:id="i-Fo5Qif1x5cMVif3KHKg9o7">
              Riksdagen ställer sig bakom det som anförs i motionen om att
              åter tillsätta den av regeringen nedlagda utredningen för att
              utvärdera det återfallsförebyggande arbetet inom Kriminalvården
              och tillkännager detta för regeringen.
            </item>
            <item xml:id="i-SxvaLAAyiBPmRLkaMio8eV">
              Riksdagen ställer sig bakom det som anförs i motionen om vikten
              av att ställa tydliga krav på samverkan mellan myndigheter som
              är ansvariga för återfallsförebyggande insatser och låta utreda
              hur kostnaderna ska fördelas, och riksdagen tillkännager detta
              för regeringen.
            </item>
            <item xml:id="i-D3FNna6qf9fGGeo6mQTa3w">
              Riksdagen ställer sig bakom det som anförs i motionen om vikten
              av samarbete mellan Kriminalvården och kommunernas socialtjänst
              och tillkännager detta för regeringen.
            </item>
            <item xml:id="i-RNFNxuXbr8XWRG69ix53Rq">
              Riksdagen ställer sig bakom det som anförs i motionen om vikten
              av att utvärdera försöken med utökad närvaro av socialtjänsten
              i anstalt och häkte och tillkännager detta för regeringen.
            </item>
            <item xml:id="i-YZdH4gizySURCA2GvdbCoX">
              Riksdagen ställer sig bakom det som anförs i motionen om vikten
              av fler platser i yrkesutbildning på anstalt och tillkännager
              detta för regeringen.
            </item>
            <item xml:id="i-Lys2rz4D68zZ8E5YjWWutW">
              Riksdagen ställer sig bakom det som anförs i motionen om att
              Kriminalvården ska arbeta för att intagna i början av sin verkställighet
              ska få hjälp med kontakter med Kronofogdemyndigheten och andra
              för att minska risken för att skulder ska ackumuleras under fängelsetiden,
              och riksdagen tillkännager detta för regeringen.
            </item>
            <item xml:id="i-KUGDYuNSHLUrTNqnPkzc49">
              Riksdagen ställer sig bakom det som anförs i motionen om att
              alla intagna i anstalt som har behov av behandling ska genomgå
              lämpliga behandlingsinsatser i form av påverkansprogram och tillkännager
              detta för regeringen.
            </item>
            <item xml:id="i-5nA8T4yvGrHnujWk1iUXPh">
              Riksdagen ställer sig bakom det som anförs i motionen om att
              begränsa arbetsgivares möjlighet att – utan författningsstöd –
              begära utdrag ur belastningsregistret inför anställning och tillkännager
              detta för regeringen.
            </item>
            <item xml:id="i-Wkxn7pGwok2KsmTiE9Xhoz">
              Riksdagen ställer sig bakom det som anförs i motionen om att
              hot och våld mot personal alltid ska leda till konsekvenser för
              den intagne och tillkännager detta för regeringen.
            </item>
            <item xml:id="i-Mg3BzzoaNdD4AZnayYhfoo">
              Riksdagen ställer sig bakom det som anförs i motionen om att
              Kriminalvården ska utöka och stärka sitt arbete mot radikalisering
              i fängelse och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LneM4uxnhfZE3fCzWLjBjS">
            Motivering
          </head>
          <p xml:id="i-XMuZNVsPkDktHMvfxGdxcQ">
            Moderaterna vill ha en modern kriminalvård som präglas av hög
            säkerhet och meningsfull och framåtblickande verksamhet som når
            upp till sina mål om ”Bättre ut”. Intagna ska under anstaltstiden
            förberedas på livet efter straffet och ges de verktyg som på sikt
            ska få honom eller henne att lämna ett liv i kriminalitet bakom
            sig. Det handlar om tidiga insatser, tydligare klientarbete och
            tydliga krav och regler. Vi ser positivt på att Kriminalvården
            gör en extra insats för att påverka unga intagna att lämna kriminalitet
            och missbruk.
          </p>
          <p xml:id="i-EwPUfqWYAp82AabDfY2cMV">
            Kriminalvården har tillförts betydande tillskott sedan 2006.
            Myndigheten har höga ambitioner vad gäller innehållet i verkställigheten
            och säkerhetsarbetet. De satsningar alliansregeringen genomförde
            mellan 2006–2014 har varit betydelsefulla liksom saneringen av
            myndighetens ekonomi och tydligare ledningsstrukturer.
          </p>
          <p xml:id="i-ycf1TTs5Ewm1kHAXxz8AX">
            Alldeles för många som dömts och avtjänat sitt straff återfaller
            dock i brott. Enligt Riksrevisionen återfaller 70 % av dem som
            avtjänat straff på anstalt. De flesta återfaller inom ett år.
            Mer än hälften av unga fängelsedömda begår nya brott inom tre
            år efter avtjänat straff. Så har siffrorna sett ut i många år
            och så ser det också ut i flera andra jämförbara länder. Alliansregeringen
            gav Kriminalvården i uppdrag att förstärka insatserna riktad till
            unga intagna i häkte och anstalt. Nyligen aviserade myndigheten
            att en sådan satsning ska genomföras.
          </p>
          <p xml:id="i-4h4NChWZUxjoY5yubPhFC7">
            En effektiv brottsbekämpning kräver en framgångsrik återanpassning
            efter avtjänat straff och för att åstadkomma det krävs en bättre
            samverkan mellan olika myndigheter och kommunerna. Frigivningen
            måste förberedas av den enskilde och mellan myndigheter exempelvis
            när det gäller behov av framför allt missbruksbehandling, utbildning
            med mera.
          </p>
          <p xml:id="i-T5GAVqFtDMkJT2hAALK7xz">
            Det är viktigt att ta reda på vilka återfallsförebyggande åtgärder
            som är framgångsrika och hur arbetet i högre grad kan anpassas
            till klienternas olika behov och förutsättningar. Arbetslinjen
            är av central betydelse för möjligheten till återanpassning, och
            arbetsdriftens betydelse för att förbättra klienternas förutsättningar
            på arbetsmarknaden är därför av särskilt intresse. Många intagna
            får dessutom genom självförvaltning viktiga kunskaper och erfarenheter
            i personlig ekonomi, eget boende med mera. År av missbruk och
            kriminalitet har ofta gjort att sådant inte är självklart för
            den enskilde.
          </p>
          <p xml:id="i-RepAJkgTpJjHSsGyRGYxv9">
            Satsningar på arbetsskapande åtgärder inne på fängelserna är
            av stor betydelse och bör även fortsättningsvis prioriteras. Det
            behövs fler åtgärder för att förbereda intagna på kriminalvårdsanstalt
            för ett liv i frihet. Det handlar bland annat om kontakten med
            närstående men också andra verksamheter för arbete och goda sociala
            nätverk som kan bidra till att avhålla från fortsatt kriminalitet.
            Likaså behövs bättre samverkan mellan olika myndigheter för att
            säkerställa att påbörjad behandling och/eller utbildning inte
            avbryts vid frigivningen.
          </p>
          <p xml:id="i-9tRiUNKmmbr46k4zNEJydX">
            Alliansregeringen beslutade förra året att tillsätta en utredning
            med uppgiften att studera framgångsrika internationella exempel
            på återfallsförebyggande insatser, kartlägga och analysera Kriminalvårdens
            återfallsförebyggande arbete och utifrån en jämförelse med några
            relevanta länder bedöma om arbetet bedrivs effektivt samt om formerna
            för samverkan är effektiva och ändamålsenliga. Arbetet inklusive
            förslag skulle redovisas senast vid årsskiftet 2015/16. Regeringen
            har emellertid beslutat att utredningen för att förebygga återfall
            i brott ska upphöra. Vi anser att en sådan utredning är av stor
            betydelse och att en sådan därför behöver tillsättas.
          </p>
          <p xml:id="i-GRSqBSuhEwpdFWFDzM8rbY">
            Samtliga myndigheter inom rättsväsendet har de senaste åren –
            mellan 2006 och 2014 – ökat sitt förtroende hos allmänheten. Det
            är ingen slump utan ett resultat av de satsningar alliansregeringen
            gjorde och de resursökningar myndigheterna fick. Resursförstärkningarna
            har inneburit att hela rättskedjan har fått kraftigt förbättrade
            förutsättningar att utveckla och utöka sin verksamhet. Ytterst
            glädjande är i det att Kriminalvården är bland de myndigheter
            som ökat sitt förtroende mest av alla.
          </p>
          <head type="h1" xml:id="i-RrtRF7ydYnwLBaNZMS64Zf">
            Allt för många återfaller i brott
          </head>
          <p xml:id="i-Xbnm4utUCvtUDJPmQSkzVc">
            Riksrevisionen har gjort granskningsrapporten ”Återfall i brott
            – hur kan samhällets samlade resurser användas bättre?” Rapporten
            pekar på att närmare 40 procent av alla dömda återfaller i brott
            inom tre år. För dem som har suttit i fängelse är siffran cirka
            70 procent. Så här har det sett ut under lång tid. Återfallen
            minskar inte. Detta innebär stort mänskligt lidande, både för
            brottsoffer och för gärningsmän, samt stora kostnader för samhället.
          </p>
          <p xml:id="i-NL7S1V9hGCDqH4MG4dcEgx">
            Granskningen visar att de återfallsförebyggande insatserna är
            för få, samt att de inte görs när det behövs, utan alldeles för
            sent. Det saknas helhetssyn och långsiktig planering. Det råder
            också osäkerhet om vem som skall stå för kostnaderna vid olika
            åtgärder. Samverkan mellan Kriminalvården och andra aktörer, såsom
            Arbetsförmedlingen, Försäkringskassan, socialtjänsten, vården
            samt civilsamhället måste därför bli bättre. Uppföljningen är
            alldeles för kortsiktig och utspridd hos olika aktörer. Det måste
            därför ställas tydliga krav på samverkan mellan myndigheter som
            arbetar mot återfall i brott och kostnadsfördelningen myndigheterna
            emellan måste noggrant utredas och klargöras i varje enskilt fall
            i enlighet med Riksrevisionens rapport.
          </p>
          <p xml:id="i-HL4z7CZuxB7VjUwAruy3KF">
            Redan i dag finns en stark samverkansskyldighet mellan Kriminalvården
            och socialtjänsten. För att förstärka denna samverkan är det viktigt
            att Kriminalvården och socialtjänsten hela tiden utvecklar sitt
            samarbete. Detta gäller särskilt i förhållande till yngre lagöverträdare
            samt klienter som har barn. De försök med utökad närvaro av socialtjänsten
            i anstalt och på häkte som har initierats bör utvärderas noggrant.
            Ett närmare samarbete kan underlätta övergången från anstalt till
            frihet och bättre förbereda klienterna inför utbildning och arbete.
          </p>
          <head type="h1" xml:id="i-UeYgiHA624fJeSXL2oJMcF">
            Kriminalvården ska samverka med andra
          </head>
          <p xml:id="i-2rJQU6tMUWsZiV8hJeZv5B">
            Att hitta former för att bedriva ett framgångsrikt återfallsförebyggande
            arbete är en av Kriminalvårdens stora utmaningar framöver. En
            del i den utredning alliansregeringen tillsatte i juni 2014 var
            att föreslå nya former för samverkan mellan Kriminalvården och
            andra aktörer, såsom Arbetsförmedlingen, kommunernas socialtjänster
            och ideella organisationer i syfte att förbättra möjligheterna
            till återanpassning till ett liv fritt från kriminalitet. Det
            är beklagligt att regeringen avbröt arbetet och vi föreslår ett
            nytt uppdrag att utveckla samarbetet mellan Kriminalvården och
            andra som har ansvar i det återfallsförebyggande arbetet. Kriminalvården
            bör få i uppdrag att utöka och utveckla arbetet med särskilda
            utslussningsåtgärder i syfte att förbereda de intagna för livet
            efter tiden på anstalt. Vidare bör tillgången till yrkesutbildning
            på anstalt stärkas.
          </p>
          <head type="h1" xml:id="i-6iNM7sZJoFoB46wm3vaLwG">
            Rusta den intagne för ett liv utan kriminalitet
          </head>
          <p xml:id="i-UQXBeYZgmPsW5NrQNk5d5X">
            Den intagne måste rustas för ett liv utan kriminalitet. Den som
            har avtjänat ett fängelsestraff står ofta inför många utmaningar
            när hon eller han lämnar fängelset. Det handlar bland annat om
            bostad och arbete. Oron för att man inte vet vad som ska hända
            när man kommer ut riskerar att resultera i att personen tar kontakt
            med tidigare kriminella kontakter. Den som har avtjänat sitt fängelsestraff
            behöver ett tydligt och starkt stöd från myndigheter och kommunen.
            Vi vill därför att Kriminalvården och Arbetsförmedlingen – tillsammans
            med bland annat socialtjänsten – ska ha en gemensam planering
            för varje enskild individ som släpps ur fängelset.
          </p>
          <p xml:id="i-UdEhdxKdfmJ1yxgEZX6T91">
            Det återfallsförebyggande arbetet behöver förstärkas, bland annat
            genom att göra fler aktörer mer delaktiga i ett aktivt utslussningsarbete.
            Insatserna för att nå målet om 85 procents sysselsättning bland
            de intagna behöver intensifieras. Det måste vara tydligt för de
            intagna att det lönar sig att sköta sig. Kriminalvården behöver
            också förstärka sitt motivationsarbete och bli bättre på att få
            de intagna att fullfölja behandling och utbildning. Alla som är
            i behov av behandling ska också genomföra de behandlingsprogram
            som Kriminalvården bedömer som relevanta. Underlåtenhet att delta
            i programverksamhet ska på ett tydligare sätt än i dag få konsekvenser
            för den intagnes verkställighet.
          </p>
          <p xml:id="i-7bvWzH22rY8Nw8Bhzje2ks">
            Vi vill att det ska övervägas om påföljdssystemet bör ändras
            för att möjliggöra ett ökat fokus på eftervård och behandling
            av en gärningsman som begått övergrepp mot en person i en nära
            relation. Det kan också handla om ökade möjligheter att tvinga
            gärningsmän att undergå behandling i kombination med exempelvis
            ett fängelsestraff, eller en möjlighet att förordna om eftervård
            som en påföljd för sexualbrottslighet.
          </p>
          <head type="h1" xml:id="i-VCKgJFgD9SE5oV5Anh7sQH">
            Ett systematiskt arbete för att förhindra att skulder uppstår
            under fängelsetiden
          </head>
          <p xml:id="i-Ce1CYA89i5N9V2b3o1DS51">
            Många som hamnar i fängelse är skuldfria när de kommer in i fängelse.
            Under tiden på anstalt finns det risk för att ingen tar hand om
            den intagnes privatekonomi, såsom att betala fakturor och hyra.
            Påminnelser och obetalda fakturor kan då leda till att den intagne
            får skulder som växer under tiden på anstalt. När personen sedan
            friges kan skulderna försvåra vägen tillbaka till ett liv utan
            kriminalitet, eftersom en del begår brott för att få snabba pengar
            för att kunna betala tillbaka skulderna. Man är då snabbt efter
            frigivningen tillbaka i kriminalitet igen.
          </p>
          <p xml:id="i-KxxVQtjpU9YmdZuHY7wMgX">
            Vi anser därför att det är viktigt att redan i början av verkställigheten
            arbeta för att på ett strukturerat sätt ta tag i den intagnes
            ekonomi och planera för att minska skuldbördan för den enskilde.
            Stora skulder när verkställigheten avslutas gör att den intagne
            lätt kan återfalla i kriminalitet.
          </p>
          <p xml:id="i-M8XMcLDQaNTtX2GqcXgHyT">
            Den verkställighetsplan som upprättas i början av verkställigheten
            måste innehålla åtgärder för att minska den intagnes skuldbörda,
            kontakter med Kronofogdemyndigheten och andra.
          </p>
          <head type="h1" xml:id="i-6ZbzBD5tbt7HNY6YDyPBs3">
            Förstärk tidigare dömdas möjligheter på arbetsmarknaden
          </head>
          <p xml:id="i-TtpLPpCgg4Lhek2nSFAjSw">
            Det är viktigt att människor som begått brott, efter dom och
            avtjänad påföljd, kan återgå och få möjlighet till egen försörjning
            genom arbete. De senaste åren har förberedelser för tiden efter
            anstalt utvecklats. Möjligheterna att studera har förbättrats,
            och Arbetsförmedlingen samverkar med Kriminalvården.
          </p>
          <p xml:id="i-U1rd4GnZLE6TotrfVSLxSH">
            Utöver att många kan ha bristande utbildning och arbetslivserfarenhet
            vid frigivningen är det ingen tvekan om att utvecklingen där allt
            fler arbetsgivare begär utdrag ur belastningsregistret alternativt
            kräver att den arbetssökande själv ska begära ut informationen
            och bifoga den med sin ansökan innebär större svårigheter för
            många att få jobb. Detta undergräver grundläggande rättsliga principer
            och är långt ifrån en garanti för att förhindra anställning av
            personer som är olämpliga för en anställning. Ur ett arbetsgivarperspektiv
            finns en risk att registerkontroller ger en falsk känsla av trygghet.
            Utredningen om registerutdrag i arbetslivet lämnade i juni förra
            året sitt betänkande (SOU 2014:48) till den dåvarande arbetsmarknadsministern.
          </p>
          <p xml:id="i-ChJrc9JCNU7KZgjgDNKDds">
            Utredningen föreslår en ny lag om att det ska vara förbjudet
            för arbetsgivare att utan författningsstöd begära att arbetssökande
            visar upp utdrag ur belastningsregistret. En arbetsgivare som
            bryter mot förbudet får betala skadestånd.
          </p>
          <head type="h1" xml:id="i-8RUeu1KuqvZDYrDsfgR5Bx">
            Utredningen konstaterar:
          </head>
          <head type="h1" xml:id="i-HnCQ6pzXTD8wYeJRzP3vjF">
            -att antalet utdrag från belastningsregistret har ökat kraftigt
            de senaste tio åren
          </head>
          <p xml:id="i-ApAuRvK5cuEhZoj3kafEuY">
            -att det till stor del är utdrag som begärs av arbetsgivare inför
            anställning vilket innebär ett inte avsett utnyttjande av utdragen
          </p>
          <head type="h1" xml:id="i-9TKY3Gmv1NoYJErFzrza1L">
            -att arbetsgivarnas förfarande innebär en kränkning av arbetssökandes
            personliga integritet
          </head>
          <p xml:id="i-BXAKQgSs3kd7Nx5itvwtiV">
            -att det med hänsyn till dömda personers möjlighet att återanpassa
            sig i samhället är viktigt att arbetsgivares registerkontroll
            begränsas.
          </p>
          <p xml:id="i-43BkZ6G5GuQkeoKS8zmLeb">
            Utredningsförslaget har varit ute på remiss, men därefter har
            inget hänt. Regeringen har inte presenterat något förslag trots
            att frågan är angelägen. Moderaterna vill skyndsamt se förslag
            till riksdagen om att begränsa arbetsgivarnas möjlighet till att
            – utan författningsstöd – begära utdrag av belastningsregistret
            inför anställning.
          </p>
          <head type="h1" xml:id="i-JZuQXPdPerACjRzCR5onNe">
            Minska riskerna för hot och våld mot personal
          </head>
          <p xml:id="i-Y2D1MJQFYZYz5RmPZ5BBdg">
            Bland de intagna i anstalt finns många som är missbrukare och
            har dokumenterade psykiska problem. I sakens natur ligger att
            personalen utövar olika grader av tvång. Detta innebär risker
            för att personalen ska drabbas av hot, trakasserier eller våld
            från de intagnas eller klienternas sida.
          </p>
          <p xml:id="i-Mqyb5sPJSftCYZocdmmadR">
            Det är angeläget att Kriminalvården fortsätter sitt arbete för
            att minska riskerna för hot och våld riktat mot Kriminalvårdens
            personal. Det kan bl.a. göras genom ett strukturerat säkerhetsarbete,
            korrekta riskbedömningar, kontrollåtgärder för narkotikafria fängelser,
            rutiner för att hantera hot och våld mellan intagna, insatser
            som förhindrar brott inifrån anstalterna är några exempel på hur
            säkerheten finns med i det dagliga arbetet. Liksom säkerhetsåtgärder
            vid transporter och insatser mot självmord bland häktade.
          </p>
          <head type="h1" xml:id="i-GQdYBqUY9HMoM3ciHyhTpg">
            Det är viktigt att hot och våld riktat mot personal alltid leder
            till konsekvenser för den intagne.
          </head>
          <head type="h1" xml:id="i-RZa4tprntFzqQQCg3pwNxB">
            Förstärk arbetet mot radikalisering under fängelsetiden
          </head>
          <p xml:id="i-79uGcPaqCywfmqaTXtLuDK">
            Det är viktigt med en sammanhållen politik för att stärka svenska
            myndigheters förmåga och kapacitet att motverka våldsbejakande
            extremism och att förhindra terrorattacker såväl i Sverige som
            i Europa och generellt i världen. Åtminstone en av attentatsmännen
            i Paris, samt attentatsmannen i Köpenhamn, radikaliserades under
            avtjänandet av fängelsestraff. Även på svenska kriminalvårdsanstalter
            kan det förekomma radikalisering av intagna.
          </p>
          <p xml:id="i-RmSzM5MY5bZimX3fuZ52bu">
            Det gemensamma EU-samarbetet Radicalisation Awareness Network
            (RAN) utgör sedan 2007 riktlinjerna för hur Kriminalvården arbetar
            för att upptäcka radikaliserade grupper i fängelser. Det har,
            enligt företrädare för Kriminalvården, förekommit att man har
            splittrat grupper eller konstellationer för att på det sättet
            motverka radikalisering.
          </p>
          <p xml:id="i-Cg6uv885E5tTxgmVY5Fa3G">
            Arbetet mot radikalisering i anstaltsmiljö är ett viktigt arbete
            och får inte stagnera. Det finns därför anledning att se över
            om det inom Kriminalvården görs tillräckligt för att förhindra
            radikalisering och om kunskaperna och metoderna för att upptäcka,
            förebygga och åtgärda sådana företeelser är tillräckliga.
          </p>
          <p xml:id="i-2DYu1LpjN2MLhyWkUagxtZ">
            I Danmark har man gått i längre i sitt förebyggande arbete jämfört
            med Sverige. För att kunna förebygga radikalisering i danska anstalter
            har personalen utbildats om hur radikalisering ska kunna upptäckas.
          </p>
          <p xml:id="i-4YK9satz5NmwBzxwQ6kqg9">
            Kriminalvården har påbörjat ett arbete mot radikalisering på
            anstalterna. Det är viktigt att det arbetet fortsätter och utvecklas
            för att effektivt kunna upptäcka och motverka radikalisering på
            anstalterna.
          </p>
          <head type="h1" xml:id="i-TD7qWU3EH1cvkrRMmWUowW">
            Villkorlig frigivning ska inte vara en rättighet
          </head>
          <p xml:id="i-BZLM1v5swUf3tsP9rTYLyg">
            Förändringar behöver göras när det gäller möjligheten till villkorlig
            frigivning. Det är inte rimligt att de som återfallit i brottslighet
            och på nytt döms till fängelse per automatik friges villkorligt
            efter att två tredjedelar av tiden verkställts. Vi anser att den
            som återfaller i brott och döms till ett nytt fängelsestraff ska
            avtjäna tre fjärdedelar av det nya straffet. Riksdagen beslutade
            om ett tillkännagivande om detta i mars 2015. Vi förväntar oss
            att regeringen återkommer i frågan inom kort.
          </p>
        </div>
        <div type="motSignatures">
          <list>
            <item xml:id="i-5ub88V8dBTX1Bki79DTYyh" who="i-PRHkYxGCaT2cbJpjjfnRtn">
              Beatrice Ask (M)
            </item>
            <item xml:id="i-STQUCMrGrAJHQhPYBCsUic" who="i-NiuBLX8hzt3w2Uyev12Wbt">
              Krister Hammarbergh (M)
            </item>
            <item xml:id="i-BbqzCS7fgVbSzbLBNqx3tw" who="i-Ey2xJ5PQcAYBGtnz2AK3qu">
              Anti Avsan (M)
            </item>
            <item xml:id="i-PPhUMYcfpVZVd4fvD3pQ9y" who="i-DGcLR21cjcBjrD374xbmmM">
              Ellen Juntti (M)
            </item>
            <item xml:id="i-RYmiZwxdSapU3fQfJPucmv" who="i-3HxEFXDaBqsMwwWWabybdY">
              Pia Hallström (M)
            </item>
            <item xml:id="i-NGiB38gV8ce692Yh8Z62nM" who="i-3yGB8i2p5vZhm4Sy536rgC">
              Anders Hansson (M)
            </item>
          </list>
        </div>
      </div>
    </body>
  </text>
</TEI>
