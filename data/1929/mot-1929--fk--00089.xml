<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1929--fk--00089">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__89/mot_1929__fk__89-001.pdf"/>
      <fw xml:id="i-WhDeNJvRAzMrd4z2EJ6iJS">
        Motioner i Första kammaren, Nr 89. 9
      </fw>
      <div xml:id="i-TSsFGUjzm9oiFzX1dNiCcG" type="motHeader">
        <div xml:id="i-4YXLzfVwdBqpTDWT2ZyfBm" type="motTitle"/>
        <div xml:id="i-M6HyhMeEubDnvH9Gs99izP" type="motSubmissionInfo"/>
      </div>
      <div xml:id="i-famVaomQbD9eacFLM5DEi" type="motBody">
        <div xml:id="i-4jXmyKXSibVcrCL1D58XhG">
          <p xml:id="i-FkVjSqh36iEm72rtGSx26Y">
            Nr 89.
          </p>
          <p xml:id="i-HcWizWsYvp4obVp6ZPAioe" type="titleString">
            Av herrar Björnsson och Wahlmark, om upphävande av stämpel- plikten
            beträffande växlar och räntebesked från bankin- rättningar.
          </p>
          <p xml:id="i-Jpw7WZh16PfWrFbSovNt9">
            De flesta av våra stämpelskatter hava, om man bortser från dem,
            som äro att anse som registreringsavgifter, tillkommit vid tider
            av statsfinansiellt nödläge. Det ligger därför i sakens natur,
            att man såväl vid valet av skatteobjekt som vid skattesatsernas
            avvägning mera tagit hänsyn till det tillfälliga budgetbehovet
            än skattens lämplighet i övrigt. Åtskilliga av de skatter, som
            uttagas genom stämpelbeläggning av enskilda handlingar, äro sådana,
            att de icke kunna försvaras som led i ett rimligt skattesystem
            under normala tider. Särskilt gäller detta om våra stämpelskatter
            å växlar och bank- räntor. Växelstämpeln infördes i vårt skattesystem
            första gången 1894, men av- skaffades åter redan 1898. År 1909
            återinfördes den emellertid och har sedan dess kvarstått, trots
            det att man gång efter annan 1 riksdagen väckt förslag om dess
            upphävande. Senast år 1917 förelåg i andra kammaren motion av
            herrar Bengtsson i Kullen och Karlsson i Mo om dess avskaffande.
            Denna motion bifölls av andra kammaren men föll i gemensam votering.
            Uppenbarligen kan beskattning av växlar icke motiveras därmed,
            att den som genom dylika behöver skaffa sig kredit, därigenom
            visar sig äga en sär- skild skatteförmåga, vilken ej på annat
            sätt tages i anspråk. Ej heller kan det göras gällande, att det
            allmänna bereder den som använder växlar en extra förmån som motprestation
            till skatten. Betecknande för den all- männa meningen om skattens
            berättigande torde vara, att vid riksdagsbe- handlingen av ovannämnda
            motion avslagsyrkandena motiverades endast med hänvisning till
            det statsfinansiella läget. Då nu det statsfinansiella läget medger
            väsentliga skattelindringar, synes det oss rimligt, att denna
            skatt upphäves. Med skatten å bankräntor förhåller det sig i viss
            mån annorlunda. I sin nuvarande form daterar sig skatten från
            år 1917, då den sattes i stället för en tidigare utgående omsättningsskatt
            å bankinsättningar. Bortser man ifrån? skattefriheten å mindre
            ränteposter, utgår den med en procent av räntebeloppet. Det åligger
            vederbörande bankinrättning att ombesörja stäm- pelbeläggningen.
            Självfallet medför all ränteinkomst en viss skatteförmåga, men
            denna tages i vanlig ordning i anspråk genom den statliga inkomst-
            och förmögen- hetsskatten, vilken som bekant är så utformad, att
            inkomst av kapital, såle-
          </p>
          <pb facs="riksdagen-motions-pdf/data/1929/mot_1929__fk__89/mot_1929__fk__89-002.pdf"/>
          <fw xml:id="i-LnusarkJyb5RoQ2dbzxQmJ">
            10 Motioner i Första kammaren, Nr 89.
          </fw>
          <p xml:id="i-NXnwqc985N12kJvUnEKzpz">
            des också bankräntor, i stort sett beskattas 33 procent hårdare
            än annan inkomst. Ytterligare extra beskattning av ränteinkomster
            synes därför knappast välgrundad, och i varje fall är det icke
            rimligt, att ränteinkomst från i bank insatta medel skall såsom
            nu är fallet beskattas hårdare än in- komst av exempelvis räntor
            å obligationer och fordringar hos enskilda. Det får anses så mycket
            mera orimligt, som insättarna i våra bankinrättningar till större
            delen utgöras av personer med relativt små kapitaltillgångar,
            under det att förmöget folk brukar placera sina besparingar i
            värdepapper, vilka ge högre avkastning än vanlig bankränta. Slutligen
            har det mot stämpelskatten på bankräntor från skatteteknisk synpunkt
            anmärkts dels att den på grund av bestämmelsen om skattefrihet
            uppmuntrar insättare att dela upp sina insättningar på mindre
            poster, dels att den vållar bankerna mycket arbete i förhållande
            till skattebeloppen. Skatten synes av dessa skäl böra avskaffas
            snarast möjligt. Under åberopande av vad nu anförts, få vi därför
            hemställa,
          </p>
          <p xml:id="i-NRjvCZq2Ve6iYWG6HktG82">
            att riksdagen måtte besluta, att nu stadgad stämpelplikt för
            växlar och räntebe- sked från bankinrättningar av olika slag från
            och med nästa budgetår skall upphöra.
          </p>
          <p xml:id="i-3CVqJpN4YpHwNjGCnbDgDj" type="date">
            Stockholm den 21 januari 1929.
          </p>
          <div xml:id="i-Jiu9CWR7zfdZBjshVmu49J" type="signatureBlock">
            <list xml:id="i-PkBZkTrgqCW6dk282v83QS">
              <item xml:id="i-SPY8ivxSMqJdCMEEJCzs6X" who="i-vZs83m8SE13xH88MxSiK3" type="signature">
                Edv Björnsson
              </item>
              <item xml:id="i-CVSBWb8b6x9z2yWgoLvYYL" who="i-mww7tEHuUV6dtyoLF8VZA" type="signature">
                C. P. Wahlmark
              </item>
            </list>
          </div>
        </div>
      </div>
    </body>
  </text>
</TEI>
