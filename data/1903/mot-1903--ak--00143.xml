<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1903/mot_1903__ak__143/mot_1903__ak__143-001.pdf"/>
      <div type="motHeader" xml:id="i-R9GXrMcc1YS74ABH9oBfcm">
        <div type="motTitle" xml:id="i-D339PsgUToDKZECQPtDnYH"/>
        <div type="motSubmissionInfo" xml:id="i-KYxgC4hRQRqZNtGzJCbqgD"/>
      </div>
      <div type="motBody" xml:id="i-WcjxNgv5q2LSbmAVmvx1Mv">
        <div xml:id="i-JZqepcpo3BxxJDL4tpryrs">
          <p xml:id="i-EdZVaRvrBGjXeWM6cXFJRt">
            Motioner i Andra Kammaren, N:o 148. 1
          </p>
          <p xml:id="i-JgXWuJUHhrJLe3Da3Lz3jn">
            H:o 148.
          </p>
          <p xml:id="i-qh3mD3PjrCxTeh97mAt6M">
            Af herr P. P. Waldenström, om skrifvelse till Konungen an- gående
            utredning af orsakerna till rådande prästbrist.
          </p>
          <p xml:id="i-DkKdEAKM1n8NPwWudxn28R">
            Länge har det klagats öfver prästbrist inom svenska kyrkan, och
            denna brist synes vara i tilltagande. Skall den kunna afhjälpas,
            så måste man först söka efter dess orsaker. Att de ekonomiska
            förhållandena skulle vara en orsak, synes mindre troligt, då dessa
            för närvarande äro bättre på den banan än på många andra, där
            det dock icke är någon brist på personer. Den nyblifne prästen
            får alltid genast en aflönad anställning, om än lönen icke är
            så stor. Och de framtida utsikterna äro alls icke dåliga. Icke
            heller torde orsaken vara, att det skulle vara större brist nu
            än förr på unga män med begåfning och andligt intresse. Tvärtom
            torde sådana finnas nu i större antal än någonsin förr. Enligt
            mitt förmenande — och det är ingalunda gripet ur luften — torde
            orsaken vara att söka i åtskilliga förhållanden inom den bestående
            kyrkliga organisationen. Denna är nämligen, enligt hvad statskyrko-
            principens vänner själfva ganska allmänt erkänna, i vissa stycken
            sådan, att den icke låter försvara sig vare sig inför Augsburgiska
            bekännelsen eller — ja, allra minst — inför den Heliga skrift.
            Ej sällan hör man ock samvetsgranna och vakna präster gifva uttryck
            åt den samvetsnöd, hvari de ofta genom sitt ämbete varda försatta.
            Sant är, att de finna sig däri, om än under suckan. Sant är också,
            att unge män, som äro för prediko- ämbetet begåfvade och hågade,
            men som inför här antydda förhållanden stå tveksamma, träget bearbetas,
            på det de måtte nedtysta samvetets röst och låta sina betänkligheter
            fara. Detta lyckas nog också med somliga. Bih. till Riksd. Prot.
            1903. 1 Saml. 2 Afd. 2 Band. 48 Häft. (N:o143) 1
          </p>
          <pb facs="riksdagen-motions-pdf/data/1903/mot_1903__ak__143/mot_1903__ak__143-002.pdf"/>
          <p xml:id="i-Jk2SHB4uWEetnM1gd8nraA">
            2 Motioner 1 Andra Kammaren, N:o 143.
          </p>
          <p xml:id="i-EexWq2CiuAyyS7v17rZ5Xk">
            Men många äro de, som icke kunna öfvertygas, att det är rätt
            för dem att göra hvad de själfva inse och äfven andra erkänna
            vara orätt, och som därför sakna mod att ingå i ett ämbete, som
            dock skulle tvinga dem därtill. Emellertid kunna äfven andra orsaker
            medverka. Det erkännes villigt. Därför tillåter jag mig endast
            att föreslå,
          </p>
          <p xml:id="i-AhD51KcLuc3WbtfccV2tKe">
            att Riksdagen må i skrifvelse till Kungl. Maj:t anhålla, att
            Kungl. Maj:t måtte låta utreda, hvilka orsakerna kunna vara till
            den rådande prästbristen, äfvensom hvilka åtgärder som kunna böra
            vidtagas för att aflägsna dessa orsaker, samt att Kungl. Maj:t
            där- efter måtte för Riksdagen framlägga de förslag, som af samma
            utredning föranledas.
          </p>
          <p xml:id="i-XyFusoTyNB5xJE3Dq2VniC" type="date">
            Stockholm den 25 februari 1903.
          </p>
          <p xml:id="i-tepaW33Z5EPRTZ5xLegKp">
            P. Waldenström.
          </p>
          <p xml:id="i-EQ36fNmFFMdWih4pbnWNym">
            Stockholm, tryckt hos P. Palmquists Aktiebolag, 1903:
          </p>
        </div>
      </div>
    </body>
  </text>
</TEI>
