<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0416/mot_200102_MJ_0416-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ416 pnr: kd766
          </p>
          <p>
            Motion till riksdagen 2001/02:MJ416
          </p>
          <p>
            av Annelie Enochson och Chatrine Pålsson (kd)
          </p>
          <p>
            Oljespill i Östersjön
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att redarens, befälhavarens och maskintjänstchefens
            straff- ansvar vid illegala oljeutsläpp skärps. 2. Riksdagen tillkännager
            för regeringen som sin mening vad i motionen anförs om att verka
            inom EU för att gällande lagar om straffansvar vid oljeutsläpp
            efterlevs internationellt samt att inom EU gemensamt kunna lagföra
            illegala oljeutsläpp. 3. Riksdagen tillkännager för regeringen
            som sin mening vad i motionen anförs om vikten av att hamnarnas
            åläggande att ta hand om avfall från fartyg efterlevs.
          </p>
          <p>
            Motivering
          </p>
          <p>
            Det internationella samarbetet för att motverka föroreningar
            av havsvattnet påbörjades under 1950-talet och har fortlöpt sedan
            dess med en allt större detaljreglering i takt med fartygens och
            den internationella fartygstrafikens utveckling. Samarbetet har
            påverkats i pådrivande riktning av några stora fartygsolyckor
            som fått internationellt genomslag. Den senaste är Erikahaveriet
            i december 1999 utanför kusten i Bretagne, där 40 mils kust förorenades.
            Detta har bland annat lett fram till två omfattande åtgärdspaket
            inom EU. Vad gäller de illegala oljeutsläppen kan man inte skönja
            samma krafttag. Det är fortfarande alltför lätt att ostraffat
            släppa ut olja till sjöss. Under år 2000 förekom över 400 registrerade
            oljeutsläpp enbart i Östersjön. Runt om Europas kuster är det
            frågan om tusentals utsläpp med både långsiktiga och akuta effekter.
            Antalet personer som blir straffade för detta är mycket litet.
            Ett av skälen till detta är svårigheterna att hitta den direkt
            skyldige ombord och att lagföra denne. Ett skärpt straffansvar
            för redaren, befälhavaren och maskintjänstchefen är därför nödvändigt.
            Den ekonomiska förtjänsten ligger
          </p>
          <pb facs="riksdagen-motions-pdf/data/200102/mot_200102_MJ_0416/mot_200102_MJ_0416-0002.pdf"/>
          <p>
            2001/02:MJ416
          </p>
          <p>
            ju dessutom hos dessa personer och inte hos den person ombord
            som utför själva gärningen. Ett annat skäl till de illegala oljeutsläppen
            är att det internationella samarbetet för att kunna lagföra förövaren
            är bristfälligt. Det är för närvarande inte möjligt att lagföra
            ett illegalt oljeutsläpp i ett annat EU- land. Ett arbete i denna
            riktning är nödvändigt för att vi i alla fall inom EU skall komma
            till rätta med problemet. EU bör också verka utåt för att förbättra
            den ofta bristfälliga lagföringen och återrapporteringen i vissa
            flaggstater. Under det förra riksmötet 2000/01 beslutade riksdagen
            i ett betänkande (2000/01:TU5) att genomföra Östersjöstrategin
            för mottagningsanordningar för fartygsgenererat avfall. Syftet
            med strategin är att skydda miljön i Östersjön från skadlig påverkan
            från fartyg. Detta skall åstadkommas genom ett antal åtgärder
            såsom t.ex. obligatorisk avfallslämning från fartyg till mottagningsanordningar
            i land utan extra kostnader för fartyget. Vidare föreslås att
            tillsynsmyndigheten vid inspektion av fartyg får kontrollera att
            den obligatoriska avfallslämningen har fullgjorts. Det är nu mycket
            viktigt att Östersjöstrategin tillämpas fullt ut i svenska hamnar
            och att Sverige inom Östersjösamarbetet arbetar för att implementeringen
            förbättras i vissa andra hamnar så att sjöfarten verkligen bereds
            de möjligheter att kostnadsfritt lämna avfallet i hamn som är
            grundtanken i Östersjöstrategin.
          </p>
          <p>
            Stockholm den 3 oktober 2001 Annelie Enochson (kd) Chatrine Pålsson
            (kd)
          </p>
        </div>
      </div>
    </body>
  </text>
</TEI>
