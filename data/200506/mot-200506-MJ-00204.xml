<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_204/mot_200506_MJ_204-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ204 pnr: m1146
          </p>
          <p>
            Motion till riksdagen 2005/06:MJ204
          </p>
          <p>
            av Magdalena Andersson (m)
          </p>
          <p>
            Miljösanktionsavgifter
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om likhet inför lagen mellan privata och offentliga
            aktörer. 2. Riksdagen tillkännager för regeringen som sin mening
            vad i motionen anförs om möjligheten till skälighetsbedömningar
            vid utdömande av miljösanktionsavgifter vid bedömning av privata
            aktörer. 3. Riksdagen tillkännager för regeringen som sin mening
            vad i motionen anförs om en översyn av miljöreglerna i syfte att
            minska antalet och förenkla dem.
          </p>
          <p>
            Motivering
          </p>
          <p>
            Då näringsidkare begår smärre förseelser mot miljöregler, t.ex.
            inte i tid lämnar in en köldmedierapport för sina frysanläggningar,
            kan de drabbas av miljösanktionsavgifter på tusentals kronor.
            När offentliga organ, t.ex. en kriminalvårdsanstalt eller ett
            sjukhus, gör samma fel slipper de undan därför att de inte räknas
            som näringsidkare. Ett exempel på detta är Vägverket, som nyligen
            sluppit undan dryga miljösanktionsavgifter på hundratusentals
            kronor när de underlät att begära tillstånd för att schakta bort
            stora jordmassor i samband med ett vägbygge. Berörd kommuns miljökontor
            jämställde Vägverket med näringsidkare och belade verket med sanktionsavgift
            motsvarande den en enskild näringsidkare hade fått. Det tyckte
            dock inte miljödomstolen som friade Vägverket med hänvisning till
            att de är en offentlig aktör. Det är inte rimligt att offentliga
            aktörer och företag behandlas olika av domstolarna. Principen
            om likhet inför lagen bör gälla även här. Det är ingen skillnad
            i miljöpåverkan om ett miljöbrott sker av en privat eller offentligt
            ägd aktör. Inte heller finns något särskilt skäl att offentliga
            aktörer borde ha större rätt att smutsa ner miljön. Därför borde
            också bedömningen i lagens mening vara lika.
          </p>
          <pb facs="riksdagen-motions-pdf/data/200506/mot_200506_MJ_204/mot_200506_MJ_204-0002.pdf"/>
          <p>
            2005/06:MJ204
          </p>
          <p>
            I vissa fall har kommunala miljönämnder valt att vara pragmatiska
            och hellre se till bra fungerande lösningar i stället för blint
            paragrafrytteri. Då visar det sig att om miljönämnden väljer att
            bortse från smärre formaliafel kan ledamöterna i nämnden dömas
            för tjänstefel. Så har också skett i t.ex. Skellefteå, Hylte,
            Enköping och Filipstad. Det finns fall där företag inte ens haft
            rimlig möjlighet att följa miljöbestämmelserna eller där en senare
            hantering av olika problem saknat betydelse för miljöpåverkan.
            Ändå tvingas kommunens miljönämnd att agera, annars riskerar de
            att dras inför domstol om någon överklagar deras beslut. Detta
            är inte rimligt, det måste finnas utrymme för sunt förnuft och
            skälighetsbedömningar även i dessa fall, särskilt om det inte
            leder till någon som helst miljöpåverkan. Den möjligheten till
            skälighetsbedömningar finns i dag t.ex. hos olika statliga tillsynsmyndigheter.
            Det finns också anledning att se över vissa av reglerna som uppfattas
            som alltför krångliga eller detaljerade. Syftet med reglerna är
            att förhindra miljöförstöring, inte att skapa en enorm byråkrati.
            Det finns också många företagare som har svårt att känna till
            alla regler och därför bryter mot dem utan att veta om det. Det
            finns anledning att ställa sig frågan om det inte finns för många
            regler. Reglerna bör därför ses över i syfte att förenkla dem
            och minska deras antal.
          </p>
          <p>
            Stockholm den 16 september 2005
          </p>
          <p>
            Magdalena Andersson (m)
          </p>
        </div>
      </div>
    </body>
  </text>
</TEI>
