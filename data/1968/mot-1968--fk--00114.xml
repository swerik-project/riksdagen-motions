<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__114/mot_1968__fk__114-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Första kammaren, nr 114 år 1968
          </p>
          <p>
            Nr 114 Av herr Lundström, angående båttrafiken över Öresund,
            m. m. (Lika lydande med motion nr 205 i Andra kammaren)
          </p>
          <p>
            Med av statens järnvägar och De Danske statsbaner gemensamt ägda
            Öresundsbolagen i spetsen bedriver öresundsbåtarna en restaurangrörelse,
            till vilken kunder lockas med åtgärder som synes påkalla uppmärksamhet
            från statens sida. I oktober 1966 införde nyssnämnda statsägda
            företag för personer över 65 år kraftiga biljettprisrabatter för
            färd mellan Malmö och Köpenhamn samt mellan Limhamn och Dragör.
            Rabatten gällde pe- rioden oktober—april. Den 1 september 1967
            återupptogs rabattsystemet. Det innebär att 65-åringar kan lösa
            månadskort för det facila priset av kr. 3: 75. Kortet berättigar
            till obegränsat antal resor alla dagar utom lördagar i båda riktningarna
            mellan ovannämnda ändstationer. Det berät- tigar dessutom innehavaren
            till att fritt ta med en följeslagare som säll- skap. För den
            som eventuellt tror att åtgärden är ett utslag av vänlighet mot
            äldre människor kan det vara intressant att kasta en blick på
            båtarnas restaurangannonser i skånetidningarna, där bordets alla
            läckerheter lockande beskrivs. Att matpriserna med hänsyn till
            öppet vatten är synnerligen billiga, säger sig självt. Även spritpriserna
            är lockande låga, jämfört med de svenska, men vad de betyder för
            restauratören fram- går med önskvärd klarhet av ett reportage
            i tidningen Kvällsposten. Brännvinsavansen är på Öresundsbolagens
            m/s Gripen 683 procent men kan på andra linjer uppgå till 1 000
            procent. Syftemålet med det av statsägda Öresundsbolagen använda
            rabattsyste- met är uppenbarligen att bereda intresserade möjlighet
            till så många re- sor som möjligt för att stilla sitt mat- och
            — säkerligen framför allt — sitt spritbehov billigare än på svenska
            restauranger. Särskilt bekvämt är systemet för sådana som är avstängda
            av systembolagen. Observeras bör att — enligt Öresundsbolagens
            cirkulär — någon bestämmelse ej finns om att ”följeslagaren” skall
            ha fyllt 65 år. Och följeslagarna kan alltså vara ständigt nya
            för varje resa. Det har också uppgivits, att på vissa linjer ut-
            delas fribiljetter, i vilket fall än tydligare framgår, att syftemålet
            med båttrafiken ingalunda är en på sunda affärsmässiga principer
            grundad kommunikation mellan Sverige och Danmark utan snarare
            utnyttjandet av territorialvattengränsens möjligheter till en
            skattefri servering av alko- holhaltiga drycker.
          </p>
          <pb facs="riksdagen-motions-pdf/data/1968/mot_1968__fk__114/mot_1968__fk__114-002.pdf"/>
          <p>
            Motioner i Första kammaren, nr 114 år 1968 5
          </p>
          <p>
            Beaktar man bakgrunden till gällande restriktioner beträffande
            infö- rande av sprit och cigarretter över Öresund kan det ifrågasättas
            om den spritservering som stimuleras på sätt här ovan beskrivits
            är ur statens synpunkt acceptabel. Den omständigheten att staten
            själv är delägare i ett av de stora bolag som använder prisrabatten
            inklusive rätten till ”föl- jeslagare” som lockmedel, gör icke
            förhållandet smakligare. Även på en annan båtlinje utövar ett
            statsägt företag en affärsverksam- het som förtjänar närmare granskning.
            AB Trafikrestauranger, även det ett dotterbolag till statens järnvägar,
            säljer på färjan mellan Trelleborg och Sassnitz guldvaror till
            låga priser, ”ofta mindre än halva priset i Sve- rige”, som det
            heter i en annons. Anledningen till de låga priserna är, en- ligt
            Trafikrestaurangers egen uppgift, att man slipper ifrån lyx- och
            om- sättningsskatterna, d. v. s. cirka 30 procent av varans pris.
            Till skillnad från de guldvaror, som turister ofta medför från
            medelhavsländerna, vil- kas kvalitet emellanåt givit anledning
            till överraskningar, gäller det här varor av svensk tillverkning
            och försedda med svenska kontrollstämplar. Trafikrestauranger
            beräknar att på detta sätt sälja guldvaror under nästa år för
            1 miljon kr. Båda här berörda typer av konkurrens bör bli föremål
            för granskning och prövning, bl. a. också huruvida det kan vara
            lämpligt att staten ge- nom sina företag bedriver dylik verksamhet.
            Att den inte är förenlig med de näringsutövarintressen som bedriver
            sin verksamhet inom Sveriges gränser är klart utan några undersökningar.
            Med hänvisning till det anförda föreslås, att riksdagen måtte
            anmoda regeringen dels att — där så erfordras i samverkan med
            den danska regeringen — avbryta ovannämnda statsägda företags
            i motionen kritiserade verksamhet, dels ock att tillsammans med
            den danska regeringen un- dersöka möjligheten till en på sundare
            grundval uppbyggd reguljär båttrafik över Öresund.
          </p>
          <p>
            Stockholm den 19 januari 1968
          </p>
          <p>
            Birger Lundström (fp)
          </p>
        </div>
      </div>
    </body>
  </text>
</TEI>
