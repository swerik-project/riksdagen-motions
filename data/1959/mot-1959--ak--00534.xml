<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00534">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__534/mot_1959__ak__534-001.pdf"/>
      <fw xml:id="i-HVW8H8kn75jwhDzh9ub9NC">
        2 Motioner i Andra kammaren, nr 534 år 1959
      </fw>
      <div xml:id="i-LG5fQyBvG4eDBnN8eGimEW" type="motHeader">
        <div xml:id="i-BdJ9oBHMdqaFgooFSWj3y3" type="motTitle"/>
        <div xml:id="i-MkGF37ut6VV7juGJhg9Aa" type="motSubmissionInfo"/>
      </div>
      <div xml:id="i-AUbPE9FZEo1ZFT8yJ6YvLG" type="motBody">
        <div xml:id="i-TVUr44nCXUTvvpMxcRcUrc">
          <p xml:id="i-K8YWxKKPhwijXsmKfttQYV">
            Nr 534
          </p>
          <p xml:id="i-VkfPuTgd2K5T6BDEqsskZ6">
            Av herr Wachtmeister, i anledning av Kungl. Maj:ts proposition
            nr 110, angående vissa avlönings- m. fl. anslag under riks- statens
            fjärde huvudtitel för budgetåret 1959/60 m. m.
          </p>
          <p xml:id="i-GxtRdnGQTNjfvCaCdd5M6m">
            Kungl. Maj:ts proposition nr 110 inledes med ett förslag till
            omorganisa- tion av försvarets personalvård. Förslaget innebär
            en avsevärd utökning av nuvarande organisation, även om det villigt
            skall erkännas, att försvars- ministern på ett förtjänstfullt
            sätt genomfört kraftiga beskärningar av de ursprungliga lindrigt
            sagt högtflygande planerna. En jämförelse mellan personalvårdsfrågans
            behandling och det öde, som längre fram i propositionen drabbat
            försvarsgrenschefernas yrkanden i vad avser personalstaterna,
            kan icke gärna framkalla annat än en viss förvå- ning. Det måste
            t. ex. förefalla underbefälet mycket egendomligt, att de- partementschefen
            icke anser sig kunna gå med på ett genomförande av riks- dagens
            redan fattade principbeslut (i enlighet med proposition nr 120
            p. 2 till 1952 års riksdag), att underbefälsorganisationen skulle
            ges en sådan utformning, att dess tjänster kunde betraktas som
            ett slutyrke och ej blott som en övergång till ett annat. Så mycket
            egendomligare ter sig detta, som samtidigt stabsorgan tillåtas
            svälla ut snart sagt hur som helst. Av barmhärtighet såväl mot
            dem på militärt håll, som av opportunitets- skäl ej vågat motsätta
            sig förslaget, som mot den utredningsman, som lig- ger bakom både
            nuvarande och tidigare förslag, skall jag här ej detalj- granska
            utredningen utan blott dröja vid några av departementschefen till-
            styrkta punkter. Lika väl som vid de lokala förbanden den för
            personalvården ansvarige förutsättes vara officer, lika väl bör
            detta vara fallet i försvarsstaben. Det finnes ingen som helst
            anledning att här inrätta en civil byrå vid sidan av försvarsstabens
            sektioner, och byråchefsbefattningen kan därför saklöst utgå;
            chef för personalvårdsavdelningen bör givetvis i princip vara
            officer, ev. arvodesbefattning. Som chef för bostadsdetaljen föreslår
            försvarsministern en byråinten- dent i lönegrad Ae 21. Det finnes
            i hela utredningen knappast någon befatt- ning mindre motiverad
            än denna. Vi ha en väl organiserad kommunal bo- stadsförmedling,
            och den förtursrätt till bostäder, som i vissa fall måste tillförsäkras
            militär personal, kan utan ett öres extra kostnad klaras av genom
            förhandlingar inom nuvarande organisation, flera är icke våra
            garnisonsorter. Den nya organisationens allmänna mål vidröras
            i propositionen endast
          </p>
          <pb facs="riksdagen-motions-pdf/data/1959/mot_1959__ak__534/mot_1959__ak__534-002.pdf"/>
          <fw xml:id="i-7FSSo94YxWcKDvWaQLUjc3">
            Motioner i Andra kammaren, nr 534 år 1959 3
          </fw>
          <p xml:id="i-J9WgBERg9taeBxGeJdgqtN">
            i mycket allmänna ordalag. Ett närmare studium av själva utredningen
            bringar tyvärr ej större klarhet i detta spörsmål. Det dunkelt
            sagda är det dunkelt tänkta; får man blott organisationen, skall
            man nog se till, att man skapar mer eller mindre viktiga arbetsuppgifter
            och med tiden än fler tjänster. I utredningen bekräftas f. ö.
            denna perfekta tillämpning av Parkinsons lag. Det har blivit ett
            ökat antal tjänstemän att betjäna; där- för måste kontorsbiträdesbefattningen
            i Ao 5 vid expeditionen ändras till en kanslibiträdestjänst i
            Ao 7 och ett nytt skrivbiträde tillkomma. Stats- kontorets avstyrkan
            är förvisso väl befogad. Förutom den omständigheten, att i nuvarande
            statsfinansiella läge varje kostnadsökning inom fjärde huvudtiteln
            givetvis bör gå till sådana ända- mål, som direkt verka höjande
            på vår värnkraft, talar mot en utökning av personalvårdsorganisationen
            även den omständigheten, att utredning om försvarets högsta ledning
            pågår. Det torde ej vara obefogat att förutsätta, att denna utredning
            kommer att utmynna i stora förändringar för försvars- stabens
            del. På grund härav måste det vara olämpligt att genom ett beslut
            nu i vad avser en fristående personalvårdsorganisation föregripa
            ifråga- varande utredning. Visserligen kan ej detta skäl åberopas
            gentemot en förändring på det lokala planet. Men varför skall
            det nödvändigtvis vara en förändring där? Det nuvarande systemet
            har visat sig fungera fullt tillfredsställande — och bör kunna
            få fortsätta därmed. Rent allmänt kan om personalvårdsorganisationen
            sägas, att den är syn- nerligen väl lämpad för arvodestjänster.
            Därmed får man befattnings- havare, som väl förstå att samordna
            de militära kraven med personalvår- dens, man slipper instifta
            en civil hierarki inom det militära, och man kan sist men icke
            minst förbilliga det hela avsevärt. Självfallet skulle personalvårdsbyrån
            inom försvarsstaben enligt utred- ningen utge en särskild publikation,
            Meddelanden från försvarsstabens per- sonalvårdsavdelning. Det
            är häpnadsväckande, att ett dylikt förslag kun- nat komma fram
            efter den hårda kritik, som riktades mot den militära presstjänsten
            av 1953 års statsrevisorer. Till följd av riksdagens beslut med
            anledning av denna kritik tillsatte ÖB en utredning i frågan.
            Under p. 5 behandlar propositionen denna verk- samhet, och man
            kan där göra den något förbryllande upptäckten, att resul- tatet
            av besparingsutredningen blivit, att det hela blivit dyrare. Någon
            som helst hänsyn till statsutskottets utlåtande (1954:104), att
            ytterligare rationalisering borde vara möjlig, har icke tagits.
            Intet finnes att erinra emot ÖB:s uttalande (prop. sid. 27): ”En
            central- dirigerad upplysning anses slutligen enligt utredningen
            kunna medföra, att försvarsgrenarna blir otillbörligt bundna.”
            Detta talar till förmån för ett bibehållande av de nuvarande försvarsgrenstidskrifterna,
            som numera
          </p>
          <pb facs="riksdagen-motions-pdf/data/1959/mot_1959__ak__534/mot_1959__ak__534-003.pdf"/>
          <fw xml:id="i-NEEnPU4aF2SLE1thW4Zg4G">
            4 Motioner i Andra kammaren, nr 534 år 1959
          </fw>
          <p xml:id="i-Su4cndB6uqg2kT1iNoQG1z">
            väl funnit sin form och samtliga äro välredigerade och läsvärda.
            Vad ”Kon- takt med krigsmakten” beträffar, kan man i likhet med
            försvarets civilför- valtning med skäl ifrågasätta dess existensberättigande.
            Tidskriften fyller ej i något avseende de krav, man har att ställa
            på en publikation av dess karaktär. Att kunna föra upp den till
            erforderlig nivå är emellertid av eko- nomiska skäl otänkbart,
            att inskränka den till färre antal nummer enligt statens organisationsnämnds
            förslag vore en halvmesyr. Ingen kommer att sakna den, och den
            kan därför utan men för någon nedläggas. Över huvud förefaller
            försvarsministern att i propositionen ha gynnat stabsorganen på
            truppens bekostnad. Det hade annars kunnat vara tillfälle att
            närmare granska hela försvarsstabens pressdetalj. Skall en sådan
            ha något berättigande, bör den givetvis vara helt objektiv i sina
            pressöver- sikter, men detta torde vara det sista, som kan sägas
            om verksamheten för närvarande. Kritiska uttalanden förbigår man
            helt och tar bara med behag- liga. Betecknande är, att en ledare
            i Smålands Folkblad just om problemet Stab och Trupp icke funnit
            nåd för vederbörande pressklippare. Då för- svarsministern i propositionen
            blott flyktigt behandlat frågan, är jag emel- lertid icke beredd
            att komma med något yrkande härutinnan. Under hänvisning till
            vad jag ovan framfört får jag hemställa, att riksdagen måtte besluta
            i anledning av Kungl. Maj:ts proposition nr 110 under p. 1 a)
            att ingen utökning av försvarets personalvårdsorga- nisation nu
            vidtages och att därför personalförteckning en- ligt departementschefens
            förslag icke fastställes, b) att avlöningsstaten för försvarets
            personalvård fast- ställes till nu gällande, ce) att till Försvarets
            personalvård: Avlöningar för bud- getåret 1959/60 anvisa ett förslagsanslag
            av 738 000 kronor. under p. d att tidskriften Kontakt med Krigsmakten
            måtte nedläg- gas och därav betingad minskning i löneanslaget
            vidtages.
          </p>
          <p xml:id="i-7eDvtTPDfehoisM95tZdRH" type="date">
            Stockholm den 9 april 1959
          </p>
          <p xml:id="i-LzBF4wcSDbnczLfh3arwb6" type="signatureBlock">
            Hans Wachtmeister
          </p>
        </div>
      </div>
    </body>
  </text>
</TEI>
