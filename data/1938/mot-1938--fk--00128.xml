<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__128/mot_1938__fk__128-001.pdf"/>
      <div type="motHeader" xml:id="i-MBw5p1ck6jrf4Z2LduT3RN">
        <div type="motTitle" xml:id="i-VRjVwGUJMN185LTJna8eKP"/>
        <div type="motSubmissionInfo" xml:id="i-HVJjmERo4ViiUqPtxaPbNX"/>
      </div>
      <div type="motBody" xml:id="i-V1KvDvvdXjcHiz9WzAjBoE">
        <div xml:id="i-L9kuqNidYcPwX3Pe3vYHPK">
          <p xml:id="i-Q9Z6U3tk6g7rAkQYmQjDNu">
            Motioner i Första kammaren, Nr 128. 1
          </p>
          <p xml:id="i-FL824ioA82UtyPrGDc7YqU">
            Nr 128.
          </p>
          <p xml:id="i-ApsrN5d96oG64FmMwqnijy">
            Av herr Domö m. fl., om införande i grundlag av vissa av det
            nuvarande samhällets fundamentala principer.
          </p>
          <p xml:id="i-HQkeQN81BCxtJVKG7Cfaj4">
            När 1766 den principen för första gången genomfördes i svensk
            statsrätt, att ingen grundlagsändring skulle kunna genomföras
            utan efter två riks- dagars beslut med mellanliggande nyval till
            åtminstone en del av riksdagen, så ville man givetvis dels förekomma
            förhastade beslut, dels giva valmans- kåren ett tillfälle att
            göra sin röst hörd, innan det definitiva beslutet fattades. Det
            var uppenbart att man ansåg, att de frågor, som reglerades i grund-
            lagarna, voro av alldeles särskilt fundamental betydelse. Samma
            uppfatt- ning kom till uttryck, när samma regler 1809 återinfördes
            i den svenska författningsrätten. Den som nu läser våra grundlagar
            kan knappast undgå att observera, att många av deras bestämmelser
            äro av så ringa vikt, att författningarnas särskilda garantier
            vid deras revision förefalla föga motiverade. Frågorna om statsrådens
            rang, om markegångstaxornas upprättande och om taxerings- mans
            ansvar behandlas sålunda i vår främsta grundlag, och i de övriga
            grundlagarna regleras en rad av statslivets detaljer, som i andra
            länder förbehållas lagar och stadgar av en helt annan dignitet.
            Utvecklingen har också på många punkter gått i den riktningen
            att ur grundlagarna ut- mönstra dylika detaljbestämmelser, särskilt
            i sådana fall, då det varit önskvärt att i viss utsträckning laga
            efter lägenheten eller möjliggöra en snabbare revision av rättssatserna,
            än som är tillåtet i fråga om grundlags-
          </p>
          <p xml:id="i-2H2Fg1isEJSAbLrFmER9zj">
            stadgandena. Å andra sidan är det uppenbart, att statsmakterna
            stå — eller kunna ställas — inför avgöranden, som äro långt mera
            betydelsefulla och fram-
          </p>
          <p xml:id="i-UgB39y5WcENUMrXyNCxWV1">
            tidsdigra än de, som falla inom ramen av en grundlagsrevision.
            Det synes rimligt att de garantier, som nu gälla för förändringar
            av grundlagarna, ut- sträckas till att gälla även dessa, mera
            betydelsefulla avgöranden. Ty skulle man icke framför allt om
            dessa sistnämnda beslut ha rätt att kräva, att de icke tillkomma
            genom förhastanden och att de motsvara folkets mogna och välövervägda
            vilja? Det är ett klart demokratiskt krav, att en tillfällig maktinnehavare
            icke utan folkets hörande skall kunna genomföra förändringar,
            som i sak innebära en djupt ingripande revolution, en revolution,
            ur vilken en återgång kanske knappast är möjlig. I svensk politik
            har sedan långliga tider en social revolution icke varit aktuell
            politik, om också kraven därpå ha omfattats i vissa delar av sam-
            hället. Nu gällande principer för den svenska samhällsordningen
            ha därför Bihang till riksdagens protokoll 1938. 3 saml. Nr 128—151.
            235 38
          </p>
          <pb facs="riksdagen-motions-pdf/data/1938/mot_1938__fk__128/mot_1938__fk__128-002.pdf"/>
          <p xml:id="i-Kdsm69icV9Vvr1Jf6nh5x6">
            2 Motioner i Första kammaren, Nr 128.
          </p>
          <p xml:id="i-GxCRV8tvwzaeBUqpi2jUrH">
            endast svagt kommit till uttryck i våra grundlagar. Man har icke
            ansett nödigt att bereda ett särskilt skydd åt principer, som
            icke på allvar varit hotade. I andra länder, där det politiska
            livets puls varit hetare, har man varit angelägen att bereda garantier
            även för samhällets, ej blott för statsorga- nisationens, grundläggande
            principer. I de engelska kolonierna ute i Nord- amerika skapades
            sålunda redan tidigt s. k. rättighetsförklaringar och under inflytelser
            från dessa tillkom 1789 Frankrikes berömda Deklaration om människans
            och medborgarens rättigheter, som enligt vissa staträttslärare
            ännu har gällande kraft. Sedan ha i ett flertal europeiska länder
            liknande rättighetsförklaringar antagits, stundom också förenade
            med en katalog över medborgerliga skyldigheter. Sverige har givit
            grundlags skydd åt tryckfriheten. Denna är dels garan- terad genom
            en bestämmelse i RB. F. 8 86, dels genom Tryckfrihetsförord- ningen.
            Härmed har en av hörnstenarna i ett fritt samhälle fått en säker
            förankring. Det är icke möjligt att utan kränkning av svensk grundlag
            göra ett djupare ingrepp i den rätt, som tillkommer svensk medborgare
            att inom av lagen angivna gränser i tryck framföra sina tankar.
            Förenings: och församlingsfriheten har emellertid i svensk rätt
            fått ett långt svagare skydd, och detsamma gäller om yttrandefriheten
            i andra for- mer än 1 tryckt skrift. I nära principiellt sammanhang
            med dessa frågor stå religionsfriheten, problemen om religionssamfundens
            ställning, om med- borgarnas rättsställning inom och i förhållande
            till olika organisationer. BR. F. 8 16, som stundom kallas för
            vår magna charta, ger inga betryg- gande rättsgarantier för de
            medborgerliga fri- och rättigheter, som ingått 1 det svenska rättssamhällets
            rättsmedvetande och praxis. Nämnda para- graf innehåller en erinran
            till Konungen om den administrativa maktens gränser, sådana dessa
            äro i lag bestämda, men innehålla inga materiella rättsregler,
            som binda lagstiftningen. Den hindrar icke att lagar antagas,
            som allvarligt kränka både föreningsfrihetens, församlingsfrihetens
            och religionsfrihetens fundamentala principer. Det skulle uppenbarligen
            vara en stor vinning för rättssäkerheten i vårt land att få de
            i modernt svenskt rättsmedvetande levande grundsatserna på dessa
            ömtåliga områden inskrivna i svensk grundlag. Den avspänning,
            som för närvarande synes råda i de religiösa frågorna, torde göra
            den nuvarande tidpunkten särdeles lämplig för ett principiellt
            fastställande av den lösning, som den kyrkliga organisa- tionens
            och religionsfrihetens problem fått i vårt nuvarande samhälle.
            Genom i maj 1918 tillkallade särskilda sakkunniga utreddes församlings-
            friheten och förslag framlades bland annat åsyftande ett tillägg
            till RB. F. 8 86 och dessutom en särskild lag, stiftad av konung
            och riksdag. För- slaget rönte emellertid åtskillig kritik och
            ledde icke till några lagstiftnings- åtgärder av det slag, som
            de sakkunniga förordat. Föreningsfriheten och organisationsväsendet
            ha åtskilligt diskuterats, icke minst i sammanhang med frågan
            om »tredje mans rätt». Det torde vara tydligt att denna diskussion
            visat, att det åtminstone finns vissa grund-
          </p>
          <pb facs="riksdagen-motions-pdf/data/1938/mot_1938__fk__128/mot_1938__fk__128-003.pdf"/>
          <p xml:id="i-NBdHNEQprN2gE2Uw1m5U3">
            Motioner i Första kammaren, Nr 128. 3
          </p>
          <p xml:id="i-VbUBSZK8FkJ5TiLWejZr6R">
            satser, varom alla de kunna enas, som hålla på en fri samhällsordning,
            grundsatser, som visserligen understundom blott giva en ganska
            begränsad frihet. Även dessa principer borde enligt motionärernas
            förmenande få grundlags helgd. Äganderättens princip, som redan
            i 1789 års franska rättighetsförklaring intog en bemärkt plats
            bland medborgarnas rättigheter, har i R. F. $ 16 samma svaga skydd
            som övriga fri- och rättigheter. Även denna punkt är i vårt moderna
            samhällsliv av största betydelse. Erfarenheten har visat, att
            där statsmakten är i tillfälle att kränka denna princip att i
            sin hand förena den politiska och den ekonomiska makten i samhället,
            där äro övriga fri- och rättigheter föga värda. Även på sakrättens
            område gäller det, att med- borgarna kunna ha rätt att vänta,
            att djupgående ingrepp icke ske utan den noggrannare prövning
            och utan den vädjan till folkets mening, som är förutsättningen
            för en grundlagsändring. Naturligtvis måste en fixering i grundlagen
            av den moderna äganderättens begrepp även inbegripa de begränsningar,
            som denna fått vidkännas. Ex- propriationsinstitutets huvudmoment
            måste medtagas med dess villkor för expropriation, med dess krav
            på fullständig ersättning för liden förlust o. s. v. Även andra
            begränsningar (genom vanhävdslag, gruvlagstiftning etc.) måste
            i princip fastslås. Uppgiften är icke alldeles lätt — men många
            författ- ningar ha icke desto mindre sökt lösa densamma. Även
            den radikala tyska Weimarförfattningen 1919 (i sin art. 153) väjde
            icke undan för de svårigheter, som problemet innebär. Ända fram
            mot världskrigets slut var rättsstatens idé en gemensam egen-
            dom för rättsmedvetandet i Europa. 'Tryckfrihet, förenings- och
            församlings- frihet, religionsfrihet och personlig äganderätt
            voro allmänt erkända rätts- grundsatser. I stat efter stat ha
            emellertid dessa rättssatser blivit skjutna åt sidan. Även om
            icke någon omedelbar fara skulle föreligga för dessa grundsatsers
            åsidosättande i vårt land, torde vi ha skäl att rusta oss mot
            överrumplingar, företagna måhända av tillfälliga maktinnehavare
            i strid mot folkets rättsmedvetande. När det gäller att skydda
            samhällets bärande prin- ciper mot dylika överrumplingar, synas
            de former, som sedan gammalt gälla för svensk grundlagstiftning,
            synnerligen värdefulla. Naturligtvis kan man ifrågasätta, om icke
            ännu en garanti kunde krävas för de här hävdade principernas upprätthållande.
            I vissa länder ha dom- stolarna rätt att icke tillämpa de lagar,
            vilkas innehåll strida mot konstitu- tionen. En makthavare, som
            icke respekterade grundlagens bud, skulle emel- lertid säkerligen
            också förstå att sätta domstolarnas här nämnda befogenhet ur funktion.
            Det torde också vara olämpligt att pålägga våra domstolar ömtåliga
            politiska uppgifter, särskilt i en tid, när krafter äro i rörelse
            för att diskreditera det svenska domstolsväsendets auktoritet
            genom att ifråga- sätta dess objektivitet. En maktfaktor, som
            åsidosatte grundlagens bud, skulle helt visst redan härigenom
            se sin ställning försvagad. Den skulle troligen hellre försöka
            att på laglig väg få sina syften förverkligade än att
          </p>
          <pb facs="riksdagen-motions-pdf/data/1938/mot_1938__fk__128/mot_1938__fk__128-004.pdf"/>
          <p xml:id="i-Aos1k2Z5fcG7samNpjPio7">
            4 Motioner i Första kammaren, Nr 128.
          </p>
          <p xml:id="i-X2Zkpd9e2LWxqur3dT7BsN">
            genom en kränkning av grundlagarna mot sig mobilisera det svenska
            rätts- medvetandets anklagelser. Som redan förut blivit framhållet
            ha vissa länder i sina författningar haft en katalog över medborgarnas
            plikter vid sidan om deras rättigheter. Detta är även fallet i
            vissa moderna konstitutioner. Helt visst förtjänar även denna
            tanke att övervägas. Ytterst blir kanske dock skillnaden icke
            så stor. Det område, som genom rättighetsförklaringar av det ena
            eller andra slaget lämnas fritt för medborgarnas personliga insatser,
            är också i ordets egent- ligaste mening området för hans personliga
            ansvar och personliga pliktupp- fyllelse. Modern lagstiftning
            lägger för övrigt så många plikter på med- borgaren, att det närmast
            måste betraktas som en fördel, att det fortfarande finns områden,
            där medborgaren i sitt handlande mera ledes av pliktmed- vetandets
            krav än av lagens bestämmelser. På här ovan anförda grunder få
            vi föreslå riksdagen
          </p>
          <p xml:id="i-79E7NSaspBnvU8sfqjeNQ1">
            att i skrivelse till Kungl. Maj:t anhålla om utredning och förslag
            i syfte att i grundlag införa och bestämma några av det nuvarande
            samhällets fundamentala principer på sådant sätt, att dessa icke
            kunna åsidosättas utan en ändring av svensk grundlag. De principer,
            som därvid i första hand böra komma i fråga, äro: förenings-,
            församlings-, yttrande- och religions- friheten samt den personliga
            äganderätten. Stockholm den 22 januari 1938.
          </p>
          <p xml:id="i-XSFcXxA6KojDguGvfpq73a">
            Fritiof Domö. Th. Borell. Gustaf Tamm. J. B. Johansson. Gustaf
            Velander. M. Svensson. Nils Gabrielsson. Georg Andrén.
          </p>
        </div>
      </div>
    </body>
  </text>
</TEI>
