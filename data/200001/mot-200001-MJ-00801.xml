<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0801/mot_200001_MJ_0801-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ801 pnr: m275
          </p>
          <p>
            Motion till riksdagen 2000/01:MJ801
          </p>
          <p>
            av Lennart Fridén och Per-Samuel Nisser (m)
          </p>
          <p>
            Mikrovågor, magnetism och miljöhot
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av stärkt och samordnad forskning kring mikrovågsrelaterade
            medicinska risker och att en = restriktiv tillståndspolitik tillämpas
            i avvaktan på säkra forskningsresultat.
          </p>
          <p>
            En ökad exponering från magnetism och mikrovågor
          </p>
          <p>
            Antalet mobiltelefoner har ökat explosionsartat och företrädare
            för telebolag anser att vi i framtiden bara kommer att telefonera
            trådlöst. Som alltid när nya uppfinningar ger snabb utveckling
            och en stegrad omsättning ger en känsla av eufori bland såväl
            tekniker som ägare, ligger risken för att drabbas av ”fartblindhet”
            nära. De som drabbas av uppfinningarnas ”barnsjukdomar” och baksidor
            riskerar att bli ”överkörda”. En allt mer uppenbar baksideseffekt
            av mikrovågsanvändning är överkänslighetsreaktioner. Det gäller
            mobiltelefoni och det gäller datorstrålning. På samma sätt kan
            vi se reaktioner mot magnetfält runt högspänningsledningar och
            även, för den som redan ”gått över gränsen”, för toleransmarginalen
            för den mänskliga organismen, allergiliknande reaktioner även
            för normal hushållsström. Vi har i Sverige fått ett växande antal
            av s.k. elallergiker, även om den termen inte är rättvisande.
            På samma sätt som när s.k. oral galvanism började uppträda och
            det saknas entydiga forskningsresultat, så blir ofta de drabbade
            bemötta med oförstående, betraktas som psykosomatiska fall eller
            rent av som inbillningssjuka. Faktum kvarstår; ett stort antal
            människor världen över — tusentals i Sverige — har drabbats av
            medicinska förändringar där elektriskt inducerad magnetism och/eller
            mikrovågor är enda i nuläget synbara förklaringen till att besvären
            uppstått. Mycket finns fortfarande att göra inom
          </p>
          <p>
            Si
          </p>
          <pb facs="riksdagen-motions-pdf/data/200001/mot_200001_MJ_0801/mot_200001_MJ_0801-0002.pdf"/>
          <p>
            2000/01:MJ801
          </p>
          <p>
            52
          </p>
          <p>
            forskningen och frågorna radar upp sig kring dessa nya miljöfaktorers
            roll. Ingen vet om de är enda orsaken eller om de är en utlösande
            faktor i kombination med andra miljöeffekter.
          </p>
          <p>
            Ställningstaganden i andra länder
          </p>
          <p>
            I avvaktan på säkrare forskningsresultat har länder som Italien,
            Schweiz och Australien infört bestämmelser som leder till stor
            restriktivitet vid utplaceringen av mobiltelefonmaster. Inom EU
            har man bestämt sig för att problemet skall utredas närmare. EU
            har därför också rekommenderat att försiktighetsprincipen skall
            tillämpas. I Italien, där problemen kallas elektrosmog, betraktar
            man detta som andra föroreningar. Man har också skärpt lagstiftningen.
            I Schweiz ligger gränsvärdena för högsta tillåtna exponering av
            elektromagnetiska fält flera tiotals gånger under den svenska
            nivån. Forskningen måste «samordnas och påskyndas. Försiktighet
            rekommenderas. Mot bakgrund av dessa såväl fakta som internationella
            erfarenheter och det oklara forskningsläget är det förvånansvärt
            att den svenska regeringen givit tillstånd till utplaceringen
            av mobiltelemaster i närheten av för dyra pengar s.k. elsanerade
            hus. Insatser som alltså varit till ingen nytta och bl.a. tvingat
            människor att flytta och orsakat onödiga kostnader för kommuner
            och enskilda. Det har t.o.m. varit svårt att få till små zoner
            utan mobilantenner i glesbygd. Att mikrovågor har en effekt på
            biologisk materia vet var och en som har en mikrovågsugn. Att
            magnetfält kan påverka omgivningen — oavsett det rör sig om fysiska
            eller biologiska effekter — vet var och en som får order att stänga
            av sin bärbara telefon vid besök på sjukhus eller på flygresor.
            Restriktionerna vid användandet av undersökningsapparatur och
            annan apparatur på vårdinrättningar talar också sitt tydliga språk.
            Forskare på Karolinska Institutet och på andra orter i Sverige
            har också påvisat olika medicinska effekter av olika slag av mikrovågor.
            Dessvärre har anslagen till en fortsättning av denna forskning
            varit svår att få och neddragningar har t.o.m. gjorts under pågående
            projektarbete. Det är många frågor som måste få sina svar. Relationen
            mellan en medicinsk effekt och de av oss skapade mikrovågorna,
            som läggs ovanpå de olika vågor som redan naturen utsätter oss
            för, måste utredas snabbt och åtgärder vidtagas för att eliminera
            och helst undanröja alla risker. Flera problem torde på relativt
            kort tid kunna utredas. För att få ett samstämmigt agerande från
            försäkringskassor och pensionsinrättningar är det viktigt att
            forskningsresultat som leder till vetenskaplig konsensus kan presenteras.
            Annat, som t.ex. risken för genetiska förändringar, kanske vi
            inte får kunskap om förrän under senare generationer. Just därför
            bör restriktivitet gälla vid all anläggning av strålningsinducerande
            verksamheter. Det är vi skyldiga våra efterkommande.
          </p>
          <pb facs="riksdagen-motions-pdf/data/200001/mot_200001_MJ_0801/mot_200001_MJ_0801-0003.pdf"/>
          <p>
            2000/01:MJ801
          </p>
          <p>
            Stockholm den 30 september 2000
          </p>
          <p>
            Lennart Fridén (m) Per-Samuel Nisser (m)
          </p>
          <p>
            53
          </p>
        </div>
      </div>
    </body>
  </text>
</TEI>
