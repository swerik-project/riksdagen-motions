<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00363">
  <teiHeader>
    <fileDesc>
      <titleStmt>
        <title>Åtgärder för att värna patent</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder för att värna patent</title>
          <idno type="rdwebb">H002N363</idno>
          <rs type="number">N363</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N363/text</ref>
          <ref type="dokument_url_html">http://data.riksdagen.se/dokument/H002N363</ref>
          <ref type="dokumentstatus_url_xml">http://data.riksdagen.se/dokumentstatus/H002N363</ref>
          <ref type="doc">http://data.riksdagen.se/fil/C241E09E-2C21-44BF-ACCA-AABD27927BE5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-WpwTRcdcGLWddgdaUtKiwJ</idno>
            <name>Staffan Anger</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BF6ETfn56dVjUhqJVCqdfd" type="signed"/>
        <correspContext corresp="i-BF6ETfn56dVjUhqJVCqdfd">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-WpwTRcdcGLWddgdaUtKiwJ"/>
          <note type="signatory" corresp="i-GJLL78ePjJhSXVWBYyRW8t"/>
        </correspContext>
        <correspAction type="numbering" xml:id="i-3evp2mszhiqutii1H9YoBk">
          <date when="2012-10-08"/>
        </correspAction>
        <correspAction type="submission" xml:id="i-ETxPwaSGNrG2UTBSXakXkd">
          <date when="2012-10-05"/>
        </correspAction>
        <correspAction type="transfer" xml:id="i-Kd5f3hqXmiypgeQdd8tufR">
          <date when="2012-10-04"/>
        </correspAction>
        <correspAction type="assigned" xml:id="i-H3yfVeskt1ZNCxezruigzx"/>
        <correspContext corresp="i-H3yfVeskt1ZNCxezruigzx">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8jC8gjxuNS1bBkYJwN3wxg">
            Förslag till riksdagsbeslut
          </head>
          <list style="ol">
            <item xml:id="i-CQZZhAAXZh4a9dWmkRkVs6">
              Riksdagen tillkännager för regeringen som sin mening vad som
              anförs i motionen om en genomgång av i vilken omfattning som svenska
              patent blir föremål för intrång i andra länder och vissa närliggande
              frågor.
            </item>
            <item xml:id="i-Dq1efsX6gwSthawmaJ1Zub">
              Riksdagen tillkännager för regeringen som sin mening vad som
              anförs i motionen om ökade möjligheter att väcka åtal för patentintrång.
            </item>
            <item xml:id="i-3935KYfSjYLrVdR8z4RnLD">
              Riksdagen tillkännager för regeringen som sin mening vad som
              anförs i motionen om polisens och åklagarväsendets arbete med
              patentintrång. 1
            </item>
          </list>
          <p xml:id="i-GXqXgRkbL1TPqJ95F34nwP">
            1 Yrkande 3 hänvisat till JuU.
          </p>
        </div>
        <div type="motContent">
          <head type="h1" xml:id="i-FVtxoaJzHgfVQyg3Xgmddr">
            Motivering
          </head>
          <p xml:id="i-BxHqaidahUQsNpCT7ir1C2">
            Regeringen har ökat satsningarna på svensk forskning med mångmiljardbelopp.
            Det finns också många briljanta, svenska uppfinnare som verkar
            utanför universitetssfären. För att skydda de stora kommersiella
            värden, som ligger i innovationer och uppfinningar, finns patentsystemet.
            Mycket tyder dock på att patentsystemet i en del fall inte fyller
            sitt syfte.
          </p>
          <list style="ul">
            <item xml:id="i-U3CHKWwryKu4EcwmnjJcS3">
              Det är dyrt att få patent. Om man vill ha patent i flera EU-länder
              krävs en översättning av patentskriften (ofta cirka 25 sidor)
              till respektive lands språk. En amerikansk uppfinnare som vill
              ha patent i USA:s alla 50 delstater behöver bara göra en ansökan.
              Arbetet med att skapa ett EU-patent, där handelsminister Ewa Björling
              bidragit till att driva på förhandlingarna, har dock äntligen
              burit frukt och ett EU-patent tycks kunna bli verklighet våren
              2014. Det kommer att bli en betydelsefull förbättring för uppfinnare
              och innovatörer i Sverige och i de 24 övriga EU-länder som har
              ställt sig bakom systemet.
            </item>
            <item xml:id="i-Evjm3hCeCro16CUEkYoJtG">
              Patentintrång är mycket vanligt förekommande. På uppdrag av EU
              granskades år 2000 omkring 600 europeiska patent. Samtliga patent
              med något kommersiellt värde hade kränkts i USA. Striden i amerikanska
              domstolar om Håkan Lans färggrafikpatent är välbekant. Också andra
              svenska innovatörer har utsatts för patentintrång. Mycket tyder
              på att stora företag i många fall inte drar sig för att kränka
              patent som tillhör mindre företag eller enskilda innovatörer.
              De förlitar sig på att mindre företag inte vågar ta den ekonomiska
              risk det innebär att inleda en rättslig patenttvist.
            </item>
            <item xml:id="i-Xh75JyjPdwen2dYqVQHBGV">
              Det är dyrt att driva patenttvister. Om något mindre företag
              ändå skulle väcka talan, förlitar de stora företagen sig inte
              sällan på att kunna fördröja processen tills det mindre företagets
              pengar tar slut.
            </item>
          </list>
          <p xml:id="i-Am93hnV4E2eLR9cXuVn2bb">
            Detta är ett allvarligt problem. Om svenska innovatörer inte
            kan skydda sina patent och få betalt för sina investeringar, riskerar
            det att minska benägenheten att satsa på sådan verksamhet. Dessutom
            kan det leda till att Sverige inte får full utväxling i form av
            jobb och tillväxt på de statliga forskningssatsningarna.
          </p>
          <p xml:id="i-5UucuRn37MpQF2Np8bHovP">
            För att göra det lättare och mindre kostsamt för svenska innovatörer
            att erhålla och försvara patent krävs åtgärder av flera slag.
          </p>
          <head type="h2" xml:id="i-R5xq6pq49qt6npQAwTKNgW">
            Rådgivning
          </head>
          <p xml:id="i-BW9tKBFAsrahzWA4qqwTj3">
            Vi har motionerat vid flera tillfällen om att forskare och uppfinnare
            måste få bättre rådgivning i patentfrågor, så de blir medvetna
            om vilka risker som finns och vilka åtgärder man kan vidta för
            att förebygga riskerna. Det är mycket glädjande att regeringen
            nu har tagit initiativ till åtgärder som har den inriktning vi
            förespråkat och vi anser därför att det i denna motion inte behövs
            något ytterligare yrkande om detta.
          </p>
          <p xml:id="i-Pz8hVZFqQ3LaSVPxXUydnb">
            PRV och Vinnova fick i november 2011 i uppdrag av regeringen
            att utforma insatser för att små och medelstora företag ska ges
            bättre möjligheter att hantera sina immateriella tillgångar på
            ett mer affärsstrategiskt sätt. Insatserna ska bl.a. omfatta information
            till företag, kompetensutveckling för offentliga företagsrådgivare
            på det immaterialrättsliga området och när det gäller affärsstrategiska
            kunskaper i immateriella tillgångar, samt komplettera ekonomiska
            stöd till företag så att de även kan omfatta strategier för immateriella
            tillgångar, strategisk kompetens och specialiserad rådgivning
            i hantering av immateriella tillgångar. Resultatet av uppdraget
            ska delrapporteras 2013 samt slutredovisas senast den 15 mars
            2014.
          </p>
          <head type="h2" xml:id="i-WcRi28QN8s7JUE6SGoFmpy">
            En genomgång av patentintrång
          </head>
          <p xml:id="i-3h2AXNorBS16s1i6eaLoxV">
            De ekonomiska förutsättningarna för att försvara patent, särskilt
            vid patentintrång som begås i andra länder än Sverige, tycks behöva
            förbättras.
          </p>
          <p xml:id="i-7t794GBogoXDXY331TXA8e">
            Man kan hävda att det är en fråga för forskare, uppfinnare och
            patentägande företag att på egen hand värna sina patent genom
            att vidta rättsliga åtgärder. Utgångspunkten i en marknadsekonomi
            är förstås att marknadens aktörer agerar på egen risk. Samtidigt
            kan man inte bortse ifrån att det är stötande ur ett rättfärdighets-
            och rättviseperspektiv om enskilda personer och företag ska kunna
            fråntas frukterna av sitt arbete som ett resultat av att de inte
            har tillräckliga resurser för att bedriva rättsliga processer
            mot intrångsgörare. En sådan ordning innebär också att Sverige
            riskerar att förlora arbetstillfällen och ekonomisk tillväxt till
            de länder där intrångsgörarna finns.
          </p>
          <p xml:id="i-VQ9SQdRc4HRFZ7QpkzUoJJ">
            I 2011/12:NU9 anförs att en statlig patentskyddsförsäkring skulle
            bli alltför dyr för staten. Det är möjligt att man vid en slutlig
            avvägning skulle komma till det ställningstagandet. Innan man
            har kommit så långt i analysen måste man dock bilda sig en uppfattning
            om verkligheten och vilka förluster som ligger i den andra vågskålen.
            Det förefaller motiverat att göra en bred genomgång av i vilken
            omfattning som svenska patent blir föremål för intrång i andra
            länder, vilka värden som står på spel i dessa intrångsfall, i
            vilken utsträckning svenska uppfinnare, innovatörer och företag
            bedriver patentprocesser i andra länder, i vilken mån svenska
            aktörer avstår från att vidta rättsliga åtgärder för att värna
            sina patent i andra länder samt varför de väljer att avstå från
            rättsliga åtgärder.
          </p>
          <p xml:id="i-CNQvG6rHB8CnEczgqHKpxj">
            Om den ovan nämnda genomgången visar att svenska patent kränks
            i stor omfattning och att stora värden hotas måste det rimligen
            beaktas vid ett ställningstagande till om något ska göras för
            att förbättra situationen och vilka åtgärder som i så fall ska
            vidtas.
          </p>
          <head type="h2" xml:id="i-L8tsewBDRqMEPqQaFKY1Te">
            Straffrättsliga åtgärder
          </head>
          <p xml:id="i-VrxHGPEqNKETpQgcLqv5tv">
            En annan möjlighet att hjälpa svenska patenthavare att värna
            sina patent är att staten blir mer aktiv när det gäller att beivra
            brottet patentintrång.
          </p>
          <p xml:id="i-SbUyBJEXr3Ubpmboz1f4xf">
            Patentlagen 57 § lyder på följande sätt:
          </p>
          <p xml:id="i-Sqa4kF72E7UpDLgnRuwsC8">
            Gör någon intrång i den ensamrätt som patent medför (patentintrång)
            och sker det uppsåtligen eller av grov oaktsamhet, skall han eller
            hon dömas till böter eller fängelse i högst två år. Den som har
            överträtt ett vitesförbud enligt 57 b § får inte dömas till ansvar
            för intrång som omfattas av förbudet.
          </p>
          <p xml:id="i-Fx3xVYjvzkNvGioqy1w3GS">
            För försök eller förberedelse till brott enligt första stycket
            döms till ansvar enligt 23 kap. brottsbalken.
          </p>
          <p xml:id="i-FhJ6HuRNDLrRYT9hQ2tqSG">
            Åklagaren får väcka åtal för brott som avses i första eller andra
            stycket endast om målsäganden anger brottet till åtal och åtal
            av särskilda skäl är påkallat från allmän synpunkt.
          </p>
          <p xml:id="i-89jyaAtivw9gCXHNeioajd">
            Patentintrång är således ett brott, men såvitt känt måste man
            gå tillbaka till 1970-talets början för att finna exempel på att
            åtal väckts för ett sådant brott. Det innebär att man i praktiken
            har upphört att tillämpa straffbestämmelsen. Det är beklagligt
            och bör förändras. Patentintrång kan vara ett mycket lönsamt brott
            och risken att bli dömd är obefintlig. Incitamenten att våga sig
            på ett intrång är därför mycket starka.
          </p>
          <p xml:id="i-GpHpK1m4QUdizViCiBqz4g">
            För att markera att patentintrång är brott som polis och åklagare
            bör ta sig an i större omfattning, bör kravet att åtal endast
            får väckas av allmän åklagare om det av särskilda skäl är påkallat
            från allmän synpunkt tas bort. Däremot bör det fortfarande krävas
            att patentinnehavaren anger brottet till åtal, för att åtal ska
            få väckas. Om patentinnehavaren vill, bör det vara möjligt att
            göra upp i godo med intrångsgöraren, utan inblandning av polis
            och åklagare.
          </p>
          <p xml:id="i-MDjs35rZEbMqbB1bcwbExJ">
            År 2008 tillsattes i Stockholm två särskilda immaterialrättsåklagare,
            som har till uppgift att utreda brott mot den immaterialrättsliga
            lagstiftningen. Bakgrunden var den debatt som varit om upphovsrättsbrott
            på internet i form av bl.a. olovlig nedladdning av filmer och
            musik. Immaterialrättsåklagarna har formellt rätt att utreda även
            patentintrång, men de begränsas påtagligt av den ovan beskrivna
            lagstiftningen. Upphovsrättsbrotten har varit i fokus de senaste
            åren, men patentintrången rör sammantaget mycket större värden
            och har större betydelse för Sveriges välstånd och utveckling.
            Därför är det väl så angeläget att använda polisens och åklagarnas
            resurser till att utreda patentintrång som till att utreda upphovsrättsbrott.
            I betänkande 2011/12:NU9 anförs att ett avskaffande av åtalsprövningsregeln
            skulle kunna leda till ett betydande merarbete för de brottsutredande
            myndigheterna. Det är förvisso tänkbart och måste noga studeras
            innan en förändring genomförs, men om piratkopiering på internet
            utreds och beivras men inte stora företags uppsåtliga patentintrång
            riktade mot små patentinnehavare är det uppenbart att det kan
            uppfattas som stötande. Därför bör polis och åklagare avsätta
            särskilda resurser för att utreda just patentintrång. Ett ytterligare
            skäl för det är att patentintrångsärenden kräver särskilda kunskaper
            som det inte är rimligt att varje polismyndighet och åklagarkammare
            besitter.
          </p>
          <p xml:id="i-NbNwUmavVi5MjL47vGMtiG">
            I varumärkeslagen finns motsvarande åtalsprövningsregel som i
            patentlagen och det har länge framförts krav på att regeln ska
            avskaffas när det gäller varumärkesintrång. Detta föreslogs av
            Varumärkeskommittén i betänkandet Ny varumärkeslag (SOU 2001:26)
            och regeringen uttalade i propositionen om den nya varumärkeslagen
            (prop. 2009/10:225) att en närmare analys av reglerna om åtalsprövning
            behövs, särskilt mot bakgrund av att varumärkesförfalskning och
            piratkopiering utgör ett stort och växande problem. Det förefaller
            dock, enligt vår uppfattning, inte rimligt att avskaffa åtalsprövningen
            vid varumärkesintrång, men behålla den vid patentintrång. Visserligen
            är det många gånger mer komplicerat och därmed mer kostsamt att
            utreda patentintrång än varumärkesintrång, men det är sannolikt
            i många fall väl använda resurser med tanke på att allvarliga
            patentintrång rör betydligt större värden och väsentligt fler
            arbetstillfällen än varumärkesintrång.
          </p>
          <p xml:id="i-Vwgo3J5SfjCQLtMmG1vebo">
            Innovationer är viktiga för Sveriges framtid. Stjäls patent,
            är det moraliskt stötande och till skada för det svenska samhället.
            Staten bör därför hjälpa svenska patenthavare att värna sina rättigheter.
          </p>
        </div>
        <div type="motSignatures">
          <list>
            <item xml:id="i-LEqZATwkrjbE2F5XRWmgQt">
              Andreas Norlén (M)
            </item>
            <item xml:id="i-EtsUnRfnLKhjxYcSCyGJFX">
              Annicka Engblom (M)
            </item>
            <item xml:id="i-3Wbnk6ToWH7hftK8qoeDjN">
              Staffan Anger (M)
            </item>
            <item xml:id="i-R5PQrjpdCXd8EfPyYHQnaT">
              Margareta Cederfelt (M)
            </item>
          </list>
        </div>
      </div>
    </body>
  </text>
</TEI>
