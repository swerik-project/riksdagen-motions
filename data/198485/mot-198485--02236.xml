<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02236">
  <teiHeader>
    <fileDesc>
      <titleStmt>
        <title>Införande av en miljökvalitetslag i form av grundlag</title>
        <author>Sven Munke</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Införande av en miljökvalitetslag i form av grundlag</title>
          <idno type="rdwebb">G8022236</idno>
          <rs type="number">2236</rs>
          <ref type="dokument_url_text">http://data.riksdagen.se/dokument/G8022236/text</ref>
          <ref type="dokument_url_html">http://data.riksdagen.se/dokument/G8022236</ref>
          <ref type="dokumentstatus_url_xml">http://data.riksdagen.se/dokumentstatus/G8022236</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-46ebrLL8NYuv6JwHgpvypy</idno>
            <name>SVEN MUNKE</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JWKYQi6Sr3VBuUVAz6Ns24" type="signed"/>
        <correspContext corresp="i-JWKYQi6Sr3VBuUVAz6Ns24">
          <note type="signatory" corresp="i-46ebrLL8NYuv6JwHgpvypy"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2236/mot_198485__2236-001.pdf"/>
      <fw xml:id="i-ViPEcLgmSXSkn3Vgq1hVFZ">
        Motion 1984/85:2236
      </fw>
      <div type="motHeader" xml:id="i-So7Bv5qpLKAhzHVT9FYHYR">
        <div type="motTitle" xml:id="i-Dqb6nDJmLe7r2LBo5GM7SJ"/>
        <div type="motSubmissionInfo" xml:id="i-AYNUAtht1Fora7fp8nMWRV"/>
      </div>
      <div type="motBody" xml:id="i-Dw6s7bwHU1TvFGbT1aiFNn">
        <div xml:id="i-NoZib5TnaGTLgy766GhiBa">
          <p xml:id="i-VxtCuYASHUw4gzoqhS194i">
            Sven Munke Införande av en miljökvalitetslag i form av grundlag
          </p>
          <p xml:id="i-FLMfoTFZqPEiar8dV9hTTi">
            Allt liv är beroende av den miljö som det uppstått och verkar
            i. Denna miljö består dels av den icke-organiska miljön, dels
            av levande varelser. Människan, som bara är en av alla de organismer
            som ingår i samspelet i naturen, har fått redskap och möjligheter
            att göra ingrepp i miljön på ett mera genomgripande sätt än någon
            organism tidigare i livets historia. Ingrepp, som hotar mänsklighetens
            fortbestånd och kanske allt liv på jorden. Effekterna på den yttre
            miljön av människans ingrepp är drastiska, ekosystem påverkas
            och förändras, naturresurser påverkas och förbrukas, vatten, jord
            och luft förorenas. Olika arter minskar eller ökar i individan-
            tal, en del förvinner, andra utarmas genetiskt. Rovdrift i naturen
            förekommer knappast bland andra varelser. Långt innan vargen tagit
            den sista älgen har vargarnas antal minskat så, att älgstammen
            får möjlighet att växa till sig igen. Samma sker visserligen när
            människan bedriver rovdrift: flertalet valfångstbolag har upphört
            med verksamheten i takt med att valarnas antal minskar. Människan
            har dock genom sina varierande levnadsvanor möjlighet att helt
            utrota vissa djurar- ter eller helt förbruka vissa naturresurser
            utan att själv minska i antal eller gå under. Detta är möjligt,
            om den teknologiska nivån är tillräckligt hög, så att de förbrukade
            resurserna kan ersättas av andra. Även i dessa sammanhang finns
            det dock gränser för hur stora människans ingrepp får vara utan
            att de slår tillbaka mot henne själv. Förstöring av ozonlagret
            kan döda allt liv på jorden, kärnvapenkrig kan förstöra allt mänskligt
            liv, ökning av kol- dioxidhalten i luften kan medföra att stora
            landområden läggs under vatten, ökenutbredningen kan medföra att
            stora delar av hela kontinenter blir obeboeliga. Även om försurningen
            inte förstör förutsättningarna för mänskligt liv, kan den förorsaka
            kraftigt försämrade levnadsvillkor genom förgiftat drickvatten,
            förgiftad fisk och försvunna inkomster av skogsbru- ket. Även
            förhöjda kadmiumhalter i födan, ökad spridning av bly, PCB och
            dioxin i miljön kan medföra risker för mental påverkan, minskad
            fertilitet och ökad cancerrisk. Det som i första hand kännetecknar
            effek- terna av människans ingrepp är att så stora förändringar
            sker under oerhört kort tid, mindre än en generation. Så har t.
            ex. koldoxidhalten i luften ökat med 1096 de senaste hundra åren
            av jordens miljardlånga historia och blyhalten mätt i Grönlandsisen
            ökat från 20 ug/ton år 1750 till över 200 ug/ton nu. Många av
            dessa processer tar lång tid att hejda när de väl satts igång
            och då kan det vara försent.
          </p>
          <pb facs="riksdagen-motions-pdf/data/198485/mot_198485__2236/mot_198485__2236-002.pdf"/>
          <p xml:id="i-2a6USpLdWQTGmbNiJEx4rj">
            Fr BA SUR SUGEN) a RR ta a Rn 0 "ai? Ng ee NE ARR SE se AES SSE
            AC tg ERA = Så lr SAN ge
          </p>
          <fw xml:id="i-XHDL2inGhzW7g7mCEbkCHw">
            Mot. 1984/85:2236 Z
          </fw>
          <p xml:id="i-RGYdEztuxSMMCzbvwCdNRj">
            Men människan är samtidigt den enda organism som skulle kunna
            ha förutsättningar att medvetet påverka sina effekter på naturen.
            Denna påverkan måste i så fall styras för att åstadkomma gemensamma
            aktiviteter i önskad riktning. Vid behandlingen av utredningen
            Hushållning med mark och vatten 1972 använde riksdagen begreppet
            ”ekologisk grundsyn” för att beteckna inriktningen på denna styrning.
            Samma begrepp användes i andra delen av utredningen om Hushållning
            med mark och vatten 1979. I Naturresursers nyttjande och hävd
            1983 används fem etiska normer som element i en ekologisk grundsyn.
            Dessa normer innebär att ekosystemets produktionsförmåga bibehålls,
            oumbärliga ekologiska processer och livs- viktiga system vidmakthålls,
            genetisk variation bevaras, ärftliga skador och avsevärt försämrad
            livskvalitet undviks och att ändliga naturresursers nyttjande
            inriktas på uthållighet.
          </p>
          <p xml:id="i-HnUd2MMFcf56yo1shMDEVR">
            Behovet av grundlagsskydd
          </p>
          <p xml:id="i-SmCVEosonoD3wn2jAnJ8bk">
            Ingen av dessa utredningar har resulterat i någon reglering eller
            något styrsystem. Alla tre utredningarna redovisar olika hotbilder
            som kan även- tyra eller försämra livsmiljön och livskvalitén
            för människor och anger därmed behovet av lagstiftning och/eller
            andra regleringar. Mycket talar för att ett grundlagsskydd behövs
            för att reglera männi- skans förhållande till naturen, där solidaritet
            med kommande generationer bör vara vägledande. Människan är starkt
            beroende av naturen och dess olika processer och system. Tidigare,
            i primitivare samhällen, ”slog natu- ren tillbaka” innan den fick
            omfattande skador. Naturresurs- och miljö- kommittén nämner exempel
            på kulturer som temporärt skapat relativt högt välstånd genom
            hård exploatering av miljön, men som genom den förödel- se som
            denna exploatering orsakat, förstört möjligheterna för fortsatt
            nyttjande av naturresurserna. De exempel som kommittén tar är
            de grekis- ka och romerska kulturernas storhetstid och järnålderskulturerna
            på Jyl- land, som genom rovdrift på naturen skapade ett välstånd
            som inte kunde fortsätta om inte nya områden exploaterades. I
            moderna samhällen finns ett flertal lagar som reglerar människors
            mellanhavanden. Dessa anses nödvändiga för att inte kaos och övergrepp
            skall inträffa. Många av dessa regleringar inskränker människors
            rättig- heter och frihet. För att skydda befolkningen från att
            dessa inskränkningar blir för stora, har man stiftat ett antal
            grundlagar som omfattar vissa grundläggande fri- och rättigheter
            som inte får kränkas eller inskränkas genom nya lagar. Således
            skyddas tryckfriheten, yttrandefriheten, fören- ingsfriheten och
            mötesfriheten. Någon motsvarande reglering av människans förhållande
            till naturen finns inte. Behovet är dock stort av ett grundlagsskydd
            som slår fast vissa regler, som inte kan åsidosättas genom nya
            lagar och som all annan
          </p>
          <pb facs="riksdagen-motions-pdf/data/198485/mot_198485__2236/mot_198485__2236-003.pdf"/>
          <fw xml:id="i-KGt7uUAuz1E5XtvoJTfsH1">
            Mot. 1984/85:2236 8
          </fw>
          <p xml:id="i-C8RWHVTHLwWtgPurYEe4Cb">
            lagstiftning på området således får underordnas. Om tryckfriheten
            blir kränkt, drabbar det dem som blir berövade den friheten. De
            känner av detta frihetsberövande och har vissa möjligheter och
            intresse av att bekäm- pa ofriheten. Om däremot naturen förstörs
            genom förbrukning av ändliga resurser eller genom att t. ex. ozonlagret
            förstörs eller skogen dör kan det tänkas att exploatörerna som
            står för denna rubbning av de ekologiska processerna drar stor
            nytta av exploateringen och skapar ett välstånd som tidigare generationer
            inte har haft. Först efter dem kommer syndafloden med förbrukade
            resurser och förstörd miljö för kommande generationer. Det kan
            därför vara svårt att motivera och engagera nutidens exploatörer
            att hushålla med miljön med hänvisning till kommande skador som
            inte drabbar dem själva och som kanske inte säkert går att bevisa.
            Behovet av lagfästa grundläggande normer är därför stort.
          </p>
          <p xml:id="i-5SvcimwWCZGDrhhXWs9FSV">
            Behovet av helhetssyn
          </p>
          <p xml:id="i-7aNY2tuNh1rWmVpjtsXAnQ">
            Regleringen av människans förhållande till naturen är i Sverige
            splittrad på många olika lagar och förvaltning. Även tillämpningen
            av vissa lagar saknar helhetssyn. Vissa av lagarna är exploateringslagar,
            t. ex. skogsvårds- lagen, lagen om skötsel av jordbruksmark, vattenlagen,
            minerallagen och gruvlagen. Dessa lagar är ursprungligen avsedda
            att skydda exploaterings- intressena och reglerar även förhållandet
            mellan olika exploatörer. Vissa försiktighetsmått finns inskrivna
            i lagarna. Andra lagar som naturvårdsla- gen, hälsoskyddslagen
            och lagen om hälso- och miljöfarliga varor har mera karaktären
            av skyddslagar, där huvudsyftet är att skydda naturen och människan
            från skador. Även miljöskyddslagen är tillkommen för att skydda
            miljön, men lagen är starkt präglad av vattenlagen och får betrak-
            tas som ett mellanting mellan exploateringslag och skyddslag.
            Om en industri har fått tillstånd — koncession — för en miljöfarlig
            verksamhet är det sällan som detta tillstånd ändras. I förarbetena
            till lagen betonas även industrins behov av säkerheten att kunna
            bedriva verksamheten utan att riskera ökade miljökrav. Koncessionen
            betraktas som sådan säkerhet. Ett exempel på hur ett företag betraktade
            koncessionen som en slags garant för sin miljöstörande verksamhet
            var BT Kemi i Teckomatorp. Ansvariga myndigheter (länsstyrelsens
            naturvårdsenhet och hälsovårds- nämnden) ansåg sig inte kunna
            ingripa utan mer eller mindre blundade för företagens verksamhet.
            Här blev det i stället den allmänna opinionen och massmedia som
            blev den drivande kraften, vilket efter många märkliga turer slutade
            med att regeringen ingrep och stängde fabriken. Miljöskyddslagen
            reglerar all miljöfarlig verksamhet som är hänförlig till användning
            av mark eller fast egendom. I praktiken fungerar miljö- skyddslagen
            endast för större punktkällor. Enligt tillåtlighetsreglerna skall
            hänsyn tas till omgivningens känslighet, men i praktiken tas sällan
            någon hänsyn till olika miljöer, utom när kraven minskas om miljön
            anses särskilt
          </p>
          <pb facs="riksdagen-motions-pdf/data/198485/mot_198485__2236/mot_198485__2236-004.pdf"/>
          <fw xml:id="i-TaRKMQPvmnuv37twXQK2aF">
            Mot. 1984/85:2236 2
          </fw>
          <p xml:id="i-4c3KAs9TiXMaMUKcDm1bdu">
            tålig, dvs. att det finns utrymme för mer föroreningar. Enligt
            tillåtlighets- reglerna skall varje anläggning behandlas för sig
            och kraven är satta i relation till vad som är tekniskt-ekonomiskt
            möjligt för branschen. I prak- tiken är det så, att det är endast
            när olägenhet av väsentlig betydelse inträffar och hela verksamheten
            ifrågasätts, som miljöns beskaffenhet
          </p>
          <p xml:id="i-EU4kGePzwa9UNpjJDNyUnF">
            spelar någon roll för skärpning av miljökraven. Det har mycket
            sällan skett.
          </p>
          <p xml:id="i-BbPf21tLMLboHxY55K8WTD">
            I miljöskyddslagens saknas helhetssyn på miljön. Prövningen av
            miljö- farliga industrier reduceras i de flesta fall till resonemang
            om tekniken och ekonomin vid den enskilda anläggningen utan någon
            större hänsyn till vilka andra föroreningar som finns på orten
            eller olika miljöers känslighet. Visserligen innehåller miljöskyddslagens
            förarbeten diskussion om att ut- släppskällor skall inventeras
            och att föroreningar i allmänhet skall mins- kas så långt som
            möjligt, det s. k. sanerings- eller restaureringstänkandet. Systemet
            med bästa reningsteknik fungerade bra för de stora industrierna
            i lagens begynnelseskede. Nackdelarna har däremot visat sig nu
            under lågkonjunkturen på 1980-talet då de ekonomiska hänsynen
            får större betydelse än skyddet av miljön. I praktiken fungerar
            inte miljöskyddslagen som ett instrument för en offensiv miljöpolitik
            med krav på en restaurering och sanering av miljön. Skydd av miljön
            kan regleras på olika sätt. Miljöskyddslagen utgår från förorenaren
            och ställer krav på varje enskild verksamhet. Lagen om hälso-
            och miljöfarliga varor utgår från den förening som förorsakar
            förorening- en i alla led, där skada kan uppkomma. Båda dessa
            lagar kan fungera som styrmedel, men målet för styrningen saknas.
            Det tredje sättet är att utgå från miljön, naturen eller människan
            och sätta upp mål för vilka störningar som får accepteras, dvs.
            sätta gränser för exploateringen eller föroreningen. Sådana kvalitetskrav
            är nödvändiga för att en offensiv miljöpolitik skall kunna bedrivas.
            En grundläggande miljökvalitetslag behövs med kvalitets- krav
            för luften, vattnet och marken. Dessa mål skall sedan eftersträvas
            vid användningen av olika lagar som skogsvårdslag, miljöskyddslag
            etc. La- gen bör vara av offensiv karaktär, dvs. vissa myndigheter
            ges i uppdrag att utarbeta planer för att uppsatta kvalitetskrav
            skall uppnås inom viss be- stämd tidsrymd. Vissa geografiska områden
            undantas från viss typ av verksamhet, exploatering eller utsläpp
            för att kvalitetskraven skall uppnås. Det kan gälla utsläpp av
            försurande slag, spridning av gödselmedel, ut- släpp eller deponering
            av metaller etc. Tillägg måste samtidigt göras i speciallagarna
            om att prövning enligt dessa eller tillämpning i övrigt skall
            syfta till att nå kvalitetsnormerna. De myndigheter, som skall
            upprätta planer för att uppnå normerna, kan begära ingripanden
            enligt speciallagarna för att kvalitetskraven skall upp- fyllas.
          </p>
          <pb facs="riksdagen-motions-pdf/data/198485/mot_198485__2236/mot_198485__2236-005.pdf"/>
          <fw xml:id="i-TUsQ6ZqPRBm6Zvupq5QQvu">
            Mot. 1984/85:2236 10
          </fw>
          <p xml:id="i-UFQV1GaYarwUBZG3ZBRGCy">
            Förslag till naturresurslag
          </p>
          <p xml:id="i-6QXrhbPLAtQwqtCouPrm4h">
            Enligt kommentarerna till förslaget till naturresurslag finns
            det ”starka skäl att nu föreslå en övergripande lagreglering om
            hushållning med naturresurser m. m.”. Med hänvisning till naturresurs-
            och miljökommit- tén säger författarna till förslaget att det
            inte är ”möjligt att i det här sammanhanget utgå från den syn
            på hushållningsfrågorna som kommittén har gjort. En sådan utgångspunkt
            torde föra med sig mycket långtgående arbete med översyn av lagregler
            och andra handlingsregler av olika slag. De grundläggande synsätten
            i kommitténs förslag är emellertid av betydel- se även för ett
            mera begränsat reformarbete med inriktning på att åstad- komma
            en bättre hushållning med våra naturresurser. En rimlig utgångs-
            punkt för att nå en bättre hushållning med naturresurser är att
            bygga vidare på erfarenheterna från den fysiska riksplaneringen.”
            Behovet av ett grundlagsskydd för naturresurser och miljökvalitet
            är som tidigare visats stort. Risken med en begränsad reform av
            den typ som det förslag som nu föreligger är att det dröjer länge
            innan en genomgripan- de reform genomförs. Det kommer att ha gått
            19 år när den föreslagna lagen träder i kraft från det att den
            första utredningen om hushållning med mark och vatten började
            sitt arbete. De miljöhot som är uppenbara i dag är så stora att
            en miljökvalitetslag behövs snarast. Om riksdagen går på förslagets
            linje och genomför en begränsad reform är det viktigt att arbetet
            med en grundläggande lagstiftning påbörjas genast och genomförs
            snabbt. I så fall bör vissa av kvalitetskraven föras in i naturresurslagen
            eller andra lagar, företrädesvis miljöskyddslagen, där så är möjligt.
            Här nedan disku- teras vissa detaljer i lagförslaget.
          </p>
          <p xml:id="i-WmbRE4t3sz6zwvDjppajP3">
            Hushållning med luften
          </p>
          <p xml:id="i-4ECyURtp42o9yM8uZWmwdd">
            Luft, mark och vatten är tre lika viktiga faktorer i hushållning
            med natur- resurser. Förslaget till naturresurslag använder sig
            av ett gammalt synsätt och betraktar endast marken och vattnet
            som viktiga källor till liv och välstånd. Luftkvaliteten är av
            stor betydelse för att naturens ekologiska processer skall fungera
            någorlunda oförstörda. Luftkvaliteten har också stor bety- delse
            för människors hälsa och välbefinnande. Luftföroreningar orsakar
            direkt skador på människors hälsa genom irritation i slemhinnor,
            luftrörs- besvär, cancer etc. Luftkvaliteten är kraftigt försämrad
            i vissa områden. Just till dessa områden är större delen av befolkningen
            koncentrerad. Luftkvaliteten har även indirekt skadlig inverkan
            genom att förorena livsmedel som odlas i vissa områden och förorena
            dricksvatten. Luftför- oreningar orsakar även skador på mark och
            vatten, t. ex. försurning, metallutsläpp. Direkta skador förekommer
            på växtlighet genom t. ex. fluor, ozon, ammoniak. Skador av luftföroreningar
            märks även på mate- rial (korrosion) och kulturvärden, (sönderfrätta
            statyer, byggnader). Luft-
          </p>
          <pb facs="riksdagen-motions-pdf/data/198485/mot_198485__2236/mot_198485__2236-006.pdf"/>
          <fw xml:id="i-JvmZ41nv98k3jUhR1jn9C1">
            Mot. 1984/85:2236 It
          </fw>
          <p xml:id="i-Gn4k9uL7igfwTeHSATy2LF">
            föroreningar kan även orsaka mera drastiska förändringar som
            klimatolo- giska genom höjning av temperaturen (koloxid, freon)
            eller förstöring av ozonlagret (freon, dikväveoxid). Naturresurslagen
            bör därför omfatta hushållning med luft förutom mark och vatten.
            Genom att införa vissa kvalitetskrav för luften avseende t. ex.
            svaveldioxidhalter, kväveoxidhalter, ozonhalter, bly etc. sätts
            upp ett mål för de samlade utsläppen från befintliga och nya verksamheter.
            Be- stämmelser bör även införas att beslut om markanvändning inte
            får leda till att dessa kvalitetskrav kränks eller att det blir
            svårare att uppnå eller sedan hålla dem. För vissa utsläpp till
            luften kan man införa bestämmelser i miljöskydds- lagens 7 $:
            ”Avloppsvatten eller luftutsläpp av följande slag får inte släp-
            pas ut i vattendrag, sjö eller annat vattenområde eller till luften
            om det ej är uppenbart att det kan ske utan olägenhet nämligen
            — — —.”
          </p>
          <p xml:id="i-3JB5gFgJrbXU7ujSHYRVub">
            Diffusa utsläppskällor
          </p>
          <p xml:id="i-3yGXWz6hFdBWhnVFc6ow6q">
            Utsläppen från de stora enskilda utsläppskällorna har minskat
            sedan miljöskyddslagen trädde i kraft. Även i dessa fall har dock
            miljöskyddsla- gen eller dess tillämpning inte visat sig särskilt
            effektiv när det gäller utsläpp av försurande ämnen från t. ex.
            kolkraftverk. De stora diffusa utsläppskällorna — bl. a. biltrafiken
            — har snarast ökat sina utsläpp. Naturresurslagen bör innehålla
            regler om användning av mark för vägar och gator. Biltrafikens
            betydelse för miljön i tätorterna och för människors hälsa har
            länge diskuterats. Bilavgaskommittén (SOU 1983:27) anger att uppemot
            200 000 personer i Sverige bor eller arbetar i miljöer, där något
            av WHO:s riktvärden för koloxid och kväveoxider överskrids. Ett
            stort antal människor utsätts enligt utredningen ofta för halter
            av oxidanter (t. ex. ozon) som kan medföra skadliga effekter som
            negativ påverkan på barns och vuxnas lungfunktioner och ökad frekvens
            av astmatiska symtom och ögonirritationer. På senare tid har bilavgasernas
            betydelse för försurningen och skogsdöden framförts som allt viktigare.
            Även användningen av gödselmedel och stora mängder stallgödsel
            i vissa områden kan innebära risker för hushållning med naturresurserna.
            I en rapport från naturvårdsverket (SNVPM 1598) anges att minst
            100 000 personer i Sverige använder vatten från privata brunnar
            med nitrathalter över 50 mg per liter. En fjärdedel av dessa människor
            är bosatta i Malmö- hus län och två tredjedelar i Skåne, Halland
            och Blekinge. Höga nitrithal- ter medför hälsorisk för i synnerhet
            spädbarn men kan också utgöra potentiell risk för de kraftigt
            cancerframkallande nitrosaminerna. Det intensiva jordbruket kan
            även bidra till att insjöar och vattendrag kraftigt påverkas och
            en del är starkt hotade. Även vissa havsmiljöer har visat sig
            nära den nivå där temporära kollapser kan inträffa. Det är främst
            i de stora jordbruksområdena i södra Sverige, Ringsjön i Skåne
            och La-
          </p>
          <pb facs="riksdagen-motions-pdf/data/198485/mot_198485__2236/mot_198485__2236-007.pdf"/>
          <fw xml:id="i-GpQuKeqY7HEvU8fNQwkhkX">
            Mot. 1984/85:2236 12
          </fw>
          <p xml:id="i-2Nxxf2CccSECkhp1RJkZF8">
            holmsbukten — Skälderviken utanför Hallandskusten som visat tydliga
            symtom. Utläckage av närsalter från åkrarna anses vara av avgörande
            betydelse för denna försämring. Dessa påståenden är ännu inte
            dokumenterade, men mycket talar för samband mellan överdriven
            gödsling och utläckage. Användningen av bekämpningsmedel anses
            medföra en rad skadeverk- ningar. Vissa bekämpningsmedel kan ha
            drastiska effekter på människans hälsa. En del medel är cancerframkallande,
            andra misstänks kunna vålla fosterskador, andra ger skador på
            nervsystemet. Effekter på ärftlighetsko- den, som överför egenskaper
            från generation till generation, kan påverkas. Intaget av substans
            kan ske på olika sätt — via livsmedel, direkt i munnen, genom
            huden eller genom inandning. Mest utsatt grupp är jordbrukarna
            själva, som i vissa fall inte har förstått riskerna med bekämpningsmedel.
            Användningen av konstgödsel innebär även att kadmiumhalten i mar-
            ken ökar. Tillförseln till jordbruksmarken är i dag väsentligt
            större än bortförseln. Vissa grödor tar lätt upp kadmium. Enligt
            undersökningar i Uppsalatrakten kan halten av utbytbart (växttillgänligt)
            kadmium i åkrar- na komma att fördubblas de närmaste 25 åren.
            Den årliga tillförseln via konstgödsel beräknas vara ca 4 ton.
            Det skall dock understrykas, att gödselmedelsindustrin gör stora
            ansträngningar för att minska kadmium- halten i gödselmedel. Kadmium
            kan bl. a. ge njurskador och skelettförändringar. Produkt- kontrollnämnden
            har pekat på att säkerhetsmarginalen mellan männi- skans dagliga
            intag av kadmium via livsmedel m. m. och den nivå då skadliga
            effekter uppstår redan nu är liten. Ett förbud råder sedan 1980
            för användning av kadmium för ytbehandling, stabilisator eller
            som färgäm- ne. Miljökvalitetskrav avseende bl. a. kadmiumhalten
            i marken, nitrathal- ten i grundvatten och kvalitetskrav på vissa
            havsmiljöer för att förhindra algblomning bör utföras i antingen
            särskild miljökvalitetslag eller i olika speciallagar som miljöskyddslag,
            hälsoskyddslag etc. med krav på plane- rade åtgärder för att uppnå
            dessa normér. Den föreslagna naturresurslagen bör innehålla bestämmelser
            om att markanvändning inte får leda till att dessa kvalitetskrav
            kränks eller att det blir svårare att uppnå eller sedan hålla
            dem. Eventuellt kan man i miljöskyddslagen införa bestämmelser
            om att regeringen kan förbjuda utsläpp till luft av t. ex. försurande
            ämnen, vissa metaller m. m.
          </p>
          <p xml:id="i-Dcy6SS4VQgjNRUXcDAsFQG">
            Naturmiljön — artrikedomen — genetiska resurser
          </p>
          <p xml:id="i-5SjcBFM6Cnp279yibvBQd8">
            Artrikedomen i naturen minskar genom människans exploatering.
            Orsa- kerna är bl. a. monokultur, användning av olika kemiska
            medel och me- kaniseringen/stordriften i jordbruket. Den genetiska
            variationen minskar.
          </p>
          <pb facs="riksdagen-motions-pdf/data/198485/mot_198485__2236/mot_198485__2236-008.pdf"/>
          <fw xml:id="i-Kmj5pyGiAUMRp7xhugvW62">
            Mot. 1984/85:2236 13
          </fw>
          <p xml:id="i-A3s5pPKknYodjG3pq6vmQ4">
            Det är väsentligt ur naturresurssynpunkt att denna negativa förändring
            styrs på något sätt. Hur man kan göra det via en naturresurslag
            är svårare att säga. Möjligen kan restriktioner införas i naturresurslagen
            om användning av konstgödsel och bekämpningsmedel i vissa geografiska
            områden, som därigenom blir något av reservat eller skyddade områden
            för vissa arter. Det som på senare tid främst har uppmärksammats
            är skogsgödslingens inverkan på skogslavar, men även i hårt exploaterade
            jordbruksområden försvinner ett flertal arter ur marginalområden
            till åkermarken. En skärpning av natur- vårdslagen är eventuellt
            en framkomlig väg för att bättre skydda dessa spridda arter. I
            förslaget sägs att brukningsvärd jordbruksmark får tas i anspråk
            för bebyggelse endast om det behövs för att tillgodose väsentliga
            samhällsin- tressen etc. Omkring 2 miljoner ha jordbruksmark beräknas
            ha lagts ned, varav åtminstone en del har skogsplanterats. Av
            hagmarkerna återstår endast en bråkdel som successivt förvandlas
            till skog. Omkring en fjärde- del av den nedlagda jordbruksmarken
            var ren åkermark. Jordbruksmar- ken hotas inte enbart av bebyggelse,
            utan även av igenväxning. Förutom beredskapsskäl, dvs. att tillräckligt
            stor jordbruksareal finns för livsme- delsförsörjningen om konstgödselanvändningen
            behöver minskas, finns det andra skäl att skydda jordbruksmarken
            från igenväxning. Genom att bevara det öppna landskapet och olika
            biotyper som hagar och ängar bibehålls en del av den artrikedom
            och den genetiska variation som håller på att snabbt minska. Skyddande
            av jordbruksmarken i naturresurslagen bör inte enbart omfatta
            mark som tas under bebyggelse, utan även igen- växning och skogsplantering
            av jordbruksmark, som är värd att bevara.
          </p>
          <p xml:id="i-62gtAVRV48gC3655J5hv7S">
            Industrianläggningar
          </p>
          <p xml:id="i-DgjMVoCLRprhFtMQTKzAzf">
            Enligt utredningen är det angeläget att anläggningar som medför
            stor omgivningspåverkan och samtidigt ofta har stor betydelse
            för andra vik- tiga samhällsintressen, får en lämplig lokalisering
            i landet. Det är viktigt, att i ett tidigt skede klarlägga om
            anläggningen kan tillåtas på en viss plats. Är lokaliseringsvalet
            olämpligt, är det viktigt att företaget får besked om detta innan
            projekteringen drivits för långt. Ett positivt besked på grund-
            val av en allsidig och samlad bedömning av företaget innebär en
            garanti för företaget att fortsätta sitt projekteringsarbete.
            Den närmare utform- ningen behöver som regel inte förändras i
            någon avgörande utsträckning vid prövning enligt t. ex. miljöskyddslagen.
            Vidare sägs i utredningen att anläggningarnas storskalighet och
            deras omgivningskonsekvenser innebär risker för konfliker med
            ett stort antal andra markanvändningsintressen och berör och engagerar
            oftast många människor. Därför menar utred- ningen att denna typ
            av anläggningar behöver prövas i särskild ordning av regeringen.
          </p>
          <pb facs="riksdagen-motions-pdf/data/198485/mot_198485__2236/mot_198485__2236-009.pdf"/>
          <fw xml:id="i-2Pf8jrNwCTvkxeFnFccvc4">
            Mot. 1984/85:2236 14
          </fw>
          <p xml:id="i-9AtvWszDoDGsNjY7pmpmkk">
            Om det är så som förslagsställarna hävdar, att etableringen innebär
            stora omgivningseffekter och konflikter om markanvändning, måste
            det inne- bära att lokaliseringen inte kan fastställas förrän
            efter grundliga utredning- ar om miljökonsekvenserna. Sådan utredning
            sker eller skall ske vid pröv- ning enligt miljöskyddslagen. Utredningen
            tycker att den prövningen tar för lång tid. Varför mindre miljöfarliga
            verksamheter inte skall belönas med samma snabba lokaliseringsprövning
            förklarar inte utredarna. Det är också svårt att se att det går
            att förena den snabba handläggning- en som förslagsställarna önskar
            med grundlig utredning. Hittills har pröv- ning enligt 136 a $
            inte fört med sig något positivt ur miljöskyddssynpunkt utöver
            koncessionsnämndens prövning. I praktiken har prövningen inne-
            burit att regeringen på grundval av ett ofta dåligt underlag fastställt
            platsen för anläggningen och därmed satt koncessionsnämndens lokaliserings-
            prövning enligt 4 $ miljöskyddslagen ur spel. Koncessionsnämnden
            skall enligt 14 $ miljöskyddslagen sörja för fullständig utredning
            av ärenden som prövas av nämnden. Om nämnden i ett ärende som
            prövats av rege- ringen vid en utförligare utredning kommer fram
            till att lokaliseringen är olämplig, kan nämnden ändå inte ändra
            regeringens beslut. Regerings- prövningen har då inte inneburit
            att bättre beslut har fattats med hänsyn till omgivningskonsekvenserna.
            Det finns således inte skäl att låta rege- ringen pröva ärendet
            i syfte att få ett bättre beslut ur miljösynpunkt. Ett annat skäl
            som anförs för regeringsprövning är att företaget bör få ett snabbt
            besked. Man kan fråga sig varför de mest miljöfarliga verksam-
            heterna skall ha ett snabbt beslut framför de mindre miljöfarliga.
            Det är dessutom i de flesta fall frågan om stora anläggningar
            som kräver mycket kapital. Så stora industrietableringar brukar
            föregås av en lång ekono- misk-teknisk projektering hos företaget.
            En grundlig miljökonsekvensut- redning som utförs i ett tidigt
            skede av projekteringen behöver inte försena projektet nämnvärt.
            Ur konkurrenssynpunkt finns det inget skäl att ge stora företag
            av detta slag favörer i fråga om snabb handläggning. Den grundligare
            utredning som man antar att förslagsställarna menar fortfa- rande
            skall gälla för övriga miljöfarliga verksamheter kan vara nog
            så kännbara för de mindre miljöfarliga och mindre kapitalstarka
            intressena. Och snabb handläggning och snabba beslut i så stora
            ärenden det här är fråga om går inte att förena med bra beslutsunderlag.
            En prövning enligt miljöskyddslagen borde därför vara tillräcklig.
            Den kan ändå ske i särskild ordning genom ett tillägg i miljöskyddslagen
            10, 12a, 13 och 14 $$ om att vissa verksamheter som är av betydelse
            för landets samlade naturresurser inte får avgöras förrän kommunen
            har tagit ställ- ning till lokaliseringen. I departementsförslaget
            betonas på flera ställen vikten av ökat kommu- nalt inflytande.
            När det gäller industriprövningen är kommunernas infly- tande
            inte särskilt markerat. Utredningen Etablering av miljöstörande
            industri (SOU 1975:44) har särskilt uppmärksammat kommunernas
            roll
          </p>
          <pb facs="riksdagen-motions-pdf/data/198485/mot_198485__2236/mot_198485__2236-010.pdf"/>
          <fw xml:id="i-Y7KJR8bSj8fY1w37mG7hz3">
            Mot. 1984/85:2236 IS
          </fw>
          <p xml:id="i-RBRiVYKqoFkmkKkFW3Ut9q">
            eller snarare bristande inflytande i frågor om industrietablering.
            För att öka kommunernas inflytande föreslog utredningen några
            konkreta åtgär- der för att vidga underlaget och skapa förutsättningar
            för en breddad, mer djupgående och öppen behandling av sådana
            ärenden. Utredningens för- slag kan tjäna som riktlinjer för prövning
            av större miljöfarliga anlägg- ningar. Prövningen bör formaliseras
            enligt följande. Industriföretag, som önskar starta verksamhet
            som har betydelse för hushållning med landets samlade naturresurser,
            lämnar efter sedvanliga samråd in ansökan till koncessionsnämnden.
            Koncessionsnämnden in- hämtar under hand kompletterande material
            från myndigheter m. fl. och tar eventuellt initiativ till ytterligare
            utredningar. I företagets ansökan bör ingå en miljökonsekvensutredning
            av större omfattning än vad brukligt är nu i samband med prövning
            enligt miljöskyddslagen. Denna miljökonse- kvensbeskrivning bör
            följa en bestämd mall. Erfarenheterna av nuvarande prövning enligt
            miljöskyddslagen är att miljökonsekvensbeskrivningarna är synnerligen
            dåliga. Flera alternativa lokaliseringar bör anges av företa-
            gen och konsekvenserna av respektive beskrivas. Nästa skede är
            att kommunen sammanställer ett underlagsmaterial för prövningen
            som överlämnas till koncessionsnämnden. Företagets ansökan och
            kommunens underlagsmaterial skickas sedan ut på remiss. Företagets
            ansökan och kommunens underlagsmaterial förs sedan ut tillsammans
            med remissvaren till offentlig debatt i kommunen. Först där- efter
            tar kommunen ställning till om den vill utnyttja sin vetorätt.
            Kom- munen kan således avvisa lokalisering till kommunen. Om kommunen
            säger nej till lokaliseringen, avskriver koncessionsnämnden det
            lokalise- ringsalternativet från vidare behandling. Om kommunen
            tillstyrker lokalisering, behandlas frågan i vanlig ord- ning
            av koncessionsnämnden. Koncessionsnämnden tar då ställning till
            vilket av de kvarvarande lokaliseringsalternativen som är bäst.
            Nämnden tar även ställning till om något av alternativen är acceptabelt
            ur miljö- skyddslagens synpunkt. I övrigt behandlas ärendet som
            ett vanligt konces- sionsärende. Om man trots allt ändå vill att
            regeringen skall pröva denna typ av anläggningar är det bättre
            att ta in som 6a $ i miljöskyddslagen att vissa industrianläggningar
            som är av betydelse för landets samlade naturresur- ser skall
            prövas av regeringen. Efter koncessionsnämndens beslut under-
            ställs ärendet regeringen för prövning. Koncessionsnämnden sörjer
            då för att frågan blir fullständigt utredd och regeringen har
            ändå möjlighet att beakta även andra faktorer, såsom energihushållning
            och hushållning med andra naturresurser.
          </p>
          <p xml:id="i-92tbg9KQPHcJ14t9KiucNx">
            Naturresurslagen — sammanfattning
          </p>
          <p xml:id="i-565gNG1ZP5a5Q7JQCTCUgH">
            Flera utredningar, Hushållning med mark och vatten 1 och 2, Etablering
          </p>
          <pb facs="riksdagen-motions-pdf/data/198485/mot_198485__2236/mot_198485__2236-011.pdf"/>
          <fw xml:id="i-Tj6x78vr32YAKwonnfFfFf">
            Mot. 1984/85:2236 16
          </fw>
          <p xml:id="i-SkLQ19aWqNWDdtd9bmp6bm">
            av miljöstörande industri I och 2 och Naturresurser, nyttjande
            och hävd, har visat på hot mot miljön och bristande hushållning
            med naturresurser- na. Utredningarna har pekat på behovet av lagstiftning.
            Vissa riksdagsbe- slut har fattats om områden som är av riksintresse,
            men de har till stor del visats vara verkningslösa och nonchalerats.
            De hotbilder som utredning- arna har målat upp har till stor del
            besannats och t. o. m. förstärkts (försur- ningen) och nya har
            kommit till (fiskdöd i havet). Departementets förslag utgår inte
            från dessa hotbilder och är till stor del verkningslöst eller
            åtminstone otillräckligt för att avhjälpa eller förhindra de stora
            hoten mot naturresurserna. Nuvarande lagstiftning, miljöskydds-
            lagen, naturvårdslagen, skogsvårdslagen etc. har visat sig vara
            otillräckliga för att avhjälpa hoten. Ny lag behövs som slår fast
            grundläggande principer för människors förhållande till naturen,
            lag som alla andra lagar och regler underordnas. Denna grundlag
            utgår från miljön och dem som drabbas av hoten. Den bör bygga
            på solidaritet med kommande generationer och utgå från de fem
            etiska normer som naturresurs- och miljökommittén upprättat. Om
            man anser att en sådan miljökvalitetslag inte kan införas nu,
            bör i stället införas miljökvalitetsnormeri olika speciallagar
            som miljöskyddsla- gen, hälsoskyddslagen etc. Vissa myndigheter
            ges i uppdrag att upprätta en plan för att uppnå dessa kvalitetsnormer.
            Myndigheterna skall i planen anger vilka åtgärder som skall vidtas
            för att uppnå normerna och tidpunkten för när de skall vara uppnådda.
            Tillägg görs i speciallagar som miljöskyddslagen om att prövning
            enligt lagen och tillämpning i övrigt skall syfta till att uppnå
            kvalitetsnormerna. De myndigheter som skall upprätta planer för
            att uppnå normerna kan begära ingripanden enligt speciallagarna
            för att kvalitetskraven skall upp- fyllas. Naturresurslagen bör
            omfatta hushållning med luft, mark och vatten. I lagen införs
            regler om att beslut om markanvändning inte får leda till att
            de uppsatta miljökvalitetsnormerna kränks eller att det blir svårare
            att uppnå eller sedan hålla dem. Miljökvalitetsnormer införs för
            luften avseende t. ex. svaveldioxidhal- ter, kväveoxidhalter,
            ozonhalter etc. Regler bör införas i naturvårdslgen som möjliggör
            ökat skydd av växt- och djurarter i jordbrukets restområden och
            randområden. Regler bör inöras i naturresurslagen som syftar till
            att förhindra igen- växning av jordbruksmark av beredskapsskäl
            och för att bibehålla vissa biotoper som hagmarker och ängar.
            Tillägg bör införas i miljöskyddslagens 8 $ om att regeringen
            kan förbju- da utsläpp i luften av t.ex. försurande ämnen och
            vissa metaller samt förbjuda deponering av beständiga och långlivade
            ämnen i en viss del av landet.
          </p>
          <pb facs="riksdagen-motions-pdf/data/198485/mot_198485__2236/mot_198485__2236-012.pdf"/>
          <fw xml:id="i-3raWHAvDyNuLakwUxFpBLY">
            Mot. 1984/85:2236 17
          </fw>
          <p xml:id="i-TwFWD77z2MDMb3b4Cbbovu">
            Prövning av vissa industrier som är av stor betydelse för hushållning
            med landets samlade naturresurser bör i första hand göras av koncessions-
            nämnden. Fördelarna med en regeringsprövning är få, men nackdelarna
            är många. Tillägg kan göras i 10, 12a, 13 och 14 $$ i miljöskyddslagen
            om att visst slag av miljöfarlig verksamhet skall prövas av koncessionsnämn-
            den först sedan kommunen tagit ställning till lokaliseringen.
            Miljökonse- kvensbeskrivningen formaliseras och görs utförlig.
            Kommunen tar fram eget underlagsmaterial om etableringens konsekvenser.
            Företagets ansö- kan och kommunens underlagsmaterial går ut på
            remiss samtidigt. Remiss- svaren, kommunens underlagsmaterial
            och företagets ansökan förs ut till offentlig debatt i kommunen.
            Först därefter tar kommunen ställning till lokaliseringen. Kommunen
            har vetorätt vilket innebär att ärendet avslutas om kommunen avstyrker
            lokaliseringen. Om kommunen tillstyrker loka- liseringen, prövar
            koncessionsnämnden frågan. Flera lokaliseringsalter- nativ bör
            om möjligt redovisas av företaget. Om man trots allt vill behålla
            regeringsprövningen kan man införa 6a $ i miljöskyddslagen. Industrier
            av det slag som prövas i särskild ordning skall underställas regeringen
            när koncessionsnämnden fattat beslut.
          </p>
          <p xml:id="i-Cs4QQWLamaDBSYZMGEyFUH">
            Hemställan
          </p>
          <p xml:id="i-B9TmqzFh7VePvttZv5udYD">
            Med stöd av det anförda hemställer jag"
          </p>
          <p xml:id="i-TSDF9vAVQzMoWBhrk2T4yc">
            att riksdagen hos regeringen begär förslag om införandet av en
            miljökvalitetslag.
          </p>
          <p xml:id="i-SdSy11DCV2xPLqa61WTmCh" type="date">
            Stockholm den 24 januari 1985 SVEN MUNKE (m)
          </p>
          <p xml:id="i-3S5fb5qYpwzH1cupLBL9Vb">
            + Se även motion 1984/85:2237.
          </p>
        </div>
      </div>
    </body>
  </text>
</TEI>
