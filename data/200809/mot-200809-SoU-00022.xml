<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00022">
  <teiHeader>
    <fileDesc>
      <titleStmt>
        <title>med anledning av prop. 2008/09:193 Vissa psykiatrifrågor m.m.</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp, v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:193 Vissa psykiatrifrågor m.m.</title>
          <idno type="rdwebb">GW02So22</idno>
          <rs type="number">So22</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So22/text</ref>
          <ref type="dokument_url_html">http://data.riksdagen.se/dokument/GW02So22</ref>
          <ref type="dokumentstatus_url_xml">http://data.riksdagen.se/dokumentstatus/GW02So22</ref>
          <ref type="doc">http://data.riksdagen.se/fil/FDDADF06-0B6A-48B0-9150-1EC3BDE633DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KB9DHkaLrMgd8i3MR4LgD9" type="basedOn"/>
        <correspContext corresp="i-KB9DHkaLrMgd8i3MR4LgD9">
          <ref>Proposition 2008/09:193</ref>
        </correspContext>
        <correspAction xml:id="i-LfeicYbfEivbZyRmmfrKgS" type="signed"/>
        <correspContext corresp="i-LfeicYbfEivbZyRmmfrKgS">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-A7iair4Fbv7HQqVgYqrEXt" type="referral">
          <date when="2009-06-12"/>
        </correspAction>
        <correspAction xml:id="i-8eKViB5SnfYmE9k2X5PiDP" type="dismissal">
          <date when="2009-06-11"/>
        </correspAction>
        <correspAction xml:id="i-FkerCmC3eq3T2hZUeaJqhq" type="dismissal">
          <date when="2009-06-11"/>
        </correspAction>
        <correspAction xml:id="i-Md3D3AumFPQJ1P5uymcp6f" type="transfer">
          <date when="2009-06-10"/>
        </correspAction>
        <correspAction xml:id="i-TdZ79bSNx9jSjvFcaFERT9" type="submission">
          <date when="2009-06-10"/>
        </correspAction>
        <correspAction xml:id="i-BLy7Ke9epnXEC4J6sLPiaE" type="assigned"/>
        <correspContext corresp="i-BLy7Ke9epnXEC4J6sLPiaE">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S6xDgd4o8BRcFA3odAhbk6" type="motBody">
        <div xml:id="i-84KoYR7uWWeKSQpt5G1iLw" type="motProposal" subtype="förslag">
          <head xml:id="i-WqvAA1EFRnnxsLa7rEVqNW">
            Förslag till riksdagsbeslut
          </head>
          <list xml:id="i-CMD5yqaARMrBJhpDXP2ZG3" style="ol">
            <item xml:id="i-2RdbVqtxcuraFXXo6yUKmK">
              Riksdagen beslutar om ändring i föreslagna 2 kap. 7 § SOL samt
              3 f § HSL genom tillägget: En sådan plan ska upprättas även om
              den enskilde begär det och, om den enskilde inte motsätter sig
              det, på begäran av en närstående .
            </item>
            <item xml:id="i-XXxTZo72rYZVLWwGKei7s7">
              Riksdagen beslutar om ändring i föreslagna 2 kap. 7 § SOL samt
              3 f § HSL genom ett tillägg till tredje stycket: Inom vilka tidsramar
              insatserna ska genomföras .
            </item>
          </list>
        </div>
        <div xml:id="i-vM3wDSLjhDVyByEJghSWH" type="motContent">
          <head xml:id="i-KWFWFELTaQR2pFVRfWc8En" type="h1">
            Inledning
          </head>
          <p xml:id="i-HZNnKtUse3miFZPVKseSGY">
            Att människor som är beroende av hjälp från olika huvudmän riskerar
            falla mellan stolarna och inte får den hjälp de egentligen bör
            få och har rätt till är ett känt problem. Det är bl.a. det som
            regeringen i propositionen Vissa psykiatrifrågor vill rätta till
            genom lagförslag om gemensam individuell planering och gemensamma
            överenskommelser om samarbete. Det är bara det att man i utformningen
            av förslaget gör en allvarlig missbedömning som gör att vi riskerar
            stå på ruta ett igen.
          </p>
          <head xml:id="i-FzLYaJVjzYYdfBFHZJtbSn" type="h2">
            Behovet av samordnad planering
          </head>
          <p xml:id="i-9oo2BeSjYpTQM96DND4NNX">
            Att vara psykiskt sjuk, ha svårt att få sitt boende att fungera
            samtidigt som man har en somatisk sjukdom kan vara svårt för vem
            som helst. Att samtidigt behöva ha kontakt med alla de olika enheter
            som behövs är ytterst svårt. Det kan handla om läkare och kontaktperson
            inom öppenpsykiatrin, socialsekreterare på en enhet för socialpsykiatri,
            en annan socialsekreterare på en ekonomienhet för ekonomiskt bistånd,
            eventuell biståndshandläggare för att få boendestöd, olika boendestödjare,
            specialistläkare för den somatiska sjukdomen, kanske en kurator
            där också, och läkare på vårdcentralen. Därtill kommer också eventuella
            kontaktpersoner på Försäkringskassan och Arbets­förmedlingen.
          </p>
          <p xml:id="i-5vimKCk2pRFtkCeiyVBzpU">
            En liknande situation har den som har andra funktionsnedsättningar,
            även äldre och multisjuka. Inte sällan har de olika vårdgivarna
            sina egna planeringar för individen som ibland krockar med andra
            vårdgivares. Enskilda kan uppleva det som en heltidssysselsättning
            att sköta allt som krävs när man har kontakt med olika vårdgivare
            såsom att passa telefontider, fylla i rätt formulär och att se
            till att intyg skickas till de olika i rätt tid.
          </p>
          <p xml:id="i-3sWW5JNMehQQwzHiAV9wZr">
            Samtliga yrkeskategorier, frivillig- och patientorganisationer
            känner igen problematiken. Enskilda kan i åratal ha mängder av
            kontakter, utan att det leder framåt, medan kontakterna samordnat
            när var och en vet vem som gör vad skulle ha lett till resultat
            på betydligt kortare tid.
          </p>
          <head xml:id="i-DCb14VgfqMrqpLyRGB91fB" type="h2">
            Den nationella psykiatrisamordningens förslag
          </head>
          <p xml:id="i-4tEJ6FXzZbjqdAiwTSbN5H">
            En nationell psykiatrisamordning tillsattes i oktober 2003 med
            uppgift att se över frågor som rör arbetsformer, samverkan, samordning,
            resurser, personal och kompetens inom vård, social omsorg och
            rehabilitering av psykiskt sjuka och psykiskt funktionshindrade.
            Det rörde kort sagt det som är viktigt för att människor med psykisk
            ohälsa och psykisk funktionsnedsättning ska få den vård och det
            stöd som de behöver av samhället.
          </p>
          <p xml:id="i-NkPLMdxUnUDuCNe3L2Bocb">
            I sitt slutbetänkande, Ambition och ansvar (SOU 2006:100), föreslog
            man att en ganska detaljerad lagparagraf skulle tas in i både
            hälso- och sjukvårdslagen och socialtjänstlagen för att se till
            att en individ vid behov skulle få rätt till en sammanhållen planering.
          </p>
          <p xml:id="i-RCHZoB1XjQ7SUsVCudRDTo">
            Förslaget till ändringen i socialtjänstlagen löd:
          </p>
          <p xml:id="i-LRPLQGCZiYQz8x3RyWn9Kx">
            Kommunen skall när det behövs för att den enskilde ska få sina
            behov av socialtjänst och hälso- och sjukvård tillgodosedda, upprätta
            en individuell plan tillsammans med landstinget (ordet landstinget
            utbytt mot kommunen i förslaget till ändringen i HSL). Av planen
            skall framgå mål för insatserna på kortare och längre sikt, vem
            som skall samordna insatserna samt vilka insatser respektive huvudman
            svarar för. Planen skall, när det är möjligt, upprättas tillsammans
            med den enskilde och dennes närstående.
          </p>
          <p xml:id="i-87iKdd4Fmx7XwnuW4uQURq">
            När kommunen bedömer att det finns behov av att upprätta en individuell
            plan enligt första stycket skall kommunen kalla landstiget (resp.
            kommunen i HSL) till individuell planering. En sådan kallelse
            skall även ske om den enskilde begär det och, om den enskilde
            inte motsätter sig det, på begäran av en närstående.
          </p>
          <p xml:id="i-3WFcBYd7oa3j1SHsZuCDUW">
            Om landstinget kallar kommunen till individuell planering enligt
            3 § c hälso- och sjukvårdslagen (1982:763) skall kommunen medverka
            i planeringen.
          </p>
          <p xml:id="i-8FN2Y12wpr7FtSkovhHhsy">
            Planeringen skall påbörjas senast dagen efter att kallelsen mottagits.
          </p>
          <p xml:id="i-LkCMcDkPMh3hxPz39byDfm">
            Denna bestämmelse ska tillämpas när det kan ske utan hinder av
            bestämmelser i sekretesslagen .
          </p>
          <head xml:id="i-3UPYkjo29tLDUGzXLZVy7d" type="h2">
            Regeringens förslag missat individperspektiv
          </head>
          <p xml:id="i-7vRjYM2UanusQfkqEBZfGV">
            Regeringen har valt att i propositionstexten formulera förslaget
            till lagstiftning något annorlunda. En individuell plan ska upprättas
            om kommunen eller landstinget bedömer att den behövs för att den
            enskilde ska få sina behov tillgodosedda . Men en avgörande skillnad
            mot utredningens lagförslag är att man lyft bort att den enskilde
            eller dennes närstående ska kunna göra en begäran om planering.
          </p>
          <p xml:id="i-QpyzQmB1zRVZjuQkpSqcT7">
            Det står visserligen i författningskommentaren att den enskilde,
            dennes närstående eller någon annan kan ta initiativ till att
            kommun eller landsting prövar om det behövs en plan, men det är
            en uppenbart försvagad formulering. Regeringen menar att den nya
            skyldigheten att upprätta en plan är långtgående; situationer
            där den enskilde eller närstående nekas en individuell planering
            bör, så som förslaget är tänkt, vara undantagsfall. Vi delar inte
            den bedömningen och anser att den nya konstruktionen är högst
            olycklig. För att få en tydlig och säker tillämpning är det utformningen
            av själva lagen som måste vara glasklar.
          </p>
          <p xml:id="i-FMJKS6FQ6BLx6LxNwYcwpe">
            Med det nya lagförslaget blir individer fortfarande utan rätt
            att kunna få reda på om och i så fall vad som planeras från de
            olika vårdgivarna, och hur det ska samordnas. Såväl socialtjänst
            som hälso- och sjukvård har redan i dag ett större ansvar för
            individuellt utformade insatser än vad man lyckas ta. Vad säger
            att man fr.o.m. nu ska lyckas uppfatta varje individs mer komplexa
            behov och ta ansvar för att en gemensam planering kommer till
            stånd? Att vara beroende av många olika myndighetskontakter och
            vårdgivare skapar en känsla av beroende och maktlöshet som i sig
            riskerar att skapa ohälsa. Vi vet från folkhälsoforskningen hur
            viktig en känsla av sammanhang och egenkontroll är för att må
            väl. Att kunna ha laglig rätt att ställa krav på att en planering
            görs när man är beroende av flera huvudmäns insatser är viktigt.
          </p>
          <p xml:id="i-66RQKFWTLdAwGSxyYPCmZp">
            Nationell psykiatrisamordning arbetade ett antal år med att försöka
            komma fram till hur verkligheten ser ut för de människor som har
            psykiska problem och hur den skulle kunna förbättras. Bristen
            på samordnade insatser var ett sådant tydligt område, vilket gjorde
            att man lade fram det lagförslag man gjorde där individens rätt
            att kräva samordnad planering stärktes. Det är i detta ljus anmärkningsvärt
            att regeringen missar en så viktig poäng och tar bort individens
            eller närståendes möjlighet att ställa krav på en individuell
            plan och samordning.
          </p>
          <p xml:id="i-H3XrVzdugv33wqqLHBLXdV">
            Bristen på samordning och behov av förbättrad sådan har varit
            ett återkommande tema utredning efter utredning. Det riskerar
            att återigen bli ett återkommande tema nu när möjligheten till
            ett genomarbetat konkret förändringsförslag går om intet.
          </p>
          <head xml:id="i-G1GXrRCdcPnt1d9hBXpRFV" type="h2">
            Remissinstansernas inställning
          </head>
          <p xml:id="i-JoFJth8vtuyt3uAvejsbu1">
            I propositionen skriver regeringen att utredningens förslag huvudsakligen
            överensstämmer med regeringens förslag. Man anger också att alla
            remissinstanser i princip tillstyrkt förslaget eller inte motsatt
            sig det. Man ska då komma ihåg att remissinstanserna tagit ställning
            till den nationella psykiatrisamordningens slutbetänkande där
            den enskildes möjlighet att begära en individuell planering fanns
            med. Vår bedömning är att många av dessa remissinstanser skulle
            ha gjort en annan bedömning i förhållande till förslaget som regeringen
            nu utformat det. Det gäller inte minst frivillig- och patientorganisationer
            som vet hur svårt enskilda har att göra sin röst hörd.
          </p>
          <head xml:id="i-6A68Zun6B14iJtVJM8o23c" type="h2">
            Administrativ börda och kostnader
          </head>
          <p xml:id="i-TpBM5aaEDNQjqHJLwdfJRC">
            Om det skulle finnas farhågor om att det blir en utökad administrativ
            börda anser vi att detta är ett felaktigt sätt att tänka. Den
            enskilde är den som berörs av vården. Såväl socialtjänstlagen
            som hälso- och sjukvårdslagen lyfter fram individperspektivet.
            Till exempel står i socialtjänstlagens portalparagraf att verksamheten
            skall bygga på respekt för människors självbestämmande och integritet.
          </p>
          <p xml:id="i-MiyYuxjivAMgJcJ6MxnwP2">
            Den ytterligare tid det tar att göra en planering som är så konkret
            att det direkt berör den enskilde har man tusenfalt igen. Personen
            slipper oroa sig, olika enheter gör rätt saker, missförstånd klaras
            upp. En gemensam målbild ska finnas och insatserna kan planeras
            och genomföras effektivt. Att detta lönar sig både mänskligt och
            ekonomiskt är bortom allt tvivel.
          </p>
          <head xml:id="i-R6M2ExZ7MQvik5m6P8KH3d" type="h2">
            Tidsramar för insatserna
          </head>
          <p xml:id="i-NHtGgJS1hiMt58C2UtUmGj">
            Vi vill betona vikten av att planerna görs så konkreta som möjligt.
            Det menar vi måste innefatta att man anger tidsgränser i så hög
            grad som möjligt. När ska vad inträffa? Och vad ska hända om det
            inte fungerar? Ovissheten när det gäller tidsaspekten kan oroa
            enskilda och gör att man inte vet vad man ska förhålla sig till.
            Vi menar att det bör framgå av den individuella planen i så hög
            grad som möjligt. För att göra detta särskilt tydligt bör ytterligare
            en punkt läggas till lagförslaget. I regeringens förslag står:
          </p>
          <p xml:id="i-BYKWxscQMgjEVBq51LZKVS">
            Av planen ska det framgå:
          </p>
          <list xml:id="i-B6YjrvkB4mgb3dePJpt97U" style="ol">
            <item xml:id="i-9jKgHAUK5923thC41cT9to">
              vilka insatser som behövs,
            </item>
            <item xml:id="i-GYDo287w2xQxZFgg6seHDw">
              vilka insatser respektive huvudman ska svara för,
            </item>
            <item xml:id="i-E2CmqGwMq8RyxgPa8zaPGf">
              vilka åtgärder som vidtas av någon annan än kommunen eller landstinget,
              och
            </item>
            <item xml:id="i-JFWd4ZPWTPrjo8pedsWZvD">
              vem av huvudmännen som ska ha det övergripande ansvaret för planen.
            </item>
          </list>
          <p xml:id="i-2NaY5yBArpSAK2zcdrhTi1">
            För att tydliggöra behovet av tidsramar vill vi lägga till ytterligare
            en punkt efter punkt 1 med lydelsen Inom vilka tidsramar insatserna
            ska genomföras .
          </p>
        </div>
        <div xml:id="i-4CBgn4hKZZE4mb2FGigtZ2" type="signatureBlock">
          <list xml:id="i-GRBDHWQjryt4p8EAiKvjqg">
            <item xml:id="i-TrHNjCkVqjkTkmxXztSDBV" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-psdL1d21fj2TwxVoL3xox" who="i-WTCYyz27itjvuvffL1vZLi" type="signature">
              Elina Linna (v)
            </item>
            <item xml:id="i-QBistayGLLQuHWQyPqnYWA" who="i-du5LHNwBWrCH1am94GCk1" type="signature">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
