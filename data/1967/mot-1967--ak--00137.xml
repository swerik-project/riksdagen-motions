<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__137/mot_1967__ak__137-001.pdf"/>
      <div type="motHeader" xml:id="i-Ezkz4zC5PMawuPZ7sHH8pg">
        <div type="motTitle" xml:id="i-SXq6qmfXeGstKQJAAvbFCE"/>
        <div type="motSubmissionInfo" xml:id="i-mY7mBuDcwdg2NeJGDHk2n"/>
      </div>
      <div type="motBody" xml:id="i-VLrxr5nk3L7Bpv9ZtB4nc6">
        <div xml:id="i-G8XFysVeLaqk5Kx4hpbbMc">
          <p xml:id="i-CpYMczeRnMmjrjUiMjkhC">
            2 Motioner i Andra kammaren, nr 137 år 1967
          </p>
          <p xml:id="i-TucKWA7KsZQXP4SgrtE49V">
            Nr 137
          </p>
          <p xml:id="i-W7T4jPrCJUU8NK7RqiqJdG">
            Av herrar Werner och Fridolfsson i Stockholm, angående beskatt-
            ningen av vinst å totalisator vid hästtävlingar.
          </p>
          <p xml:id="i-CqQHgxXhfHrP3GC7uMDQZv">
            Allmänhetens intresse för totalisatorspel har undergått en successiv
            ök- ning. Hästkapplöpningar på skilda banor i vårt land drar samman
            mycket folk och sätter stora summor i omlopp. V-5-spelet har avsevärt
            bidragit till att bredda ett spelintresse, som i många fall visat
            sig ha en förödande inver- kan på den spelandes ekonomi med allt
            vad därav kan följa av familjebe- kymmer och andra svårigheter.
            För att åstadkomma en dämpning av spelintresset och därjämte ernå
            en rättvis beskattning av den inkomst som spelvinster utgör föreslår
            vi en översyn av lotteriförordningen i här berörda avseenden.
            Sedan år 1946 har vinst å totalisator vid hästtävlingar varit
            befriad från såväl inkomst- som särskild lotterivinstskatt. I
            stället tillföres staten visst belopp genom ett av arrangören
            innehållet s. k. vinstavdrag, varav statens andel regleras genom
            en varierande skala beroende på spelformen, dock un- derstigande
            15 £. För vanliga lotterier — bortsett från premieobligationer
            — gäller att 30 Zz avgår som skatt å utfallande vinst. Det synes
            oss betänkligt att den spelande å totalisator vid hästtävlingar
            helt skall vara befriad från vinstbeskattning. Rimligen borde
            samma beskattningsnorm gälla för här ifrågavarande spel- vinster
            som för vanliga lotterivinster. Man torde också kunna diskutera
            hu- ruvida spelvinster borde beläggas med vanlig inkomstskatt.
            Det torde vara rimligt att en inkomst av spel inte beskattas lägre
            än en inkomst av arbete. Att en sidoinkomst genom arbete ofta
            drabbas av hård marginalbeskattning medan en sidoinkomst genom
            spel helt går fri ter sig även arbetsetiskt helt otillfredsställande.
            Den dämpning av spelintresset som en ordinär spelvinstbeskattning
            drar med sig skulle måhända också bidra till att restaurera intresset
            för det pri- mära i sammanhanget — hästsporten. Med stöd av vad
            ovan anförts får vi hemställa, att riksdagen i skrivelse till
            Kungl. Maj:t måtte anhålla om översyn av lotteriförordningen i
            vad avser beskattningen av vinst å totalisator vid hästtävlingar.
          </p>
          <p xml:id="i-QDfXP9r5A1x2a4T7bhj3RT">
            Stockholm den 19 januari 1967
          </p>
          <p xml:id="i-92WPDd9tfnC42BQqvq7zLd">
            Mårten Werner (h) Filip W. Fridolfsson (h) i Stockholm
          </p>
        </div>
      </div>
    </body>
  </text>
</TEI>
