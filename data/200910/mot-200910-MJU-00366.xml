<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00366">
  <teiHeader>
    <fileDesc>
      <titleStmt>
        <title>Djurförsökens framtid</title>
        <author corresp="i-PyuBrn6sPrF8RQEvmB9xdP">av Cecilia Widegren (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Djurförsökens framtid</title>
          <idno type="rdwebb">GX02MJ366</idno>
          <rs type="number">MJ366</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ366/text</ref>
          <ref type="dokument_url_html">http://data.riksdagen.se/dokument/GX02MJ366</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ366</ref>
          <ref type="doc">http://data.riksdagen.se/fil/EB8FE426-0F16-447C-929B-65E0650C6854</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7ZfHpLXazj579joqQyU39K" type="signed"/>
        <correspContext corresp="i-7ZfHpLXazj579joqQyU39K">
          <note type="signatory" corresp="i-PyuBrn6sPrF8RQEvmB9xdP"/>
        </correspContext>
        <correspAction xml:id="i-VQvtLkB2Bbxg9sE4PWJf3S" type="numbering">
          <date when="2009-10-06"/>
        </correspAction>
        <correspAction xml:id="i-9eWHe3S1Kcu1kLg6qY6ceV" type="submission">
          <date when="2009-10-05"/>
        </correspAction>
        <correspAction xml:id="i-EGRtE5Rm2dpqZpJDchEgxm" type="transfer">
          <date when="2009-10-02"/>
        </correspAction>
        <correspAction xml:id="i-J9VSdatF2XVUccy8NHoQ8C" type="assigned"/>
        <correspContext corresp="i-J9VSdatF2XVUccy8NHoQ8C">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AmZxHYUf7YD93bcx1Mo9RA" type="motBody">
        <div xml:id="i-58J5LfRbqjmhB7GfGKjfan" type="motProposal" subtype="förslag">
          <head xml:id="i-49WQr8YWH7dmxtwDgpPpbM">
            Förslag till riksdagsbeslut
          </head>
          <p xml:id="i-YY83WnswCVH1Zm5dj8QKYi">
            Riksdagen tillkännager för regeringen som sin mening vad som
            anförs i motionen om att nya djurskyddsregler inte får påverka
            Sverige som forskarland.
          </p>
        </div>
        <div xml:id="i-4QL5k8KpUkWwrCM3FRRgAz" type="motContent">
          <head xml:id="i-6mrUJJGmQpXnou4K4j9ToT" type="h1">
            Forskningen basen för fler jobb och livskvalitet
          </head>
          <p xml:id="i-8v9Cq1wLkTWmBBHPCmrhUE">
            Sverige är en av de ledande nationerna inom biomedicinsk forskning.
            Området pekas ofta ut som en viktig motor för framtida ekonomisk
            tillväxt, för att skapa arbetstillfällen och attrahera investeringar.
            Förutom de ekonomiska frågorna handlar det också om värdet, framtida
            livskvalitet, för dem med svåra sjukdomar som i dag inte kan botas.
          </p>
          <p xml:id="i-MjSgGwMx5r7APGuDdo6WhX">
            Biomedicinsk forskning är en långsiktig verksamhet som kräver
            stabila spelregler. Samspelet mellan forskningen, industrin och
            djurskyddslagstiftningen är avgörande både för djuren och för
            de framtida medicinska rönen.
          </p>
          <head xml:id="i-EimdAr7htqR2eCmZQnwkha" type="h1">
            Djurförsöken spelar roll för världsledande svensk forskning
          </head>
          <p xml:id="i-Y5e3LNVoEkvT7mg3NDvLg4">
            Svensk kunskap och nyfikenhet har under årens lopp åstadkommit
            framgångar inom såväl grundforskning som tillämpad forskning.
            Ett exempel är nobelpristagaren Arvid Carlssons upptäckter av
            dopaminets betydelse för behandling av Parkinsons sjukdom. Ett
            annat är Astra Zenecas magsårsmedicin Losec, som under en rad
            år var världens mest sålda läkemedel och som radikalt minskade
            behovet av magsårsoperationer. Internationellt sett rankas kvaliteten
            på svensk biomedicinsk forskning mycket högt, högre än vad som
            motiveras av vår folkmängd och de ekonomiska resurser som tillförts
            området.
          </p>
          <p xml:id="i-VjudYBP2FtEgwc6GtF1ehf">
            Denna forskning har skapat tiotusentals arbetstillfällen såväl
            på universitet och högskolor som inom läkemedels- och bioteknikindustrin.
            I merparten av den biomedicinska forskningen utgör försök på djur
            ett oundvikligt inslag. Djurförsök genomförs bl.a. för att identifiera
            grundläggande mekanismer bakom olika sjukdomar. Vid utveckling
            av nya läkemedel ställs också strikta krav på väl dokumenterade
            resultat från djurförsök innan kliniska studier av läkemedel får
            utföras. Det är heller inte tillåtet att saluföra läkemedel som
            inte säkerhetstestats på djur.
          </p>
          <p xml:id="i-Hw2JTHRfybjcae1qyJWV8b">
            Ingen enskild forskare eller institution och inget läkemedelsföretag
            skulle våga riskera människors liv och hälsa genom att behandla
            patienter med nya läkemedel som inte testats på djur enligt den
            internationella standard som styr forskningen på det här området.
          </p>
          <head xml:id="i-3CBz4oHs1iJZj5TAfYw5m7" type="h1">
            Ett djurskydd i världsklass
          </head>
          <p xml:id="i-SzxifSJUCMFXcp1tNDymqp">
            Det sker i dag en snabb metodutveckling inom den medicinska forskningen.
            Denna metodutveckling lever till fullo upp till den princip som
            styr allt arbete med djurförsök och som syftar till att förfina,
            minska och ersätta försöken.
          </p>
          <p xml:id="i-TUzanggT4H1fTcjvubcLJK">
            De djurförsök som utförs i Sverige omgärdas av en av världens
            erkänt mest strikta lagstiftningar på djurskyddsområdet. Syftet
            med bestämmelserna är att användningen av försöksdjur skall begränsas
            till vad som är absolut nödvändigt. Enligt bestämmelserna i djurskyddslagen
            (1988:534) får djur användas i djurförsök endast om syftet med
            användningen inte kan uppnås med någon annan tillfredsställande
            metod där man inte använder djur. Lagen innebär vidare att verksamheten
            skall utformas så att djuren inte utsätts för större lidande än
            vad som är absolut nödvändigt och så att försöken inte görs på
            andra djur än sådana som har fötts upp för ändamålet. Innan ett
            djurförsök påbörjas krävs dessutom ett godkännande av en djurförsöksetisk
            nämnd, något som är unikt för Sverige. Det krävs också särskilda
            tillstånd för att få använda, föda upp, förvara eller tillhandahålla
            försöksdjur.
          </p>
          <head xml:id="i-sQYEKowtAS2TVWpYNmjcn" type="h1">
            En fungerande process för att värdera djurförsök
          </head>
          <p xml:id="i-FJuDAtH2U697SUAAtzfcde">
            Vetenskapliga projekt finansieras i allmänhet av externa anslag,
            t.ex. från Vetenskapsrådet. Anslagen ges för begränsade tidsperioder,
            vanligen 23 år. De etiska prövningarna tar redan i dag ofta ganska
            lång tid och besluten är noggrant övervägda. Varje nämnd leds
            av en domare, och både vetenskapsmän och lekmän finns representerade
            i nämnderna.
          </p>
          <p xml:id="i-4AarHEee4W1tRS37SCoctE">
            En oro finns att djurrättsaktivister i framtiden inte bara fortsätter
            att trakassera djurägare och jordbrukare som håller djur utan
            också ger sig på forskare eller på annat sätt hindrar institutioner
            eller företag som genomför djurförsök. Här bör regeringen hand
            i hand med sina nya idéer se över brottsskalan för de aktivister
            som inte bara ger sig på legala näringar utan också uppviglar,
            förstör och bryter sig in vid forskarstationer och företag.
          </p>
          <head xml:id="i-G792LB2dqie6yikkirUmGb" type="h1">
            Djurförsöken flyttar utomlands
          </head>
          <p xml:id="i-GkBe7oKzpCAo5WGsVJPEYV">
            Det slutliga resultatet av de pågående utredningarna på detta
            område är omöjligt att förutse men kan komma att innebära att
            regler införs som starkt försvårar svensk forskning inom det medicinska
            området. I värsta fall kan sådana svenska särkrav tvinga bort
            stora delar av den internationella läkemedelsforskningen och hämma
            den svenska bioteknikindustrin. Paradoxalt nog skulle det inte
            gynna försöksdjuren om djurförsöken flyttades till ett annat land
            som inte har lika strikt djurskydd som Sverige snarare tvärtom,
            då kontrollen skulle minska.
          </p>
          <head xml:id="i-JKsrnU7dHF8CeHiX885GTP" type="h1">
            Industrin är samarbetsvillig
          </head>
          <p xml:id="i-Ss1a3NBSAChLaiWw6Zdcws">
            Djurförsöken är viktiga för den medicinska forskningen och måste
            kunna verka under stabila spelregler och rimliga vetenskapliga
            förutsättningar för att kunna uppfylla sitt viktiga samhällsuppdrag
            att förbättra behandlingsmöjligheterna för personer med svåra
            sjukdomar. Det är min bestämda övertygelse att allmänheten inte
            anser att vi skall förbjuda alla djurförsök om ett sådant förbud
            innebär att vi omöjliggör svensk medicinsk forskning och möjligheten
            att lindra och bota svåra sjukdomar.
          </p>
          <p xml:id="i-VNWsTUpKe6ZUjT4MwWuWVq">
            Det svenska forskarsamhället strävar ständigt efter att minimera
            antalet djurförsök och ge försöksdjuren en så bra miljö och så
            goda förhållanden som möjligt.
          </p>
          <p xml:id="i-AV18cLQ4Q6FTLD7XAs4pW2">
            Sverige ligger i frontlinjen när det gäller både biomedicinsk
            forskning och djurskydd, vilket innebär att värdefull medicinsk
            forskning kan bedrivas samtidigt som de försöksdjur som trots
            allt måste användas får en allt bättre miljö. Denna utveckling
            av den medicinska forskningen och av djurförsöksmetodik är värd
            att slå vakt om.
          </p>
        </div>
        <div xml:id="i-Ee3DuX8XD9f6RPLAdhWLqj" type="signatureBlock">
          <list xml:id="i-XxGbtXFEZrfjzmDAnfBmNT">
            <item xml:id="i-VtUAgbY6yLSGQFcfmwv2NL" who="i-PyuBrn6sPrF8RQEvmB9xdP" type="signature">
              Cecilia Widegren (m)
            </item>
          </list>
        </div>
      </div>
    </body>
  </text>
</TEI>
