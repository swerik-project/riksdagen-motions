<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950--ak--00378">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__378/mot_1950__ak__378-001.pdf"/>
      <fw xml:id="i-JnKYo6ypDnj2BK6wSr7pr9">
        2 Motioner i Andra kammaren, nr 378.
      </fw>
      <div xml:id="i-5GSvvUfxPnHjz7TSmzqMy2" type="motHeader">
        <div xml:id="i-KCm7wqTn1h6XuKDTZ5KqiD" type="motTitle"/>
        <div xml:id="i-NdK5aEG4L3PfQ9Cqf1FiZ4" type="motSubmissionInfo"/>
      </div>
      <div xml:id="i-6NS9cP4PukCqrZBNWcMaZd" type="motBody">
        <div xml:id="i-6ZTZ4A2N4xLJ34XiUfoeMt">
          <p xml:id="i-WsjiqhiJ7mMxE82DtT4d1E">
            Nr 378.
          </p>
          <p xml:id="i-XcTky7hUoBvQLZpcco6WaK">
            Av herr Håstad, om avdragsrätt vid taxering för donationer till
            vetenskaplig undervisning och forskning.
          </p>
          <p xml:id="i-APjnSXEDJ6RYSXF6xPbfdw">
            Den vetenskapliga forskningen och undervisningen dra nu för tiden
            kost- nader, som äro avsevärt större än som svarar mot ökningen
            av antalet studerande vid universitet och fackhögskolor. De ökade
            kraven på full- goda staber av lärare med assistenter, nödvändigheten
            att bygga nya spe- cialinstitutioner, de stegrade behoven av utrustning
            särskilt inom de natur- vetenskapliga, medicinska och tekniska
            läroanstalterna, ökningen av lö- nerna och mycket annat pressa
            undan för undan upp dessa kostnader. Ju mer i framtiden tekniken
            utvecklas och ju nödvändigare specialforskning blir, desto högre
            komma dessa kostnader för den vetenskapliga forskningen och undervisningen
            att pressas uppåt. Det ligger i sakens natur att ett land av Sveriges
            storlek inte kan kon- kurrera med ett land så rikt på materiella
            resurser som USA, när det gäl- ler vetenskaplig utrustning. En
            viss internationell arbetsfördelning är re- dan och blir i framtiden
            ganska visst än mer ofrånkomlig. Å andra sidan måste det framstå
            såsom självklart, att vårt land, med dess vetenskapliga traditioner,
            alltid måste ställa som ett mål ej blott att följa med utan även
            att självt bidra till att forma vetenskapernas utveckling. Detta
            är ett livs- villkor för en kulturnation. Erfarenheten har också
            på otaliga områden givit vid handen, ända in i våra dagar, att
            även ett litet land kan lämna högst väsentliga bidrag till de
            vetenskapliga erövringarna. Sannolikt äro dessa bidrag i jämförelse
            med de stora nationernas oftast avsevärt större än som svarar
            mot skillnaderna i folkmängd. Både vetenskapens interna- tionalitet
            och det egna landets intressen att vidmakthålla sin kulturstan-
            dard förbjuda att de mindre nationerna liksom resignera inför
            de stora staternas materiella övermakt. Vad de mindre länderna
            sakna i resurser kunna de många gånger kompensera genom den eggelse
            som fåtalet fors- kare inom varje särskild vetenskapsgren känner
            till följd av det större ansvar som påvilar envar av dem. Skyldigheten
            att finansiellt bära kostnaderna för vetenskaplig under- visning
            och forskning har på senare tid nästan helt pålagts staten. Beteck-
            nande är att de fria högskolorna i Stockholm och Göteborg numera
            efter inflationen, räntesänkningarna och skatteskärpningen inte
            se sig i stånd att själva anskaffa de behövliga penningmedlen;
            staten har i samråd med vederbörande städer måst överta det finansiella
            ansvaret. I stället för de gamla studiestipendierna och som en
            betydande utbyggnad av dem har
          </p>
          <pb facs="riksdagen-motions-pdf/data/1950/mot_1950__ak__378/mot_1950__ak__378-002.pdf"/>
          <fw xml:id="i-GtBp691YXfv5cPNfbh7yEs">
            Motioner i Andra kammaren, nr 378. 3
          </fw>
          <p xml:id="i-ToAsrWAwtbnb1U63DzEWHg">
            staten nödgats lägga upp ett studentsocialt program. De gamla
            forsknings- fonderna förslå i våra dagar inte långt, och staten
            har inrättat en serie stora forskningsfonder. O. s. v. Det skall
            även betonas, att staten trots de ofta stora finansiella svårigheterna
            under senare år gjort utomordentligt stora insatser för upprustningen
            av universitet och högskolor. Särskilt 1947 års riksdag betecknade
            i detta hänseende ett märkesår i den svenska akademiska undervisningens
            historia. Likväl torde det kunna befaras, att staten i framtiden
            kommer att möta stora svårigheter att hålla denna takt, hur välvilliga
            mot vetenskaplig un- dervisning och forskning regering och riksdag
            än kunna vilja vara. Hit- hörande kulturintressen måste räkna
            med den starkaste konkurrens från andra lika legitima intressen,
            inte blott avseende socialpolitik, försvaret, all- männa lönekrav
            etc., utan även avseende folkskolan, läroverken och den praktiska
            yrkesundervisningen. Under de allra senaste åren och särskilt
            i årets statsverksproposition ha vi upplevt, hur svårt det varit
            för statsmak- terna att kunna tillgodose även de mest välmotiverade
            och trängande behov under åttonde huvudtiteln, vare sig dessa
            avsett universitet och högskolor eller andra grenar inom kulturbudgeten.
            Vilken ekonomisk politik som statsmakterna än komma att bedriva
            torde det inom överskådlig framtid i vart fall vara otänkbart
            att undgå perioder kännetecknade av stark och hård anslagsåtstramning.
            Och stegringen av kostnaderna för våra lärdoms- anstalter måste
            antas komma att successivt stegras ej blott till följd av vetenskapens
            egen utveckling utan även därför att behovet av vetenskapligt
            eller folkhögskoleutbildat folk med visshet kommer att stegras
            i takt med teknikens egen expansion. Det som kanske mest inger
            oro för framtiden är faran för sådana stats- finansiella kriser,
            som åstadkomma en eftersläpning i den nödvändiga successiva utbyggnaden
            av våra universitet, fackhögskolor eller särskilda forskningsanstalter.
            Om något i görligaste mån måste vara »up to date», så är det just
            den vetenskapliga utrustningen. Fem års dröjsmål med en behövlig
            institution betyder i sak att en generation studerande där går
            miste om den bästa möjliga utbildning innan de gå ut i det praktiska
            eller produktiva livet. Det kan inte förnekas, att de allra senaste
            årens ekono- miska tryck ger en föraning om de risker att komma
            efter i utvecklingen, som den svenska vetenskapen i praktiken
            ej kan undgå att allvarligt räkna med. Det är främst med tanke
            på dessa farhågor, som vetenskapens och forskningens problem här
            lagts upp. Förr i tiden kunde ett kostnadsbehov i stor utsträckning
            tillgodoses genom donationer. Särskilt högskolorna i Stockholm
            och Göteborg kunde växa upp endast tack vare enskildas nitälskan
            för den högre bildningen. Även statsuniversiteten profiterade
            av samma intresse. Enskilda, som till- hörde de bättre situerade
            och som voro intresserade att främja den högre odlingen, kände
            sig på vederbörande orter liksom ansvariga för att lär-
          </p>
          <pb facs="riksdagen-motions-pdf/data/1950/mot_1950__ak__378/mot_1950__ak__378-003.pdf"/>
          <fw xml:id="i-7oxbTxm2xCTTyLtKkEuKpx">
            4 Motioner i Andra kammaren, nr 378.
          </fw>
          <p xml:id="i-HgcbcpctHNHxUpA592pzPf">
            domsanstalterna ej blott höllos uppe utan även utbyggdes och
            utvecklades. I många andra länder och alldeles särskilt i USA
            har den vetenskapliga forskningen och undervisningen varit föremål
            för de enskildas ofta ena- stående omsorg, delvis tack vare gynnsammare
            skattelagstiftning. Tack vare dessa enskilda personers välvilja
            och hjälpsamhet var det — och detta bör särskilt understrykas
            — möjligt att snabbt realisera upp- komna önskemål. Flera år av
            utredningar, yttranden och väntan i anslags- äskandens långa kö
            behövde inte förloras. Den byråkratiska tågordningens avigsidor
            undgingos. Den vetenskapliga expansionen kunde smidigt och re-
            solut anpassas efter aktuella behov; inte minst ökades utsikterna
            att ra- tionellt utnyttja tillgängliga vetenskapliga kapaciteter.
            Stort utrymme fanns, kort sagt, för de djärva initiativen. Det
            behöver inte särskilt utläggas att de minskade möjligheterna för
            lär- domsinstitutionerna under senare år att erhålla enskilda
            donationer sam- manhänga dels med det ökade skattetrycket, dels
            med avsaknaden av rät- tighet för donatorerna att få avdraga donationerna
            vid beskattningen. Utan att skattetrycket i detta sammanhang diskuteras
            skall här blott avdrags- frågan tas upp. Utgångspunkten för det
            efterföljande är den bestämda övertygelsen att staten, som numera
            så gott som helt bär ansvaret för den vetenskapliga undervisningens
            och forskningens utveckling och förkovran, i framtiden inte blir
            i stånd att ensam sörja härför. All sannolikhet talar för att
            det allmänna och enskilda — privatpersoner eller företag — måste
            samverka härvidlag, på samma vis som tidigare skedde. De enskildas
            bidrag äro framför allt önskvärda såsom medel ägnade att snabbt
            och smidigt till- godose tillfälliga behov eller speciella önskemål,
            vilkas uppfyllande eljest troligen skulle få anstå. För att stimulera
            enskilda att stödja våra lärdomsanstalter i en mera verksam skala
            torde det vara nödvändigt att i någon form lätta på reglerna om
            förbud för skatteavdrag för dylika gåvor. Då det emellertid torde
            vara otänkbart att — på sätt som skedde rörande t. ex. gåvor till
            luftvärnet vid 1942 års riksdag — en generell avdragsrätt i hithörande
            fall skulle god- kännas av riksdagen och då en sådan rätt dessutom
            skulle kunna miss- brukas, är det uppenbart ofrånkomligt att knyta
            vissa villkor till avdrags- rätten. Som ett sådant villkor — och
            troligen som ett betryggande villkor — kunde den regeln inskrivas
            i hithörande skattelag, att avdrag endast medges för sådan donation,
            som Kungl. Maj:t godkänner. Därigenom skulle det vinnas säkerhet
            för att det av donatorer föreskrivna ändamålet kunde rubriceras
            såsom någonting ur allmänna synpunkter behjärtansvärt och värdefullt,
            även om det inte alltid behövde tillhöra de mest prioriterade.
            Självfallet skulle en sådan regel, liksom varje annan avvikelse
            från skatte- systemets huvudregler, framkalla åtskilliga mer eller
            mindre komplicerade detaljproblem. Sålunda uppstår frågan, om
            denna betingade avdragsrätt
          </p>
          <pb facs="riksdagen-motions-pdf/data/1950/mot_1950__ak__378/mot_1950__ak__378-004.pdf"/>
          <fw xml:id="i-RCfiDq2iMDpMPRKiD3VkLQ">
            Motioner i Andra kammaren, nr 378. 5
          </fw>
          <p xml:id="i-6Ptcgm1j4R5noFM8zXo78t">
            skulle vara tillämplig vid alla donationer för vetenskapliga
            ändamål, obe- roende av om donationerna voro stora eller små.
            Andra spörsmål äro om avdragsrätten skulle få utsträckas över
            mer än ett år och om den skulle gälla kommunalbeskattningen eller
            blott statsbeskattningen. Ytterligare — för att fortsätta exemplifieringen
            — kan det diskuteras, om donerandet skulle få föregås av förhandlingar
            med Kungl. Maj:t och göras beroende av om vederbörligt godkännande
            i förväg kan vinnas. Utan att här något försök skall eller kan
            göras att anvisa lösningar för olika uppkommande detaljspörsmål
            skall här blott rent allmänt anföras, att fruktan för detalj-
            svårigheterna inte bör få stå i vägen, om själva syftet anses
            förtjänt av att realiseras; det måste med andra ord vara något
            fel i hela skattesyste- met, om skattelagstiftningens krånglighet
            tas till intäkt för att avvisa lös- ningar som eljest ur allmänna
            samhälleliga synpunkter vore värda att ge- nomföras. Om avgörandet
            angående avdragsrätt eller inte på sätt här ovan skis- serats
            lägges i Kungl. Maj:ts hand synes dessutom behovet av detaljbestäm-
            melser reduceras i hög grad, ty sannolikt skulle regeringen, ställd
            under riksdagens och den allmänna opinionens kontroll, snart ha
            prövat sig fram till en tämligen fast praxis. Även frågan om beskattningen
            av testamentariska förordnanden för ve- tenskapliga ändamål borde
            vid en eventuell ändring av avdragsrätten tas upp till dryftande.
            Här har endast den vetenskapliga undervisningen och forskningen
            varit i åtanke. Givetvis finns det många andra ändamål, för vilka
            en uppmjuk- ning av avdragsrätten kan framstå såsom synnerligen
            skälig. Även med erkännande härav bör det dock invändas, dels
            att staten ensam bär det yttersta ansvaret för universitet, fackhögskolor
            och forskningsanstalter, till skillnad från vad som gäller för
            de flesta andra tänkbara kulturella ändamål, dels att det allmänna
            och de enskilda tidigare i vår andliga odlings historia på knappast
            något annat område samverkat så mycket till att be- fordra utvecklingen
            som i fråga om högre läroanstalter, dels att enskilda — och det
            gäller inte minst de moderna företagen — i fråga om den tek- niska,
            naturvetenskapliga eller samhällsekonomiska forskningen knappast
            på något område kunna tänkas göra en lika betydande insats som
            beträf- fande vetenskap och forskning. Själva tanken att göra
            avgränsningar och differentieringar i beskattningen är ju för
            övrigt alls inte ny, även om varje särbestämmelse kan ur någon
            synpunkt vara diskutabel; här skall blott erinras om 1942 års
            riksdagsbeslut rörande stiftelsers och ideella för- eningars skatteplikt.
            Gentemot den troliga invändningen, att staten vid ett förverkligande
            av motionens tanke skulle gå miste om välbehövliga skatteintäkter
            bör här till sist endast understrykas att staten sannolikt skulle
            allt sammantaget göra en vinst. Ty till vetenskapen och forskningen
            skulle ju alltid inflyta
          </p>
          <pb facs="riksdagen-motions-pdf/data/1950/mot_1950__ak__378/mot_1950__ak__378-005.pdf"/>
          <fw xml:id="i-EX2QvCX4JRPNYUqjM9Ljwk">
            6 Motioner i Andra kammaren, nr 378.
          </fw>
          <p xml:id="i-BdjoimAkHQ5uXxZj5NrLsG">
            mer än vad staten utan avdragsrätt för donationen skulle ha erhållit
            i skatt. Och säkerligen skulle många av de ändamål, för vilka
            donationer komme att göras, annars förr eller senare ha måst täckas
            genom stats- anslag. Med stöd av ovanstående hemställes, att riksdagen
            måtte besluta att i skrivelse till Kungl. Maj:t anhålla om skyndsam
            utredning och förslag i syfte att avdragsrätt införes för donationer
            till vetenskaplig un- dervisning och forskning, förutsatt att
            varje donations ändamål godkännes av Kungl. Maj:t.
          </p>
          <p xml:id="i-Wc7iHSHFKqjDgVQ8sSYwZx" type="date">
            Stockholm den 26 januari 1950.
          </p>
          <div xml:id="i-97BChbMNk6RLoQMukrSX7f" type="signatureBlock">
            <list xml:id="i-R5weqiYQW7PVuV1ijoYxNf">
              <item xml:id="i-PA9T75gKmGktYvEuaUNwRu" who="i-S9dMiL9yRpDaYPfVGjK1Gp" type="signature">
                Elis Håstad
              </item>
            </list>
          </div>
        </div>
      </div>
    </body>
  </text>
</TEI>
