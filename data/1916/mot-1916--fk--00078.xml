<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1916/mot_1916__fk__78/mot_1916__fk__78-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 78. 1
          </p>
          <p>
            Nr 48.
          </p>
          <p>
            Av herr Österberg, angående skrivelse till Konungen om in- rättande
            av allmänna organ för ordnande av frågor om tillhandahållande
            av livsmedel, bränsle m. m.
          </p>
          <p>
            Livsmedelsproblemet är ett av de allra viktigaste samhällsproblem,
            som i våra dagar tränger till lösning eller åtminstone kräver
            att vinna en så framskjuten plats på det sociala reformprogrammet,
            att detsamma må beaktas i den omfattning, det så väl förtjänar.
            1912 års riksdag hade till prövning uppe en fråga, föranledd av
            motion om, »att hinder icke måtte möta för producenter av livsförnöden-
            heter, jordbruks- och ladugårdsprodukter, att direkt till konsumenterna
            försälja sina alster i huru små partier som helst». Riksdagen
            fann, att flere skäl tala för vidtagande av åtgärder uti den i
            motionen ifråga- satta riktningen. Särskilt har riksdagen härvid
            haft i tanke behövlig- heten att så långt som möjligt inskränka
            det i allt större utsträckning förekommande mellanhandssystemet,
            som otvivelaktigt i hög grad bidrager att väsentligt fördyra livsmedlen
            ej minst för de ekonomiskt mindre väl situerade konsumenterna.
            Å andra sidan har det för riksdagen stått klart, att de hygieniska
            kraven ej få eftersättas, utan måtte i möjligaste mån tillgodoses.»
            Härefter övergår riksdagen i ett resonemang om, hur man skulle
            kunna vinna de framställda önskemålen, utan att åsidosätta de
            hygie- niska kraven. Och riksdagen förutsätter, att vissa ändringar
            skulle i gällande hälsovårdsstadga samt andra författningar vara
            av nöden, om det syfte skulle vinnas, som riksdagen ansåg angeläget
            att vinna. Riksdagens skrivelse nr 244 blev sedermera av Kungl.
            Maj:t re- mitterad till Konungens befallningshavande i länen med
            anmodan att
          </p>
          <p>
            Bihang till riksdagens protokoll 1916. 3 saml. 39 häft. (Nr 78—79.)
            1
          </p>
          <pb facs="riksdagen-motions-pdf/data/1916/mot_1916__fk__78/mot_1916__fk__78-002.pdf"/>
          <p>
            2 Motioner i Första kammaren, Nr 78.
          </p>
          <p>
            infordra utlåtande från stadsmyndigheters sida om de framställda
            önske- målen. Sådana svar ha ock till Kungl. Maj:t inkommit. Då
            denna fråga var föremål för stadsfullmäktiges i Nyköping be- handling
            remitterades den kungl. skrivelsen till hälsovårdsnämnden, som
            hade att inkomma med förslag till yttrande. Hälsovårdsnämnden
            er- inrar i sitt förslag till uttalande, att hälsovårdsstadgan
            lägger bestämda hinder i vägen för anordnande av torghandel på
            sätt riksdagen tänkt sig. Hälsovårdsnämnden, &gt;»som visserligen
            i princip delade riksdagens uppfattning om önskvärdheten av åtgärder
            för tillfredsställande i största möjliga utsträckning av både
            konsumenters och producenters. berättigade krav, ansåg emellertid
            nödvändigt, att de hygieniska synpunkterna i främsta rummet beaktas»,
            och kunde för den skull icke tillstyrka någon änd- ring i nu gällande
            bestämmelser, genom vilken de hygieniska kraven i någon mån eftersättas.
            Stadsfullmäktige beslöto att göra hälsovårds- nämndens uttalande
            till sitt. Inom stadsfullmäktige fanns emellertid en rätt stor
            grupp, som gärna skulle sett, att det kunnat vidtagas några positiva
            åtgärder för att få den viktiga livsmedelsfrågan bättre ordnad
            i samhället, så att på samma gång producenterna finge sälja varan
            utan mellanhänder, konsumenterna kunde få livsmedlen i riklig
            mängd efter gällande behov och till skä- liga pris. Vid påföljande
            stadsfullmäktigesammanträde inlämnades därför en motion, undertecknad
            av 14 ledamöter. Samtidigt som motionen syssel- satte sig med
            livsmedelsfrågan, upptog den jämväl ett par andra viktiga spörsmål
            till beaktande, nämligen bränsle- och bostadsspörsmålen. Motio-
            nen utmynnade i yrkande på, att en hushållsnämnd skulle tillsättas,
            men att först en utredning genom en kommitté skulle anordnas.
            (Ovan- nämnda motion bifogas härjämte i bilaga.) Stadsfullmäktige
            beslöto i enlighet med motionen och tillsatte en kommitté på 5
            personer. Omedel- bart efter det kommittén trätt i verksamhet,
            fick den i uppdrag att jämte sin ursprungliga uppgift även ordna
            för en livsmedelsundersökning i samhället, i enlighet med av socialstyrelsen
            upprättade s. k. hushålls- böcker. Detta senare uppdrag fullföljde
            kommittén under åren 1913— 1914. Sedermera kom världskriget med
            dess rubbande inverkan på rådande förhållanden, varför kommittén
            icke slutfört sitt förstnämnda uppdrag. Det blev även för kommitténs
            ledamöter snart klart, att stora lär- domar voro att vänta av
            de resultat, till vilka de tillfälliga organisa-
          </p>
          <pb facs="riksdagen-motions-pdf/data/1916/mot_1916__fk__78/mot_1916__fk__78-003.pdf"/>
          <p>
            Motioner i Första kammaren, Nr 78. 3
          </p>
          <p>
            tioner skulle komma, som Kungl. Maj:t vid krigskrisens början
            påbjöde för livsmedelsfrågans ordnande, dels i landet i sin helhet
            och dels på de lokala områdena. Och vill jag i detta sammanhang
            endast påpeka vad Kungl. Maj:t så sent som i december i fjol hade
            att nämna om betydelsen av lokala livsmedelskommissioner och deras
            stora och bety- dande uppgift för lindrande av dyrtiden genom
            att samhällena ordnade så, att tillgången av livsmedel och dessas
            pris vore sådana, att de mindre bemedlade icke över hövan betungades.
            För min del har jag allt mer kommit till den bestämda övertygel-
            sen, att om det viktiga område för social verksamhet, som den
            ovan berörda motionen omfattar, skall kunna helt tillgodoses,
            måste statsmak- terna träda emellan och ställa om, att det blir
            lagstiftat så, att likartade nämnder, som den i motionen antydda,
            måtte kunna komma till stånd i alla städer samt stadsliknande
            samhällen. Redan nu visar erfarenheten betydelsen av en ordnad
            livsmedelsdistribution, låt vara att densamma är tillkommen för
            att reglera av krigshändelserna uppkomna abnorma för- hållanden.
            Det kan även sägas, att den hittills praktiserade fria han- deln
            på livsmedelsområdet alltid varit utsatt för mer eller mindre
            abnorma förhållanden. Detta beroende på att livsmedelsdistributionen
            i stads- samhällena legat på mellanhänder. I sin skrivelse till
            Kungl. Maj:t 1912 erinrade riksdagen särskilt härom, och det var
            närmast med tanke på att söka avskaffa mellanhandssystemet, som
            riksdagen fattade sitt be- slut. I detta sammanhang är det icke
            ur vägen att erinra om, att livs- medelsprisen i riket ha stor
            betydelse för enhetliga aflöningsvillkor för industriens arbetare.
            Då emellertid livsmedelsproblemet icke enbart är avgörande för
            den stora allmänhetens existens, utan att därpå inverka i hög
            grad även bränsle- och bostadsfrågorna, är det uppenbart, att
            riksdagen vid den av mig väckta frågans behandling bör se den
            i sitt hela sammanhang. Den bör nämligen, om den vill åstadkomma
            kommunala organ, även se till att samtidigt även ett statens organ,
            t. ex. socialstyrelsen, får sig ålagt att stå stödjande och ledande
            för det hela. Ur statistisk synpunkt skulle det vara av ovärderlig
            nytta för socialstyrelsen att ha kommunala organ av här påpekad
            betydelse till att samverka med. Närmast och med anledning av
            vad här ovan anförts bör, synes mig, en ändring och omarbetning
            av hälsovårdsstadgan för riket komma till stånd i de delar, där
            denna stadga lägger hinder i vägen för upp- rättande av ett särskilt
            reglemente för s. k. hushålls- eller sociala nämn-
          </p>
          <pb facs="riksdagen-motions-pdf/data/1916/mot_1916__fk__78/mot_1916__fk__78-004.pdf"/>
          <p>
            4 Motioner i Första kammaren, Nr 78.
          </p>
          <p>
            der. De sistnämnda nämnderna böra vara utrustade med den myndig-
            het, att de kunna utöva ett verkligt inflytande, samt böra vara
            obliga- toriska. Då riksdagen i sin skrivelse 1912 visat sig beakta
            betydelsen av att åtgärder träffas, som kunna hjälpa den fattige
            konsumenten ut ur livsmedelsfrågans svårigheter, och erfarenheterna
            sedan dess än mer pekat på, att verklig samhällssolidaritet bör
            vara en av de hörnstenar, på vilka ett starkt samhällsskick skall
            vila, så tager jag mig friheten att föreslå, att riksdagen i skrivelse
            till Kungl. Maj:t måtte anhålla, att Kungl. Maj:t täcktes taga
            under pröv- ning, huruvida icke särskilda statliga och kommunala
            organ böra inrättas för att reglerande och stödjande ingripa beträffande
            så viktiga och för allmänhetens existens avgörande behovsartiklar
            och nyttigheter som livsmedel, bränsle och husrum, och att Kungl.
            Maj:t framdeles till riksdagen måtte inkomma med de förslag, som
            därav anses kunna vara behövliga.
          </p>
          <p>
            Stockholm den 4 februari 1916.
          </p>
          <p>
            Gust. Österberg.
          </p>
          <pb facs="riksdagen-motions-pdf/data/1916/mot_1916__fk__78/mot_1916__fk__78-005.pdf"/>
          <p>
            Motioner i Första kammaren, Nr 78. 5
          </p>
          <p>
            Bilaga.
          </p>
          <p>
            Till Stadsfullmäktige, Nyköping.
          </p>
          <p>
            Av den diskussion, som fördes vid stadsfullmäktiges senaste sammanträde
            i ok- tober, angående behovet av att livsmedelsprisen härstädes
            om möjligt nedbringades och livsmedelshandeln bättre än nu tillgodosåge
            att konsumenter och producenter finge närmare beröring med varandra,
            framgick, att intresset inom fullmäktige är rätt omfattande för
            att något verkligt positivt bör göras, så att ett verksamt ordnat
            förhållande måtte komma till stånd beträffande livsmedelshandeln.
            Men det är dock icke enbart livsmedelsfrågan, som influerar på
            samhällsmedlemmarnas ekonomiska vill- kor, bostads- och bränslefrågorna
            äro även värda all tänkbar uppmärksamhet. För stadsinvånare äro
            ved- och kolprisen av icke ringa betydelse, likaväl som det be-
            tyder mycket om tillgång på dessa förnödenhetsvaror motsvarar
            behovet. Att sam- hället med vaket intresse ävenledes följer bostadsfrågan
            är icke minst betydelsefullt, och en översikt av tillgången på
            bostäder för olika samhällslagers behov och en statistik, som
            visar hyrornas fluktuering, har sin stora nytta för bedömandet
            av lev- nadskostnaderna på platsen. Med hänsyn till här i korthet
            relaterade och vad ytterligare nedan nämnes, ha undertecknade
            velat bringa frågan om livsmedelshandeln och de nämnda närmast
            på levnadskostnaderna influerande ärendena till ett sakligt prövande.
            Närmast avse vi då att en kommitté tillsättes med uppdrag att
            utarbeta förslag och förelägga detta stadsfullmäktige till avgörande.
            Några riktlinjer för kommitténs arbete vilja vi härmed uppdraga.
            Det första spörsmålet bör gälla, huruvida det icke ur samhällets
            synpunkt vore till gagn, att en särskild nämnd — hushållsnämnd
            — tillsattes med följande all- männa uppgift: a) att med vaket
            intresse följa alla sådana frågor, som rörde livsmedels-, bo-
            stads- och bränslebehovet inom samhället; b) att med hänsyn till
            i punkt a) nämnda uppdrag, på stadsfullmäktiges an- modan utreda
            och inkomma med förslag till ordnandet och planläggandet av förslag,
            som kunna hänföras till nyssnämnda; e) att i den mån så anses
            behövligt och stadsfullmäktige därtill finna anled- ning lämna
            bifall, låta genom särskild tillsatt förtroendeman, efter behov
            avlönad och med tjänstemans ansvar, utföra erforderliga statistiska
            och kontrollerande beräk- ningar, avsedda att ligga till grund
            för erforderliga åtgärder i något av i punkt a) berörda avseenden;
            d) att när direkta åtgärder från samhällets sida anses nödvändiga
            för att av- hjälpa uppstående brist eller missförhållanden för
            något av de i punkt a) berörda
          </p>
          <pb facs="riksdagen-motions-pdf/data/1916/mot_1916__fk__78/mot_1916__fk__78-006.pdf"/>
          <p>
            6 Motioner i Första kammaren, Nr 78.
          </p>
          <p>
            områdena, vidtaga åtgärder i sådan riktning, dock alltid först
            sedan stadsfullmäktige därtill lämnat sitt bifall; e) att om livsmedelshandeln
            kan avsevärt främjas och normalt regleras genom att samhället
            vidtager praktiska åtgärder för underlättande av kreaturshandeln,
            såsom inrättande och underhållande av kreaturstorg och kreaturshallar,
            kommunal svingårds anläggande, även därmed sammanhängande spörsmål
            må vara föremål för nämndens prövning och initiativ; samt f) att
            nämnden i dessa avseenden äger infordra de råd och upplysningar
            från stadens övriga nämnder, som för frågornas utveckling anses
            erforderliga. Därest detta förslag i princip av kommittén gillas,
            bör ett reglemente för hus- hållsnämnden uppgöras samt ett erforderligt
            förslagsanslag hos fullmäktige begäras, på det nämnden måtte omedelbart
            efter sitt konstituerande vara i tillfälle att verk- samt arbeta
            på sitt uppdrag. Det ifrågavarande förslagsanslaget bör avse:
            1:0) att ställa nämnden i tillfälle att anställa en assistent,
            som har att föra protokoll, uppgöra de statistiska beräknin- garna
            samt utföra övriga skriftliga göromål, 2:0) att så fort behovet
            kräver anställa en ombudsman med uppdrag att tillhandagå allmänheten
            med råd och hjälp vid livs- medelsanskaffning och i vissa fall
            förmedla partiinköp av livsmedel. Med hänvisning till dessa allmänna
            synpunkter vilja vi föreslå,
          </p>
          <p>
            att stadsfullmäktige måtte besluta tillsättande av en kom- mitté
            på fem personer med uppdrag att utreda frågan om in- rättandet
            av en särskild hushållsnämnd för handhavandet av sådana frågor,
            som beröra Nyköpings samhälles invånares för- hållande till livsmedels-,
            bostads- och bränslebehoven.
          </p>
        </div>
      </div>
    </body>
  </text>
</TEI>
