<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__484/mot_1957__fk__484-001.pdf"/>
      <div type="motHeader" xml:id="i-G248yzc1VJNyC96hSpRcnv">
        <div type="motTitle" xml:id="i-B9BAqKN4uExVMEhCG6Xurf"/>
        <div type="motSubmissionInfo" xml:id="i-Wn5RjopNUcTFQKhSBvzHAg"/>
      </div>
      <div type="motBody" xml:id="i-2GzfFw8aCG2GZnzff3hf9i">
        <div xml:id="i-HiXcnENhzqjeoJS5myp8Er">
          <p xml:id="i-ERiy6eNvUV1nFHnhnzqSAU">
            6 Motioner i Första kammaren, nr 484 år 1957
          </p>
          <p xml:id="i-Ck4Tpa25dWHLJ1uJXYQk1X">
            Nr 484
          </p>
          <p xml:id="i-S8RUUphwrJjmgCbdkFEiXZ">
            Av herr Alexanderson, i anledning av Kungl. Maj:ts proposition
            med förslag till lag om ändrad lydelse av 7 $ lagen den 1 december
            1950 (nr 599) om ersättning för mistad fiske- rätt m.m.
          </p>
          <p xml:id="i-4ecPLWwAb6kDbonxEwAp7r">
            I Kungl. Maj:ts proposition nr 129 föreslås, att kronan skall
            få samma rätt som ersättningssökande att hos domstol fullfölja
            talan mot fiskevärde- ringsnämnds avgörande enligt lagen den 1
            december 1950 om ersättning för mistad fiskerätt m. m. Förfarandet
            vid nämnden får i och med den så- lunda föreslagna förstärkningen
            av kronans partsställning en ändrad karak- tär. Nämnden kommer
            nämligen att i väsentligt högre grad än förut framstå som lägsta
            instans i ett rättsligt förfarande, som kan pågå genom ytterli-
            gare tre instanser. Propositionen har med anledning därav utsatts
            för en ingående kritik i lagrådet, vilket i stället föreslagit
            en minskning av instansernas antal, på så sätt att nämnden göres
            till specialdomstol — närmast jämställd med ägodelningsrätt —
            från vilken talan fullföljes direkt till hovrätt. Lagrådets förslag
            står härutinnan i överensstämmelse med uppfattningen hos flera
            i samband med departementsbehandlingen hörda fiskevärderingsnämnder.
            Mot den ordning som skulle bli rådande, om propositionsförslaget
            genom- föres, kan främst göras två anmärkningar. Införandet av
            fullföljdsrätt för kronan motiveras i huvudsak med det allmänna
            intresset av en riktig och enhetlig rättstillämpning med avseende
            å värderingsgrunderna samt behovet av prejudicerande avgöranden
            av högre instans i de rent rättsliga spörsmål, som sammanhänger
            med tolkningen av äldre fiskerättslagstiftning. Under sådana förhållanden
            framstår det givetvis också som särskilt viktigt, att frågor av
            denna beskaffenhet hinner passera upp till högsta domstolen, innan
            ett alltför stort antal avgöranden träffats av fiskevärderingsnämnderna.
            Det är nämligen att märka, att alla anspråk på ersättning för
            mistad fiskerätt enligt 1950 års lag vid påföljd av talans för-
            lust skall vara framställda före den 1 januari 1958. Detta betyder
            visserli- gen icke att samtliga anspråk därefter omedelbart blir
            samtidigt prövade, men det medför att den tidpunkt, inom vilken
            de behandlas, ger föga utrym- me för ett tillräckligt antal vägledande
            avgöranden, om prövningen skall
          </p>
          <pb facs="riksdagen-motions-pdf/data/1957/mot_1957__fk__484/mot_1957__fk__484-002.pdf"/>
          <p xml:id="i-Lqh1uNzZi4UCJ2SZ6NG5Uv">
            Motioner i Första kammaren, nr 484 år 1957 7
          </p>
          <p xml:id="i-9d5MwH87xiKCKf5StUmdEH">
            ske av fyra instanser. Följden härav kan befaras bli, att kronan
            i avvaktan på prejudikat i viss riktning onödigtvis i många fall
            finner sig föranlåten att väcka talan hos domstol, blott för att
            talerätten under tiden icke skall gå förlorad. Genom att förskottsersättningar
            till de ersättningssökande — intill dess kronan beslutat att ej
            fullfölja talan — endast förutsättes skola utgå med medgivet belopp
            kan då uppkomma allvarliga förseningar med ersättningarnas utbetalande.
          </p>
          <p xml:id="i-RjTpAQchummi7r9AgLehqK">
            Ett lika betänkligt fel med den instansordning, som åstadkommes
            genom Kungl. Maj:ts förslag, är att talan som fullföljts till
            underrätt nästan alltid kommer att i andra instans handläggas
            av ett organ med mindre erfaren- het av fiskefrågor och av de
            särskilda fiskevärderingsrättsliga spörsmål, som uppstår i dessa
            mål, utan att detta, som vid fullföljd till hovrätt, upp- vägs
            av en sådan domstols bättre möjligheter till överblick och större
            för- utsättningar i övrigt att nå fram till ett riktigt bedömande.
            Tvärtom är ju t.o.m. underrätternas verksamhetsområden mindre
            än fiskevärderings- nämndernas, varav följer att vid varje underrätt
            genomsnittligt kommer att handläggas ett avsevärt färre antal
            mål av hithörande beskaffenhet än vid var och en av landets tio
            nämnder. Underrättens prövningsmöjligheter är f.n. endast överlägsna
            nämndens i det avseendet, att underrätten kan upptaga fullständig
            bevisning. I själva verket torde emellertid skillnaden härvidlag
            icke vara så stor, att detta på långt när uppväger nämndens bättre
            förutsättningar i övrigt att bedöma hithörande frågor. Därtill
            kommer att de regler, som gäller för underrätts handläggning av
            tvistemål, vari förlik- ning är tillåten, (dispositiva tvistemål)
            icke är väl lämpade för mål av före- varande slag. Någon verklig
            betydelse som överprövning kan underrättens behandling därför
            icke väntas få. Handläggningen där blir i stort sett bara en tidsödande
            och dyrbar procedur utan att därmed säkerheten i avgörandet ökas
            eller större enhetlighet i bedömningarna åvägabringas. I övrigt
            får jag beträffande lagrådets erinringar mot propositionen hän-
            visa till denna (s. 21 ff). Ett instanssystem mot vilket så starka
            invändningar kan resas är enligt min mening icke godtagbart ens
            som ett provisorium för några få år. Vill man därför genomföra
            fullföljdsrätt för kronan, vilket i och för sig torde vara lämpligt,
            återstår inga andra utvägar än att antingen såsom lagrådet föreslagit
            omskapa fiskevärderingsnämnden till en specialdomstol av i hu-
            vudsak samma karaktär som en ägodelningsrätt eller utan sådan
            ändring låta fullföljd ske direkt till hovrätt eller avskaffa
            nämnderna och hänvisa ärendena exempelvis till ägodelningsrätt.
            Sistnämnda båda alternativ kan dock genast avföras ur diskussionen.
          </p>
          <p xml:id="i-RL7MAJtSf6wYr6eCuW2Trh">
            Jag vill därför i alla delar instämma med lagrådet i dess till
            protokollet uttalade uppfattning i denna fråga.
          </p>
          <pb facs="riksdagen-motions-pdf/data/1957/mot_1957__fk__484/mot_1957__fk__484-003.pdf"/>
          <p xml:id="i-HZV9N6wGGPDvzHgiRqinQH">
            8 Motioner i Första kammaren, nr 484 år 1957
          </p>
          <p xml:id="i-UkKKX7D25Fx2uTZ6SbeeJT">
            Angående erforderliga ändringar i 1950 års lag anser jag mig
            kunna hän- visa till vad lagrådet yttrat därutinnan. Jag har därjämte
            funnit mig böra i motionen införa ett förslag till ut- formning
            av de behövliga lagändringarna. Med anledning av vad ovan anförts
            hemställer jag, att riksdagen måtte antaga följande
          </p>
          <p xml:id="i-P3Bd2Qf1zpkCxhm9FTgWFa">
            Förslag till LAG
          </p>
          <p xml:id="i-F7eEAmRhbz2fBSvQiW3T5c">
            om ändring i lagen den 1 december 1950 (nr 599) om ersättning
            för mis- tad fiskerätt m. m. Härigenom förordnas, att 3—7 $$ lagen
            den 1 december 1950 om ersätt- ning för mistad fiskerätt m. m.
            skola erhålla ändrad lydelse på sätt nedan angives.
          </p>
          <p xml:id="i-FyQSspsnZjZPg93y7KkBuD">
            3 8.
          </p>
          <p xml:id="i-3enLMkpM3F83FanP2Utg4e">
            " Fiskevärderingsnämnd skall bestå av tre ledamöter. En av ledamöterna,
            vilken tillika skall vara ordförande, utses av Kunungen. De båda
            övriga ledamöterna utses på sätt Konungen bestämmer. För varje
            ledamot skall finnas en eller flera suppleanter. Ordföranden och
            suppleant för honom skola var lagkunniga och erfarna i domarevärv.
            Övriga ledamöter och suppleanter för dem böra vara allmänt betrodda
            och väl förtrogna med ortens förhållanden.
          </p>
          <p xml:id="i-4TwGcSeFjLJJtoqzeF6eZN">
            4 8. Angående fiskevärderingsnämnd och förfarandet hos nämnden
            i ersätt- ningsmål som anhängiggjorts enligt 2 $ skall tillämpas
            vad som är stadgat i fråga om allmän domstol och rättegången i
            tvistemål, dock med följande avvikelser: 1. Vid uppskjuten huvudförhandling
            skall målet företagas i det skick, vari det förelåg vid den tidigare
            handläggningens slut. Ha de ledamöter, som vid det senare sammanträdet
            sitta i nämnden, ej övervarit den tidigare hand- läggningen, skall
            dock målet upptagas till ny huvudförhandling; i den mån det kan
            antagas vara utan betydelse eller skulle medföra oskälig kostnad
            eller synnerlig olägenhet, erfordras ej att bevis, som upptagits
            vid tidigare sammanträde, ånyo upptages.
          </p>
          <pb facs="riksdagen-motions-pdf/data/1957/mot_1957__fk__484/mot_1957__fk__484-004.pdf"/>
          <p xml:id="i-U3e8k4JYG52wmCbWMvcqmh">
            Motioner i Första kammaren, nr 484 år 1957 9
          </p>
          <p xml:id="i-STPWFd37fz8SVCaMWF6Uyr">
            Parts utevaro från nämndens sammanträde utgöre ej hinder för
            målets handläggning och avgörande. 2. Nämndens avgörande skall
            grundas på vad vid syn eller annan för- handling förekommit och
            handlingarna i övrigt innehålla. Dom skall med- delas inom en
            månad från det förhandlingen avslutats, om ej synnerligt hinder
            möter. 3. Äro särskilda skäl därtill, äge nämnden, utan huvudförhandling,
            i av- vaktan på målets avgörande förordna, att förskott skall
            utgå i avräkning på ersättning som slutligen kan komma att fastställas.
            4. Kronan vare pliktig att, i den mån ej annat föranledes av vad
            i 18 kap. 6 och 8 $$ rättegångsbalken stadgas, ersätta sökanden
            hans kostnader å målet vid nämnden. Lagen om fri rättegång skall
            äga tillämpning i mål som här avses.
          </p>
          <p xml:id="i-2i1LaQZZE5D8tBbX8rhCBA">
            d 8. Ordföranden äge besluta för nämnden i samma omfattning som
            är stad- gad för den lagfarne domaren i häradsrätt. Yppas vid
            överläggning i nämnden skiljaktiga meningar, vare lag som i rättegångsbalken
            stadgas beträffande domstol, där allenast lagfarna ledamö- ter
            ha säte i rätten. Vid omröstning säge ordföranden sin mening först.
          </p>
          <p xml:id="i-KyB2AzcpoRLR68VfqeDQrw">
            6 8.
          </p>
          <p xml:id="i-X4H6NgGdWSZKxFCrLnwt3p">
            Talan mot nämndens dom eller beslut fullföljes till hovrält enligt
            vad som i allmänhet är stadgat om fullföljd av talan mot dom eller
            beslut i tvistemål; dock vare särskild vadeanmälan mot dom av
            nämnden ej erforderlig, och part äge inkomma med vadeinlaga inom
            fyra veckor från den dag då han erhållit del av domen. 50 kap.
            2 $ rättegångsbalkan skall ej äga tillämpning. Mot beslut rörande
            förskott skall talan föras särskilt. Mot hovrättens be- slut i
            dylik fråga må talan ej föras. Där ej annat föranledes av 18 kap.
            6 och 8 $$ rättegångsbalken, skall kronan städse själv vidkännas
            sina kostnader i hovrätten eller högsta dom- stolen, så ock kostnad
            som åsamkas motpart genom att kronan fullföljt talan.
          </p>
          <p xml:id="i-cB6VehuPi9iripiFf9uZW">
            78.
          </p>
          <p xml:id="i-M8wfGNf8oC1YztWJdatEEa">
            Konungen föreskriver, under vilka hovrätter fiskevärderingsnämnderna
            skola höra. Konungen meddelar tillika de närmare bestämmelser
            angående tillämp- ningen av denna lag som i övrigt finnas erforderliga.
          </p>
          <pb facs="riksdagen-motions-pdf/data/1957/mot_1957__fk__484/mot_1957__fk__484-005.pdf"/>
          <p xml:id="i-AP5MzaqE3SnUuV8hDdQ4wr">
            10 Motioner i Första kammaren, nr 484 år 1957
          </p>
          <p xml:id="i-H2MCEk6N2fxXigBVC5bqLo">
            Denna lag träder i kraft dagen efter den, då lagen enligt därå
            meddelad uppgift utkommit från trycket i Svensk författningssamling.
            Lagen äge ej tillämpning beträffande mål, som fiskevärderingsnämnd
            av- gjort före ikraftträdandet. Vid lagens ikraftträdande anhängigt
            mål, som handlagts enligt äldre bestämmelser, äge nämnden företaga
            till avgörande utan ny förhandling, där målet ändock finnes tillfredsställande
            utrett.
          </p>
          <p xml:id="i-E5Cp9HuHgWcTfbxpvz8VKn">
            Stockholm den 2 april 1957
          </p>
          <p xml:id="i-M1FA8civ6W1MtqgGLNVN16">
            Erik Alexanderson
          </p>
          <p xml:id="i-7PjuS2Btg2qKNASznQmAnN">
            Svenska Tryckeriaktiebolaget, Stockholm 1957 570536
          </p>
        </div>
      </div>
    </body>
  </text>
</TEI>
