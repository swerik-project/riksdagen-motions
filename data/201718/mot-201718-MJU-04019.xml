<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-04019">
  <teiHeader>
    <fileDesc>
      <titleStmt>
        <title>med anledning av prop. 2017/18:147 Ny djurskyddslag</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4019 av Jens Holm m.fl. (V)</title>
          <idno type="rdwebb">H5024019</idno>
          <rs type="number">4019</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5024019/text</ref>
          <ref type="dokument_url_html">http://data.riksdagen.se/dokument/H5024019</ref>
          <ref type="dokumentstatus_url_xml">http://data.riksdagen.se/dokumentstatus/H5024019</ref>
          <ref type="docx">http://data.riksdagen.se/fil/2DA76088-2BEC-4773-A8C3-2B2FD3B871F7</ref>
          <ref type="pdf">http://data.riksdagen.se/fil/2D3ECBC4-B352-40AD-B8DD-52CE8F651C03</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio Nilsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-YMMgANCTLvG1x6aTX7ZhDg" type="basedOn"/>
        <correspContext corresp="i-YMMgANCTLvG1x6aTX7ZhDg">
          <ref>Proposition 2017/18:147</ref>
        </correspContext>
        <correspAction xml:id="i-PNGU4fieSVKiETEGaP6Ybp" type="signed"/>
        <correspContext corresp="i-PNGU4fieSVKiETEGaP6Ybp">
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-UF7NvbFqVrnu6Mf5RY1exW" type="submitted">
          <date when="2018-03-27"/>
          <time when="14:15:24"/>
        </correspAction>
        <correspAction xml:id="i-MYMz2asxTN6Y2VarscYiXj" type="reviewed">
          <date when="2018-04-03"/>
          <time when="09:16:20"/>
        </correspAction>
        <correspAction xml:id="i-7ZHw8932GEgMVUypCeXsDs" type="dismissed">
          <date when="2018-04-10"/>
        </correspAction>
        <correspAction xml:id="i-E9U3TwQaBP559jYPADGLxk" type="referred">
          <date when="2018-04-11"/>
        </correspAction>
        <correspAction xml:id="i-SUogmD78pYX1Q2iSA9jcGJ" type="assigned">
          <date when="2018-06-15"/>
          <time when="09:52:16"/>
        </correspAction>
        <correspContext corresp="i-SUogmD78pYX1Q2iSA9jcGJ">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-VcRiaTXasi2tu4VEB9g48M" type="behandlas_i"/>
        <correspContext corresp="i-VcRiaTXasi2tu4VEB9g48M">
          <ref type="uppgift">2017/18:MJU25</ref>
          <ref type="ref_dok_id">H501MJU25</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU25</ref>
          <ref type="ref_dok_titel">Ny djurskyddslag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3JJ8sakdQxroEuWnst365A" type="behandlas_i"/>
        <correspContext corresp="i-3JJ8sakdQxroEuWnst365A">
          <ref type="uppgift">2017/18:MJU24</ref>
          <ref type="ref_dok_id">H501MJU24</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU24</ref>
          <ref type="ref_dok_titel">Ny djurskyddslag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:4019 av Jens Holm m.fl. (V) med
          anledning av prop. 2017/18:147 Ny djurskyddslag
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FLvdTBQBywo16kKwqNire">
            1 Förslag till riksdagsbeslut
          </head>
          <list style="ol">
            <item xml:id="i-RCD8MMQffzKR1NV5d4f8Nm">
              Riksdagen ställer sig bakom det som anförs i motionen om att
              SLU:s vetenskapliga råd för djurskydd bör ges i uppdrag att utreda
              vilka djur som bör finnas på en positiv lista över djur som är
              tillåtna på cirkus och tillkännager detta för regeringen.
            </item>
            <item xml:id="i-7tebyzBqBViyA83XkZ6i7i">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på obligatorisk
              id-märkning och central registrering av katter och tillkännager
              detta för regeringen.
            </item>
            <item xml:id="i-JhFuW3UrcuVADukyWp57nU">
              Riksdagen ställer sig bakom det som anförs i motionen om att
              regeringen bör återkomma med lagförslag som tydliggör att ansvarig
              myndighet har bemyndigande att specificera vilka arter som får
              hållas som sällskapsdjur och tillkännager detta för regeringen.
            </item>
            <item xml:id="i-3MXojAB79XVn39Tsd8HYd4">
              Riksdagen ställer sig bakom det som anförs i motionen om att
              ett förbud mot grytanlagsprov bör införas i den nya djurskyddslagstiftningen
              och tillkännager detta för regeringen.
            </item>
            <item xml:id="i-9ApC7sDkdmMkbK8HXm75yj">
              Riksdagen beslutar att det i djurskyddslagen ska införas en ny
              paragraf om villkor för hållande av mink för pälsproduktion, med
              den lydelse som framgår av motionen.
            </item>
            <item xml:id="i-TaHvMULgpqXXbV4BfkmeMt">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur fler
              lantbruksdjur inom animalieproduktionen ska ges möjlighet till
              utevistelse och naturligt beteende och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-VZfYCTyvzTnru8w7524Pff" type="h1">
            2 Bakgrund
          </head>
          <p xml:id="i-UCPvmkHQaTvESe7qvpsYn">
            Regeringen föreslår i propositionen en ny djurskyddslag med syfte
            att säkerställa ett gott djurskydd och att främja en god djurvälfärd
            och respekt för djur. Lagen gäller djur som hålls av människan
            och, med undantag för vissa bestämmelser, viltlevande försöksdjur.
            Det slås fast att djur ska hållas och skötas i en god djurmiljö
            och på ett sådant sätt att deras välfärd främjas, att de kan utföra
            sådana beteenden som de är starkt motiverade för och som är viktiga
            för deras välbefinnande (naturligt beteende) och att beteendestörningar
            förebyggs. Det införs ett krav på att den som håller djur eller
            på annat sätt tar hand om djur ska ha tillräcklig kompetens för
            att tillgodose djurets behov. Det klargörs även att tamdjur inte
            får överges.
          </p>
          <p xml:id="i-Tq8aJcGNXUhcgVy3D7cT9w">
            Det införs även förbud mot att djur tränas för eller används
            i prov på ett sådant sätt att de utsätts för lidande och förbudet
            mot dopning utökas och förtydligas. Vidare föreslås bl.a. en ny
            sekretessbrytande bestämmelse som gör det möjligt för personal
            inom hälso- och sjukvården och socialtjänsten att lämna uppgifter
            om vissa djurskyddsproblem till kontrollmyndigheten för djurskydd
            eller till Polismyndigheten.
          </p>
          <p xml:id="i-9A7JEzYAk5c6AjrWAuB6v">
            De nya reglerna föreslås träda i kraft den 1 april 2019.
          </p>
          <head xml:id="i-8GDvoF2rEzmsetjJYjEmyT" type="h1">
            3 Sverige behöver ett stärkt djurskydd
          </head>
          <p xml:id="i-S2RPYx9yVvXYTJ3qL5CoHZ">
            Vänsterpartiet har under lång tid efterfrågat ett förslag om
            stärkt djurskyddslagstiftning. Det har snart gått sju år sedan
            betänkandet Ny djurskyddslag (SOU 2011:75) redovisades och vi
            välkomnar därför att regeringen nu för första gången presentar
            en ny djurskyddslagstiftning med utgångspunkt från djurskyddslagsutredningen.
            Vår uppfattning är att djurskyddslagsutredningen med sina förslag
            ger förutsättningar för en efterlängtad modern djurskyddslagstiftning.
            Vi välkomnar därför många av de förslag på förbättringar som föreslås
            i propositionen, men anser samtidigt att ytterligare åtgärder
            bör införas för att stärka nuvarande djurskyddslagstiftning. Nedan
            presenterar vi dessa förslag, varav flertalet även ingick bland
            djurskyddslagsutredningens tidigare förslag.
          </p>
          <head xml:id="i-PiL6VLhiMQeaywJyjXdXdS" type="h2">
            3.1 Inga vilda djur på cirkus
          </head>
          <p xml:id="i-LbqC1fdJywfvrEP29m2pNZ">
            Cirkusverksamhet bygger på att man är kringflyttande och att
            djuren i någon form förevisas. Djurskyddslagsutredaren konstaterar
            i betänkandet att förutsättningarna för att skapa en god djurvälfärd
            i cirkusverksamhet är begränsade på grund av kringflyttande samt
            att ytorna att hålla djuren på också är begränsade. Olika djurarter
            har olika behov vilket gör dem mer eller mindre lämpliga till
            att använda i cirkusverksamhet. Generellt anser utredaren att
            framför allt domesticerade djur bör användas vid cirkus. Utredningen
            bedömer att cirkusar saknar praktiska förutsättningar att hålla
            elefanter och sjölejon på ett sätt som tillåter att de kan bete
            sig naturligt. Regeringen delar bedömningen att dessa djurarter
            inte bör få förevisas på cirkus eller andra liknande offentliga
            förevisningar där djur flyttas från ort till ort och avser därför
            att i djurskyddsförordningen införa ett förbud.
          </p>
          <p xml:id="i-QmYjYHANqmT1gsbchx5Q5E">
            Vänsterpartiet delar djurskyddslagsutredningens bedömning att
            icke-domesticerade djur är olämpliga att hållas och visas på cirkus.
            Därför anser vi att inga icke- domesticerade djur bör tillåtas
            att ingå i cirkusverksamhet. Vänsterpartiet anser därför att förbud
            mot sjölejon och elefanter är ett steg i rätt riktning men att
            det behöver kompletteras med ytterligare åtgärder. I dag fungerar
            våra bestämmelser på området genom att en förbudslista finns över
            vilka arter som inte får hållas och visas på cirkus. Vi anser,
            i likhet med SLU, Uppsala Universitet och Djurens Rätt att det
            i stället bör införas en s.k. positiv lista över de djurarter
            som ska vara tillåtna att hållas och visas på cirkus. Genom att
            inrätta en positiv lista över vilka djur som får hållas på cirkus
            ges en rad fördelar jämfört med att införa ett förbud mot vilda
            djur. För det första är gränsdragningen mellan vilda och domesticerade
            djur inte alldeles enkel att göra. Det krävs vetenskap och beprövad
            erfarenhet för att göra dessa gränsdragningar. För det andra ges
            lagstiftaren eller den som har bemyndigande större möjlighet att
            med en sådan lista säkerställa att djurvälfärden ligger steget
            före när nya arter tillkommer som kan vara aktuella att förevisas
            på cirkus. Med en positiv lista försvinner även behovet för kontrollmyndigheten
            att bedöma lämpligheten i att hålla alla de olika djurslag som
            saknas på förbudslistan. Ett antal länder i Europa har, eller
            är på väg att införa, förbud mot vilda djur på cirkus med en positiv
            lista med domesticerade arter. Belgien införde 2014 ett förbud
            mot vilda djur på cirkus, och domesticerade arter som finns på
            en positiv lista är tillåtna. Nederländerna införde en positiv
            lista för djur på cirkus 2015. Finland och Luxemburg samt Estland
            kommer under 2018 att införa samma förbud genom att inrätta en
            positiv lista.
          </p>
          <p xml:id="i-2NVRm1DDvXYqFnr1bu84FA">
            SLU:s vetenskapliga råd för djurskydd bör ges i uppdrag att utreda
            vilka djur som bör finnas på en positiv lista över tillåtna djur
            på cirkus. Detta bör riksdagen ställa sig bakom och ge regeringen
            till känna.
          </p>
          <head xml:id="i-Mojb13rMJzWXjsMSr8E8Pd" type="h2">
            3.2 Inför obligatorisk id-märkning och registrering av katter
          </head>
          <p xml:id="i-9Qc7zTQsmHdeziqipiTgjT">
            Vänsterpartiet ser positivt på regeringens förslag om att djur
            av tamdjursart inte ska få överges. Det är i dag, inte minst för
            katter, ett stort problem att djur överges av sina ägare men det
            förekommer även i ökande utsträckning när det gäller andra arter.
            Förbud mot att överge djur är positivt både för att minska lidandet
            hos djuren och för att minska de problem som uppstår för samhället
            och ekosystemen. Visserligen kan det enligt nuvarande lagstiftning
            anses olagligt att överge sina husdjur men vi delar regeringens
            bedömning att ett uttryckligt förbud i lagstiftningen tydligare
            stärker djurägarens ansvar. När det gäller att komma åt problematiken
            med övergivna katter anser vi dock att enbart ett förbud är otillräckligt.
            I likhet med utredningen anser vi att det i lagen även bör införas
            bestämmelser med krav på märkning och registrering av katter.
            Det underlättar för de inblandade myndigheterna att skilja ägda
            katter från övergivna och förvildade katter. Utredningen konstaterar
            att oklarheterna om vilken myndighet som är ansvarig för herrelösa
            katter uppges av olika instanser ofta få till följd att inte någon
            myndighet känner sig ansvarig för att åtgärda detta ofta kostnads-
            och arbetskrävande problem. Utredaren konstaterar att krav på
            märkning kommer att medföra en viss kostnad för djurägaren men
            att det samtidigt kommer att bespara myndigheter och samhället
            kostnader eftersom hanteringen av katterna kan bli mer effektiv.
            Det skulle därutöver höja kattens status och sända en tydlig signal
            om att det är kattägarna och inte myndigheterna som är ansvariga
            för att ta hand om de katter som kattägarna har skaffat sig. Utredaren
            föreslår att katterna ska registreras i ett centralt register.
            Kostnaden för märkning och registrering ska betalas av kattägarna.
            Införande, upprätthållande och hantering av registret ska ske
            enligt kostnadstäckningssystem.
          </p>
          <p xml:id="i-Nx3u7Bd2Ka9B7YRbDky5hn">
            Vänsterpartiet delar inte regeringens bedömning att ett obligatoriskt
            krav på märkning och registrering av katter bör utredas ytterligare.
            Då utredningen föreslog att åtgärden borde införas och då alla
            hundar i Sverige redan måste märkas och registreras i Jordbruksverkets
            centrala hundregister anser vi det vara fullt möjligt för regeringen
            att gå fram med ett färdigt förslag till riksdagen. Vi anser inte
            att de skäl som regeringen framför för att motivera ytterligare
            en utredning, bl.a. hantering av personuppgifter, är skäl till
            att ytterligare skjuta upp detta angelägna problem med hemlösa
            katter.
          </p>
          <p xml:id="i-JYBuB5wY9DR6qGP7P8GPxJ">
            Regeringen bör återkomma till riksdagen med förslag på obligatorisk
            id-märkning och central registrering av katter. Detta bör riksdagen
            ställa sig bakom och ge regeringen till känna.
          </p>
          <head xml:id="i-X4wYcnvcRdND8Lya2SoYN5" type="h2">
            3.3 Tydliggör vilka sällskapsdjur som ska tillåtas
          </head>
          <p xml:id="i-2BmKLv5EkHDJovYDbgD1Jb">
            I djurskyddslagsutredningens betänkande konstateras att lagstiftningen
            kring exotiska djur är otillräcklig och att det saknas både praktisk
            och kunskapsmässig förutsättning för att dessa djur ska få en
            god välfärd. Utredaren anser därför att djurskyddsbestämmelserna
            bör ändras så att ”endast djur som är lämpade som sällskapsdjur
            tillåts hållas”. Vänsterpartiet anser att en sådan begränsning
            bör införas för att stärka sällskapsdjurens möjlighet till beteenden
            som är viktiga för deras välbefinnande och att arter som inte
            är lämpade som sällskapsdjur inte tillåts. I nuläget har ansvarig
            myndighet enligt djurskyddslagen möjlighet att förbjuda viss djurhållning,
            men det är inte tydliggjort om Jordbruksverket även har rätt att
            specificera vilka arter som är lämpliga att hålla som sällskapsdjur.
            Då det i dag är en ständig tillströmning av nya exotiska arter
            som sällskapsdjur skulle införande av en s.k. positiv lista som
            beskriver vilka djur som är tillåtna att hållas av privatpersoner
            vara en möjlig lösning.
          </p>
          <p xml:id="i-2yeokvt6LkHRXPwm3XZgZR">
            Regeringen bör återkomma med lagförslag som tydliggör att ansvarig
            myndighet har bemyndigande att specificera vilka arter som får
            hållas som sällskapsdjur. Detta bör riksdagen ställa sig bakom
            och ge regeringen till känna.
          </p>
          <head xml:id="i-B9KkFWqSwnp58b2iWCicJu" type="h2">
            3.4 Inför förbud mot grytanlagsprov
          </head>
          <p xml:id="i-NBvp1DN6ce7d1TuDR4DEow">
            Regeringen föreslår att nuvarande bestämmelse om förbud mot att
            utsätta djur för lidande vid viss träning och vid tävling, ljud
            och bildinspelning, föreställning eller annan förevisning som
            anordnas för allmänheten, förs över till den nya lagen utan ändring
            i sak. Därutöver föreslår man att förbudet ska utvidgas till att
            omfatta träning för och användning av djur vid prov. Vänsterpartiet
            ser positivt på en sådan utvidgning av förbudet men delar inte
            regeringens uppfattning att grytanlagsprov tills vidare ska undantas
            från detta förbud mot lidande vid prov. Användning av levande
            grävling vid grytanlagsprov innebär lidande och stress för grävlingen
            och kan enligt vår uppfattning inte vara förenligt med intentionerna
            med förbudet. Samhällsnyttan av dessa prov är också ytterst begränsad.
            Myndigheterna har inte kunnat finna att grytjakten är betydelsefull
            för att bekämpa djursjukdomar. Inte heller förekommer det i samband
            med trafikolyckor något eftersök av räv eller grävling vilket
            skulle motivera denna typ av prov för hundar. Även djurskyddslagsutredningen
            konstaterade att grävlingarna utsätts för en sådan stress att
            det inte kan anses förenligt med djurskyddslagstiftningen och
            rekommenderar att grytanlagsprov förbjuds. Vi ser, i motsats till
            regeringen, inget skäl till att frågan ytterligare behöver utredas.
          </p>
          <p xml:id="i-PT46fkhhaiEoc8qr7DVAr4">
            Ett förbud mot grytanlagsprov bör införas i den nya djurskyddslagstiftningen.
            Detta bör riksdagen ställa sig bakom och ge regeringen till känna.
          </p>
          <head xml:id="i-PXJoL5mGiA3GRuBsT65yJw" type="h2">
            3.5 Minkfarmning
          </head>
          <p xml:id="i-EDyx4KxCxagsirXZDWHgkT">
            År 2006 lade den socialdemokratiska regeringen i samarbete med
            Vänsterpartiet och Miljöpartiet fram propositionen Skärpta djurskyddskrav
            för minkuppfödning (prop. 2005/06:197). Tyvärr valde den borgerliga
            regeringen att inte gå vidare med propositionen med resultatet
            att situationen för minkarna inte har förbättrats. Visserligen
            har antalet minkfarmer minskat, men fortfarande föds cirka en
            miljon minkar upp under oacceptabla former. Burarna och rutinerna
            på farmerna ser i allt väsentligt likadana ut som då och det finns
            inget som tyder på att djurskyddsproblemen har minskat på grund
            av de nya föreskrifterna som kom 2012.
          </p>
          <p xml:id="i-WiXxzDw25dMTmaJfny4jFV">
            Vetenskapliga studier visar att minkar på pälsdjursfarmer är
            starkt motiverade att utföra samma aktiviteter som vilda minkar,
            trots att de är födda och uppvuxna i fångenskap, och trots att
            de förses med mat. De är t.ex. beredda att arbeta hårt för att
            få tillgång till simvatten.
          </p>
          <p xml:id="i-E6n4ZT5C51cfP5rQw4RikE">
            I en artikel i Applied Animal Behaviour Science i december 2009
            visade forskare från Sveriges lantbruksuniversitet, med finansiering
            från pälsbranschen, att 70 procent av 150 minkhonor på två farmer
            utförde stereotypa beteenden, oavsett om de hade berikningsföremål
            eller inte. Dessa upprepade beteendemönster är en erkänd indikation
            på att ett djur inte får utlopp för viktiga naturliga beteendebehov.
            Studiens slutsats är att burberikningar, i den form som ska ges
            i dag på svenska minkfarmer, inte är tillräckligt för att eliminera
            stereotypa beteenden. Däremot visar studier att simvatten är en
            viktig berikning för minkar.
          </p>
          <p xml:id="i-Sf2Dye2EZAqzhhJDGGDWhk">
            Men det är också välkänt att minkar hanterar stress på två olika
            sätt. De aktiva hanterar sin frustration genom utåtriktade beteenden,
            t.ex. stereotypa rörelser, medan de passiva stresshanterarna reagerar
            med inaktivitet. Man har påvisat högre nivåer av stresshormoner
            hos passiva minkar än hos minkar med stereotypa beteenden.
          </p>
          <p xml:id="i-XF7CptCGf8qCxhyKsbdo2U">
            Under 2011 utförde länsstyrelserna inspektioner på 32 av landets
            omkring 70 minkfarmer. Bara 3 av 32 farmer klarade sig utan anmärkningar.
            Döda och/eller skadade minkar hittades på 22 procent av farmerna.
            På 19 procent av farmerna var burarna mindre än lagstiftningens
            minimimått. Föremål för sysselsättning åt minkarna saknades på
            hela 47 procent av farmerna. Pälsindustrin har alltså inte visat
            sig villig att leva upp till ens enkla och billiga berikningskrav
            som tillgång till halm och bollar, trots att berikning redan är
            ett tydligt lagkrav. Att pälsfarmerna då skulle klara av att ställa
            om till system som på allvar förändrar för djuren och minskar
            beteendestörningarna förefaller desto mer osannolikt.
          </p>
          <p xml:id="i-4jeacCa5zJbdcLvdhD3X72">
            Inspektionerna visade också på systematiska brister på andra
            områden: 50 procent av farmerna saknade giltigt tillstånd för
            sin verksamhet. Pälsdjursnäringsutredningen från 2003 rekommenderade
            att minknäringen helt eller delvis borde läggas ned om man inte
            senast till 2010 lyckades leva upp till djurskyddslagens krav
            på naturligt beteende. I Europa är trenden att allt fler länder
            förbjuder pälsdjursfarmning. Flera europeiska länder (Storbritannien,
            Nederländerna, Kroatien, Österrike, Slovenien, Tjeckien, Bosnien-Hercegovina,
            Ungern samt Makedonien) har redan fattat beslut om att förbjuda
            pälsdjursuppfödning. Nederländerna var Europas andra största pälsproducent
            när beslutet fattades och minkfarmning ska vara utfasad till 2024.
            I Tyskland och Schweiz har reglerna skärpts så att djuren ska
            kunna utföra sina naturliga beteenden. Krav ställs på en simbassäng
            om minst en kvadratmeter.
          </p>
          <p xml:id="i-QLG3FNdk8Z2qgp6PmMmGaw">
            Jordbruksverket har tagit fram regeländringar för pälsdjursuppfödning
            som trätt i kraft stegvis sedan 2012. Dessa ändringar är tyvärr
            av så begränsad natur att det inte kommer att medföra någon märkbar
            förbättring för djuren på svenska pälsfarmer. Pälsdjursuppfödning
            i Sverige kommer att fortsätta att inskränka djurens välfärd och
            möjlighet till ett naturligt beteende. Därför behövs nu en lagändring.
            Det är varken acceptabelt eller nödvändigt att regeringen, vid
            sidan av förslaget om ny djurskyddslagstiftning, ytterligare vill
            låta utvärdera djurskyddsläget hos minkarna. Då en rad europeiska
            länder redan infört förbud eller striktare regler än Sverige är
            det hög tid även för Sverige att gå till handling i frågan.
          </p>
          <p xml:id="i-WemSiAnDD623p4gPaH5xmg">
            Lagförslaget från 2006 är lika aktuellt nu som då. Ny forskning
            har dessutom tillkommit som ytterligare stöder krav på simvatten.
            Vänsterpartiet föreslår det därför i oförändrad form, sånär som
            på att Djurskyddsmyndigheten ändrats till Jordbruksverket då Djurskyddsmyndigheten
            inte längre existerar. En ny paragraf bör införas i djurskyddslagen
            med följande lydelse:
          </p>
          <p xml:id="i-9kdTkaa9R6suruvJqXUUJf">
            Minkar som föds upp för pälsproduktion ska hållas på ett sådant
            sätt att deras behov av att röra sig, klättra, utöva sitt jaktbeteende
            och ägna sig åt annan sysselsättning samt av att periodvis vara
            ensamma kan tillgodoses. Minkar ska dessutom ha tillgång till
            vatten att simma i. Regeringen eller, efter regeringens bemyndigande,
            Jordbruksverket får meddela ytterligare föreskrifter om villkor
            för hållande av mink för pälsproduktion.
          </p>
          <head xml:id="i-RXNeui891J8f8imoHoZChs" type="h1">
            Detta bör riksdagen besluta.
          </head>
          <head xml:id="i-U9RtDErngWNm2xw196x6eH" type="h2">
            3.6 Krav på att hålla djur lösgående och rätt till utevistelse
          </head>
          <p xml:id="i-GRq5fK8uPtJ65CCWtyTQpd">
            Regeringen bedömer i propositionen att alla djur bör hållas lösgående.
            Man anser dock att konsekvenserna av att införa ett krav på att
            hålla djur lösgående och behov av övergångsbestämmelser och undantag
            dock behöver utredas ytterligare. Vänsterpartiet delar regeringens
            bedömning att alla djur bör hållas lösgående samt att behov av
            övergångsbestämmelser och undantag bör utredas. I likhet med Svenska
            Djurskyddsföreningen anser vi dock att övergångstiden bör begränsas.
          </p>
          <p xml:id="i-NZ7Hqe6j1ssfJyvy4NcGdT">
            De uppbundna systemen begränsar djurens rörelsefrihet kraftigt
            och påverkar t.ex. djurens möjligheter att vända sig och klia
            sig. Systemen med lösgående djur kan även ha andra fördelar än
            det huvudsakliga syftet att stärka djurens välfärd, vilket också
            konstateras i propositionen. System med lösgående djur bedöms
            vara mer rationella än uppbundna system för större nötbesättningar
            och de innebär även lägre investeringskostnader per djur i medelstora
            till stora mjölkbesättningar.
          </p>
          <p xml:id="i-DrNMNvXoMNsamvheWBQsoT">
            Vänsterpartiet anser att det även är av central betydelse att
            fler djur ges tillgång till utevistelse. För många domesticerade
            djurarter är möjlighet till utevistelse en förutsättning för att
            skapa utrymme för naturligt beteende. När en ny djurskyddslag
            kom 1988 fick kor, får och getter rätt till utevistelse. För t.ex.
            kor har det visat sig att kor på bete bl.a. har ökad välfärd,
            bättre hälsa, färre skador, högre fruktsamhet och minskat behov
            av antibiotika jämfört med kor som hålls inne året runt.
          </p>
          <p xml:id="i-8tx5HHX6q1xUvya4isBMAn">
            Andra djur inom livsmedelsindustrin, som t.ex. grisar, höns och
            kycklingar, har liknande behov av utevistelse, men det är ytterst
            få av dem som ges möjlighet till detta. Regeringen bör återkomma
            till riksdagen med förslag på hur fler lantbruksdjur inom animalieproduktionen
            ska ges möjlighet till utevistelse och naturligt beteende. Detta
            bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-FkzeJTLwzyzNWsSYs8vVCc">
              Jens Holm (V)
            </item>
            <item xml:id="i-DvhPHgnGTy1vkRnxiUiu2D">
              Lotta Johnsson Fornarve (V)
            </item>
            <item xml:id="i-GGafeQ7c2C69NNiGxEHiu7">
              Amineh Kakabaveh (V)
            </item>
            <item xml:id="i-6abjGSMDNZ5rA7R7G6W2ir">
              Birger Lahti (V)
            </item>
            <item xml:id="i-WaWBSXnRcc4qqAHQF2AX3d">
              Yasmine Posio Nilsson (V)
            </item>
            <item xml:id="i-VzJYZcjHKqWGqykwtC3KcW">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
