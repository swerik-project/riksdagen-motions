<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__ak__90/mot_1929__ak__90-001.pdf"/>
      <fw xml:id="i-Dov2VU2sTDpFbzbx6g4cKP">
        Motioner i Andra kammaren, Nr 90. 1
      </fw>
      <div type="motHeader" xml:id="i-38yzCB6ummGmHC4ruMoqjU">
        <div type="motTitle" xml:id="i-NCMtdmNxH881Lc8LDi2utk"/>
        <div type="motSubmissionInfo" xml:id="i-EfUYfDgZdxoHtczpToxL2i"/>
      </div>
      <div type="motBody" xml:id="i-4bFaq1CTWeR7rtcpLFK3sw">
        <div xml:id="i-3qinad3SWkhyBfjgbj74vY">
          <p xml:id="i-Lafev7MyfLCAqwvnNwHvrm">
            Nr 90.
          </p>
          <p xml:id="i-Vp3xmtt6JPPQTajPeF4g6e">
            Av herr Osberg, angående ändring i gällande bestämmelser om er-
            sättning till expropriationsnämnder.
          </p>
          <p xml:id="i-V41mGq8hfXseCRRL7wpnqL">
            Vid åtskilliga tillfällen under de senaste åren ha framställningar
            gjorts till riksdagen om reglering av kostnaderna vid expropriationsförfarande
            i syfte att nedbringa dessa till rimliga belopp. Anledningen till
            att vi fått en expropriationslag har naturligtvis varit den att
            enskilda och bolag i vissa fall lagt oöverstigliga hinder i vägen
            när det gällt förvärv av mark och annan egendom till det allmännas
            bästa. När riksdagen antog lagen, var det givetvis även meningen
            att kostnaden för sådana förvärv borde hållas inom rimliga gränser
            beträffande både jord- lösen och värdesättning av den egendom
            det gäller. Vid 1924,-1923 och 1927 års riksdagar har Jag anhållit
            om skrivelse till Kungl. Maj:t att låta verkställa utredning till
            ändrade bestämmelser i fråga om ersättning till expropriationsnämnder.
            Riksdagens andra kammare bi- föll denna min framställning 1927.
            Första kammaren däremot avslog den- samma. Under behandlingen
            i kamrarna hade motståndarna till den be- gärda utredningen i
            stort sett ingen annan förklaring till sitt motstånd än möjligheten
            för betalande part att få kraven prövade av domstol. Tidnin- gen
            »Nordsverige» skriver med all rätt i anledning av det riksbekanta
            ex- propriationsmålet, när mark skulle förvärvas för banan Forsmo—
            Hoting, och vederbörande ordförande presenterade en räkning på
            3,067 kronor 20 öre: »Det ligger ju också snubblande nära tillhands
            att antaga, att det här icke rör sig om någon isolerad företeelse.
            Kravet på nya lagstiftnings- åtgärder och arvodesberäkningar beträffande
            expropriationsförrättningar vin- ner också i och med det inträffade
            ökad styrka. Det måste nämligen sättas en gräns för dem, som utvecklat
            sig till framstående experter på att skriva räkningar på det allmänna».
            När ovannämnda tidning säger, att det här icke rör sig om någon
            isole- rad företeelse, har den fullkomligt rätt. Jag anser mig
            här böra vidröra ett exempel. Bärfendals kommun i Bohuslän begärde
            av Kungl. Maj:t för några år sedan att få expropiera upplags-
            och lastageplats å godset Åby i Tossene socken, tillhörigt Kungl.
            Hvitfeldska stipendieinrättningen, vars ku- ratorer äro landshövding
            von Sydow (ordförande), biskop E. H. Rodhe och borgmästare Lindberg
            i Göteborg. Över två tredjedelar av nämnda kommuns område ha varit
            åbohemman under Hvitfeldska stiftelsen och haft förmån av fri
            ut- och inlastning över Åby brygga antagligen sedan många hundra
            år tillbaka i tiden. Emel- Bihanq till riksdagens protokoll 1929.
            4 saml. 19 häft. (Nr 90—94.)
          </p>
          <pb facs="riksdagen-motions-pdf/data/1929/mot_1929__ak__90/mot_1929__ak__90-002.pdf"/>
          <fw xml:id="i-FQe32eWkAundh8STCjJ7pN">
            2 Motioner i Andra kammaren, Nr 90.
          </fw>
          <p xml:id="i-MNsxGRECSMj2yK4amk5wEP">
            lertid för omkring 15 år sedan började gårdens arrendator protestera
            mot den hävdvunna sedvanan. Kommunen började då underhandla med
            veder- börande om möjlighet att få ut- och inlasta gods. Arrendatorn
            medgav då sådan rätt för vissa varor. Emellertid blev frågan fullt
            aktuell för om- kring 6 år sedan på grund av att jordbrukare inom
            kommunen bortarrenderade sina granitfyndigheter, vars produkter
            naturligen borde utlastas över Åby men som då förbjöds, och denna
            omständighet föranledde ovan nämnda be- gäran att få expropiera.
            Kuratorerna arbetade energiskt på att kommunens ansökan måtte
            avslås. Förespeglingar gjordes att andra platser än den av kommunen
            begärda kunde erhållas. Emellertid ansågo både kommunen och väg-
            och vattenbygg- nadsstyrelsen att de anvisade platserna icke hade
            för kommunen något värde. Kungl. Maj:t hyste även denna uppfattning
            och tillerkände Bärfendals kommun rätt att få expropriera det
            begärda området med viss jämkning. Det område kommunen begärt
            och fick rätt att expropriera har aldrig varit till ringaste gagn
            för godset, och med all sannolikhet hade det dröjt myc- ket länge,
            innan det blivit taget i anspråk, om icke kommunens begäran kommit
            till. Området ifråga, 690 kvadratmeter impediment till upplags-
            plats + 210 kvadratmeter mark för tillfartsväg, jämte påstådda
            olägenheter har av expropriationsnämnden värderats till 7,050
            kronor, vilket jag anser oskäligt högt för ett område, som tarvar
            en kostnad av flera tusen kronor att för ändamålet iståndsätta.
            Nämnden har begärt i traktaments- och re- seersättningar icke
            mindre än 1,405 kronor 3 öre. Vidare har kommunen säkerligen att
            emotse oskäliga krav från kuratorernas biträde vid expropria-
          </p>
          <p xml:id="i-PiaJY3H2KeLPEiggjSStsd">
            tionen. Kuratorernas till expropriationsnämnden inlämnade krav
            för marklösen
          </p>
          <p xml:id="i-5w8RXNueLPyaERDYXpEwyp">
            och intrång uppgick till sammanlagt 81,650 kronor, därav till
            arrendatorn 15,205 kronor. Utöver detta belopp begärde arrendatorn
            500 kronor. Dess- utom framställdes skadeståndskrav från en stenhuggerifirma,
            som tillverkar gatsten å godset, på 33,000 kronor. Alltså totala
            kravbeloppet uppgick till 115,150 kronor. Det är ledsamt nog en
            rätt allmän företeelse att bolag och enskilda komma med orimliga
            krav, men det verkar ännu mera nedslående, när personer i framstående
            officiell ställning begära belopp, som ligga helt utanför rim-
            lighetens gräns. Hela godset utgör cirka 450 hektar, är fastighetstaxerat
            till 206,000 kronor, men den godsförvaltande myndigheten åsätter
            mistandet av 900 kvadratmeter impediment ett förut nämnt värde
            av 81,650 kronor. Man kan ju resonera på det sätt, att en begäran
            behöver inte ha någon in- verkan på värdesättningen, och det skulle
            man ju helst vilja tro, men å andra sidan finns det möjligen personer,
            som äro satta till värderingsmän, som sakna den självständighet,
            som vore önskvärd. Beredvilligt skall erkännas, att icke alla
            expropriationsmål få den karak- tär som de här relaterade, vilket
            framgår av följande exempel. Askums kommun exproprierade år 1924
            mark från en mindre hemmansägare vid Örn i
          </p>
          <pb facs="riksdagen-motions-pdf/data/1929/mot_1929__ak__90/mot_1929__ak__90-003.pdf"/>
          <fw xml:id="i-VZSx2GAFEzQosJqjsZehjZ">
            Motioner i Andra kammaren, Nr 90. 3
          </fw>
          <p xml:id="i-AYE9e1fJT9VCQ4p6TLQqit">
            samma kommun ett område till upplags- och lastageplats utgörande
            2,863 kvadratmeter, liggande intill allmän väg och i ett av de
            allra bästa granit- distrikten i Bohuslän. Vederbörande nämnd
            tillerkände ägaren av området 647 kronor och 50 öre i ersättning
            för detsamma. Nämndens ersättning stannade vid ungefär samma belopp.
            Området ligger cirka 1 mil från Äby. För att få en önskvärd enhet
            vid expropriationsmål borde överklagande av nämndens beslut få
            ske inför domstol. Vore klagorätt medgiven skulle med all säkerhet
            enhetliga resultat ernås och liknande exempel med de här återgivna
            icke ifrågakomma. Förfaringssättet vid överklagande av värde-
            ring kunde ske i likhet med vad som föreskrives i lagen om ersättning
            till strandägare för mistad fiskerätt (4 $ sista stycket). Ändring
            borde även ske i den riktningen att kommunerna själva utsåge valbara
            personer till expropriationsnämnden. Vidare borde domstolarna
            ta hänsyn till olika personer som lämpade sig för uppgift i stad,
            industri och på landsbygden. Förståelse för tanken på reglering
            av arvoden åt personer som deltaga i expropriationsmål har med
            åren mognat hos många, om man får döma av andra kammarens beslut
            1927, och det förefaller egendomligt att kravet på denna rättvisa
            reform skall mötas av motstånd. Man torde ej kunna be- strida
            att strävandena i riksdagen gått ut på att i den mån det varit
            möjligt reglera och utjämna; detta borde också vara en av riksdagens
            högsta uppgifter. Här finnas i vårt land tusentals personer en
            mångfald gånger om, som äro lika kvalificerade till att utföra
            expropriationsuppdrag (och möjligen mycket bättre än de som nu
            inneha den stora värdigheten att vara valbara) som med största
            beredvillighet skulle åtaga sig att på ett fullt sakligt och korrekt
            sätt fullgöra uppdraget och detta för en ersättning som inte behövde
            överstiga 25 å 30 kronor per dag jämte reseersättning. Ingen kan
            ju tvin- gas att åtaga sig här ifrågavarande uppdrag, och den
            som anser summan för liten med 25 å 30 kronor kan avstå, och för
            den skull behöver ingen expropriationsförrättning bliva lidande.
            Vid bedömande av detta spörsmål får man ej bortse från att deltagandet
            i ett expropriationsmål får i viss mån anses som kommunalt förtroende-
            uppdrag. Vidare har det vid så många tillfällen förut påpekats,
            att så gott som alla befattningshavare och enskilda som fullgöra
            uppdrag äro hän- visade till gällande rese- och traktamentsersättning,
            och själva innebörden i expropriationsbegreppet borde förbjuda
            att gå utöver en rimlig stadgad taxa. Lagen har ju tillkommit
            för att spränga monopolistiska tendenser och öppna vägen för en
            sund utveckling. Här kan ju inte bli tal om missbruk från sökandens
            sida. Starka skäl måste företes innan Kungl. Maj:t efter noggrann
            undersökning lämnar till- stånd att få expropriera. Det synes
            mig icke behövligt att framföra mera i motiveringsväg. I andra
            kammaren fanns majoritet för reformen 1927 och i första kammaren
          </p>
          <pb facs="riksdagen-motions-pdf/data/1929/mot_1929__ak__90/mot_1929__ak__90-004.pdf"/>
          <fw xml:id="i-6nG8JJP5bSvLRuyyrNCfQj">
            4 Motioner i Andra kammaren, Nr 90.
          </fw>
          <p xml:id="i-LDLvyydUTP9imhohdRShVJ">
            en ytterst knapp övervikt för avslag. Under behandlingen av ärendet
            de senaste åren har ju nuvarande socialministern även framlagt
            krav på rättelse. En sammanfattning av vad jag anser böra åtgöras
            beträffande expropria- tionsförfarandet är att val av personer
            som kunna utses till expropriations- ledamöter bör verkställas
            av kommunerna, att expropriationsnämnds beslut får överklagas
            samt att ersättning åt ledamöter i expropriationsnämnden skall
            gäldas enligt fastställd taxa. Vid detta tillfälle skall jag inskränka
            mig till att endast begära utred- ning i ersättningsfrågan. På
            grund av det anförda får jag hemställa,
          </p>
          <p xml:id="i-MB63WtNviy1G1S9Wp6u6TF">
            att riksdagen måtte i skrivelse till Kungl. Maj:t an- hålla om
            utredning och förslag till ändrade bestämmel- ser i fråga om ersättning
            till expropriationsnämnder samt snarast möjligt för riksdagen
            framlägga det för- slag vartill sådan utredning kan föranleda.
          </p>
          <p xml:id="i-FED57WuZXk3gdNzf2VL7Pe" type="date">
            Stockholm den 19 januari 1929.
          </p>
          <p xml:id="i-JYvmZfSKhWWwJRJUpwtMz">
            Oscar Osberg.
          </p>
        </div>
      </div>
    </body>
  </text>
</TEI>
