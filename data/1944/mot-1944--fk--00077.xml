<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__77/mot_1944__fk__77-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motioner i Första kammaren, nr 77.
          </p>
          <p>
            Nr 77.
          </p>
          <p>
            Av herr Sten, angående rationell yrkesutbildning inom skogs-
            bruket m. m.
          </p>
          <p>
            Yrkesutbildningen står på dagordningen för olika arbetargrupper
            och ar- betsområden. Inom skogsbruket är frågan föremål för vissa
            enskilda initiativ på företagarhåll i form av tids- och arbetsstudier
            o. s. v. samt för ett spirande intresse även på arbetarsidan.
            Skogsarbetarnas yrke har aldrig stått högt i kurs. Av såväl skogsarbetarna
            själva som andra har det betraktats som »sista utvägen». Den materiella
            bakgrunden för detta betraktelsesätt har väl när- mast utgjorts
            av skogsbrukets dåliga löner, arbetets fysiska krav och de mer
            eller mindre otillfredsställande förhållanden, varunder arbetet
            bedrivits. Men det är icke alldeles säkert, att yrkets dåliga
            sociala anseende står i bestämt förhållande till den lön det ger
            sin utövare. Skulle så vara fallet, borde den lönepolitiska utvecklingen
            under de sista femton åren i hög grad ha bidragit till att ge
            skogsarbetet bättre klang i folks öron. Man kan emellertid icke
            påstå, att så är fallet. Rekryteringen av skogsarbetarkåren visar
            i stället en sjunkande tendens, och på sina håll hyser man redan
            nu stora betänkligheter för den närmaste framtiden i fråga om
            skogsbrukets möjligheter att erhålla tillräckligt med arbetskraft.
            Den uppväxande generationen söker sig i ökad omfattning över till
            städernas och de större samhällenas mera välavlönade och mindre
            ansträngande yrken. Människorna äro nu en gång så funtade, att
            de sträva från sämre till bättre levnadsvillkor. Skogsbygderna
            ha de flesta tider haft bottenlösa sjöar av arbetskraft. Man har
            en känsla utav att skogsbruket i icke ringa grad byggt på dessa
            förhål- landen och stannat i produktionsformer, som i och för
            sig icke äro oundgäng- liga. Det är visserligen sant, att vissa
            arbeten inom skogsbruket äro och måste bli knutna till vintermånadernas
            snö och kyla. Hänsyn bör också tagas till det förhållandet, att
            skogsbruk och jordbruk i förening i stor utsträckning är existensgrundvalen,
            framför allt i Norrland, och att man i de pågående strä- vandena
            att förstärka näringsliv och utkomstmöjligheter i dessa trakter
            av landet bygger därpå. Men det föreligger utan tvivel stora möjligheter
            att det ena göra och det andra icke underlåta, d. v. s. att bereda
            jämn sysselsätt- ning åt den del av befolkningen, som är uteslutande
            hänvisad till skogsarbe- tet, utan att komma i kollision med nämnda
            förhållanden. Utvecklingen har också klart dokumenterat, att en
            viss spridning av arbetstillfällena i skogen utöver hela året
            är både tekniskt möjlig och ekonomiskt rationell, om blott
          </p>
          <pb facs="riksdagen-motions-pdf/data/1944/mot_1944__fk__77/mot_1944__fk__77-002.pdf"/>
          <p>
            Motioner i Första kammaren, nr 77. 15
          </p>
          <p>
            de härför erforderliga planerings- och rationaliseringsåtgärderna
            vidtagas. I huvudsak koncentrerar man emellertid alltjämt arbetet
            till vintern. Man litar på att tillgången på arbetskraft skall
            räcka. Klart är dock, att denna koncentrering av arbetet med dess
            kortvariga anställningar och lösa anställ- ningsformer, som skett
            på grundvalen av obegränsad tillgång på arbetskraft, åt hela skogsarbetet
            givit en prägel av tillfällighet och osäkerhet, som icke kunnat
            verka attraherande på arbetskraften. När därtill lägges, att lönerna
            varit låga och att någon större omsorg om arbetskraftens trivsel
            på annat sätt icke visats, är det knappast att förundra sig över
            att yrket fått dåligt rykte. På vilket sätt kan nu frågan om yrkesutbildning
            av skogsbrukets arbetare tänkas ha aktualitet i förbindelse med
            dagens och framtidens läge för skogs- bruket? Yrkesskicklighetens
            betydelse för såväl individen som produktio- nen är ju allmänt
            erkänd, men lika allmänt känt är också, att någon egent- lig yrkesutbildning
            inom skogsbruket, om man undantar vissa arbetsledare, aldrig förekommit.
            Skogsbygdernas manliga befolkning har i stor utsträck- ning fötts
            till skogsarbetare, någon möjlighet att välja har icke förelegat.
            Den erforderliga insikten i arbetets teknik ha de fått lära av
            far eller bror, liksom hur man filar en såg och slipar en yxa,
            sedan har handlaget fått sörja för resten. I allmänhet har man
            nog också haft den uppfattningen, att någon särskild utbildning
            härutöver icke varit nödvändig. Gamla erfarenheter och nya rön
            tala dock här ett annat språk. Skogsarbetets teknik kan man icke
            utan vidare. Det är en konst, som fordrar sina lärlingsår. Det
            fordras också kunnighet och insikt för att kunna ge verktygen
            sådan vård, att de bäst fylla sin uppgift. Alla initierade äro
            väl förtrogna med den utomordentliga roll för arbetsresultatet,
            som välskötta verktyg spela. En rationell yrkesutbildning inom
            skogsbruket med sikte i första rummet på arbetsteknik och verktygsvård
            äger som redan framgått sin förutsättning i strävandena att skapa
            jämn sysselsättning. Vill man intressera den upp- växande ungdomen
            för yrkesutbildning till skogsbruket, måste skogsbruket göras
            till ett yrke och icke förbli vid, vad det nu är, en tillfällig
            sysselsätt- ning med otrygg bärgning. Skogsbruket måste också
            självt se till att ge sko- gens arbetare en lön, som ger ungefär
            samma inkomst som inom övriga yrken. Det är enda vägen att höja
            skogsarbetets anseende och trygga skogsbrukets rekrytering av
            arbetskraft. Äro de tekniska resurserna för kontinuerligt arbete
            icke tillgängliga, är det ett allmänt intresse, att dessa skapas.
            Skulle de eko- nomiska betingelserna för skogsbruket att betala
            med andra yrken jämför- bara löner saknas, bör man varken på företagar-
            eller arbetarhåll dra sig för rationaliseringsåtgärder, även genomgripande
            sådana, som syfta till att höja näringens ekonomiska bärkraft.
            Yrkesutbildningen av skogsarbetare måste emellertid också förutsätta
            en annan sak, en rationellt ordnad yrkesrådgivning för skogsbygdens
            ungdom. Skogsarbetet ställer höga fysiska krav på sina utövare.
            Det är ett yrkes-
          </p>
          <pb facs="riksdagen-motions-pdf/data/1944/mot_1944__fk__77/mot_1944__fk__77-003.pdf"/>
          <p>
            16 Motioner i Första kammaren, nr 77.
          </p>
          <p>
            intresse av första ordningen, här som annorstädes, att endast
            de för skogs- arbete lämpliga yrkesutbildas. Liksom på andra yrkesområden
            kan man här förutsätta, att staten intresserar sig för denna yrkesutbildning.
            De, som icke passa för skogsarbete, böra utbildas för andra yrken.
            Hela yrkesutbildningen bör effektiviseras, om det skall lyckas
            skapa en högvärdig skogsarbetarkår, till gagn för den enskilde
            och för produktionen. Mycket talar sålunda för att tidpunkten
            är lämplig för ett övervägande om lämpligaste sättet att intressera
            sig för denna fråga från det allmännas sida. Intresset finns,
            som inledningsvis antyddes, hos de bägge arbetsmark- nadsparterna.
            Men det förefaller uppenbart, att en statlig medverkan skulle
            ingiva särskilt arbetarna större förtroende för de vidtagna åtgärdernas
            objek- tiva nytta. De erfarenheter, arbetsmarknadskommissionen
            vunnit under ut- bildningen av den ovana arbetskraften till vedhuggningarna,
            böra tillgodo- göras, i den mån de äga tillämplighet. Det särskilda
            ämbetsverk, som just nu tillkommit för yrkesutbildningen, bör
            också sättas i tillfälle att anföra sina synpunkter. Dessutom
            äger ju staten genom domänstyrelsen för dess verk- samhetsområde
            ett direkt intresse av saken. Samma gäller skogsstyrelsen för
            det enskilda skogsbrukets vidkommande. Statliga forsknings- och
            undervis- ningsanstalter, som syssla med skogsbrukets förhållanden,
            ha även intresse och sakkunskap på området. Under hänvisning till
            det anförda hemställes, att riksdagen måtte i skrivelse till Kungl.
            Maj:t anhålla om statlig medverkan i lämpliga former till lösning
            av frå- gorna om yrkesutbildning och jämn sysselsättning inom
            skogsbruket.
          </p>
          <p>
            Stockholm den 19 januari 1944. H. Sten.
          </p>
        </div>
      </div>
    </body>
  </text>
</TEI>
