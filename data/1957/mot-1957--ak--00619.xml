<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00619">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__619/mot_1957__ak__619-001.pdf"/>
      <fw xml:id="i-BHUJt7j9hBiQrJvVDKckTb">
        Nr 619—626 Motioner i Andra kammaren, nr 619 år 1957 1
      </fw>
      <div xml:id="i-TfoTMZx94EJTHZ4Kw3SpzH" type="motHeader">
        <div xml:id="i-QgPRPiuUq48vzwUMCedTZg" type="motTitle"/>
        <div xml:id="i-9FGBFX1nG3EeH8ufhGgW5W" type="motSubmissionInfo"/>
      </div>
      <div xml:id="i-HSEveXL7we5E8giK8Xj7FK" type="motBody">
        <div xml:id="i-YRBkBvc2vMbNRpKrk8LTFg">
          <p xml:id="i-14eo7udbRHDrobX6rSnj63">
            Nr 619
          </p>
          <p xml:id="i-DxmPC4VHLxz6eiK8TaWY1v">
            Av herr Jansson i Kalix m. fl., i anledning av Kungl. Maj:ts
            propo- sition, nr 117, angående teckning av ytterligare aktier
            i Aktiebolaget Statens skogsindustrier, m. m.
          </p>
          <p xml:id="i-UQwB5LvCrLCgdFu4QXR2Bc">
            I proposition nr 117 föreslås dels att Aktiebolaget Statens skogsindustrier
            skall skiljas från domänverket och direkt underställas Kungl.
            Maj:t samt därvid sor- tera under handelsdepartementet och dels
            att bolaget under nästa budgetår till- föres ett belopp av 35
            miljoner kronor genom ökning av aktiekapitalet i syfte att stärka
            bolagets ekonomiska ställning, främst genom att de kortfristiga
            skulderna nedbringas till skälig nivå. I propositionen förutsättes
            därjämte, att bolagets investeringar icke utan statsmakternas
            föregående prövning ges större omfatt- ning än att de kan täckas
            genom självfinansiering. Beträffande bolagets skiljande från domänverket
            torde några bärande invänd- ningar inte kunna anföras. I fråga
            om kapitaltillskottet till Aktiebolaget Statens skogsindustrier
            synes de slutsatser föredragande departementschefen kommit till
            inte kunna godtagas. Aktiebolaget Statens skogsindustrier, som
            ursprungligen tillkom av sociala skäl som ett instrument för samhället
            att lindra de katastrofala skadeverkningar nedläggningen av driften
            vid i enskild regi drivna sågverk medförde, har på ett förtjänstfullt
            sätt fullgjort denna uppgift. Bolaget har dessutom inte minst
            under krigsåren av statsmakterna fått upp- gifter inom folkförsörjningen,
            som inte tog sikte på företagets finansiella eller ekonomiska
            intressen utan närmast gav intrycket, att man i en beträngd situa-
            tion betraktade detta samhälleliga företag som ett underorgan
            till statsmakterna. Ett enskilt företag hade knappast underkastat
            sig de villkor Statens skogsindu- strier fick godtaga. Bolaget
            har sålunda ur sociala och försörjningssynpunkter varit en stor
            till- gång för samhället. I detta sammanhang torde böra erinras
            om att statsmakterna också efter kriget utnyttjat Statens skogsindustrier
            som något av den ”ambulans”, som fått rycka ut och taga hand om
            kapsejsade företag för att lindra arbetslöshet och andra sociala
            skadeverkningar. När man nu talar om ”likhet inför staten”, så
            bör det erinras om att denna regel ingalunda tillämpats mot Statens
            skogsindu- strier. Liksom samhället på sin tid saknade möjlighet
            att beordra enskilda att reparera skadorna efter sågverksdöden
            i övre Norrland, så har samhället varit oförmöget att dirigera
            enskilt kapital exempelvis till Laxå bruk, för att taga ett sentida
            exempel. Även hos riksdagen har man förmärkt en stor generositet,
            när det gällt upp- I Bihang till riksdagens protokoll 1957.4 saml.
            Nr 619—626
          </p>
          <pb facs="riksdagen-motions-pdf/data/1957/mot_1957__ak__619/mot_1957__ak__619-002.pdf"/>
          <fw xml:id="i-GRCxio341GHtZ9gKp4ctvP">
            2 Motioner i Andra kammaren, nr 619 år 1957
          </fw>
          <p xml:id="i-C7KoCwk15iLYXMQ32BmoAB">
            drag till Statens skogsindustrier att överta förlista företag.
            En liknande genero- sitet har saknats, när det gällt att bevilja
            företaget nödiga tillskott av förlags- kapital. Trots de angelägna
            uppgifter den statsägda skogsindustrien redan löst för samhällets
            räkning fick bolaget vid sin start år 1942 endast 22 miljoner
            kronor i dylikt kapital. Vid 1953 års riksdag höjdes aktiekapitalet
            till 44 miljoner kronor och är nu omkring 50 miljoner kronor.
            Mot bakgrunden av vad här sagts om bolagets verksamhet hade det
            varit rätt- vist och billigt, om bolaget i fråga om förlagskapital
            ställts i paritet med enskilda företag. Så har dock inte varit
            fallet. ASSI:s aktiekapital är endast 17,4 procent av de beräknade
            nettobokföringsvärdena av bolagets anläggnings- och omsätt- ningstillgångar
            1956. Motsvarande procentsiffra är i genomsnitt 48,6 för nio av
            de enskilda större skogsindustribolagen och i medeltal 45,7 för
            100 svenska bolag. Oaktat Statens skogsindustrier fått arbeta
            under dessa för industrien och skogsindustrien i allmänhet ytterst
            ogynnsamma ekonomiska förhållanden, kan företaget i dag med avseende
            på såväl teknisk som ekonomisk organisation jäm- föras med de
            framgångsrikaste enskilda företagen i sin bransch. För en statlig
            insats av 44 miljoner kronor har skapats ett företag, som redo-
            visar bruttovärden för cirka 450 miljoner kronor. Summan av långfristiga
            och kortfristiga skulder har per 31 december 1956 beräknats till
            drygt 233 miljoner kronor, varför bolaget utan minsta överdrift
            kan sägas ha varit en utomordent- ligt god penningplacering för
            staten. I detta sammanhang får man dessutom taga med i beräkningen,
            att stat, kom- muner och arbetslöshetskassor sannolikt inbesparat
            hundratals miljoner kronor i utgifter för beredskapsarbeten, socialvård
            och arbetslöshetshjälp genom att Statens skogsindustrier funnits
            att tillgå för sociala hjälpaktioner på arbets- marknaden. Att
            bolagets behov av ökat aktiekapital är väl motiverat framgår även
            av leve- ransvärdena. Dessa uppgick 1952 till ungefär 50 miljoner
            kronor och 1956 till cirka 220 miljoner kronor samt beräknas 1960,
            då påbörjade investeringar full- följts, kunna komma upp till
            278 miljoner kronor, varav inte mindre än 260 miljoner kronor
            avser export. ASSI:s betydelse för vårt folkhushåll får inte underskattas.
            Hänsynen till denna betydelse, som är väl förenlig med en sund
            omsorg om statens ekonomi, motiverar att riksdagen i största möjliga
            utsträckning tillmötes- går den framställning Statens skogsindustrier
            gjort (skr. 28/11 1956) om ökning av aktiekapitalet. Bolaget har
            hemställt, att aktiekapitalet ökas med 60 miljoner kronor och
            att ytterligare kredit med 50 miljoner ställs till dess förfogande.
            Till ledning för bedömande av kapitalbehovet finns ett utlåtande,
            som till- kallade opartiska utredningsmän, förutvarande statsrådet
            bandirektör Rosander och revisor Öhrling, avgivit den 24 november
            1956.
          </p>
          <pb facs="riksdagen-motions-pdf/data/1957/mot_1957__ak__619/mot_1957__ak__619-003.pdf"/>
          <fw xml:id="i-KeudSYYThnnorhGwJA6c4P">
            Motioner i Andra kammaren, nr 619 år 1957 3
          </fw>
          <p xml:id="i-N2RWoHrppabRJVLWF1mfYR">
            Dessa uppskattar bolagets behov av kapital till lägst 125 miljoner
            kronor, därest ökningen sker i form av eget kapital.
          </p>
          <p xml:id="i-3N4vmd5KyZCUQpj16qiebr">
            Bolaget har i sin framställning hemställt att erhålla ett sammanlagt
            belopp, som med 15 miljoner kronor understiger vad de opartiska
            utredningsmännen bedömt vara oundgängligt. Framställningen från
            bolaget måste därför betraktas som i hög grad realistisk och utan
            nämnvärd prutmån, om inte bolagets verk- samhet skall äventyras.
          </p>
          <p xml:id="i-523ahtheqvTMSfY4YsL8uB">
            Det sistnämnda vore minst av allt ett intresse för samhället.
          </p>
          <p xml:id="i-DxQThBmrvWEkMhbjmYGLBB">
            Av yttrandena framgår, att domänstyrelsen tillstyrkt bolagets
            framställning om 50 miljoner kronor i ytterligare krediter.
          </p>
          <p xml:id="i-RhmLdmxEs7ebB59Y5XB2ER">
            Riksräkenskapsverket tillstyrker, att bolaget tillföres 60 miljoner
            kronor ge- nom en höjning av bolagets aktiekapital med nominellt
            samma belopp. Statskontoret har föreslagit, att bolagets aktiekapital
            ökas med 100 miljoner kronor genom nyteckning, som bör ske till
            en kurs av 110 procent. Fullmäktige i riksgäldskontoret tillstyrker
            30 miljoner kronor för en höjning av aktiekapitalet samt synes
            vitsorda bolagets betydelse för vårt folkhushåll och var också
            övertygade om att fullmäktiges eget ställningstagande förknippas
            med ”de olägenheter, som en fördröjd konsolidering och utbyggnad
            kan med- föra för bolaget”. Dessa olägenheter innebär bl. a. arbetslöshet
            och därmed föl- jande sociala följdverkningar och bör i stället
            för att accepteras på allt sätt avvärjas. Även fullmäktige i riksbanken
            tillstyrker en ökning av aktiekapitalet med högre belopp än föredragande
            departementschefen föreslår i propositionen. De förordar 40 miljoner
            kronor.
          </p>
          <p xml:id="i-H3nWWLCuZbaYig1byHACt3">
            Ehuru utomordentligt starka skäl måste anses föreligga att gå
            den väg stats- kontoret förordat, vill undertecknade dock ålägga
            sig stor moderation. Det sker med hänsyn till den restriktiva
            ekonomiska politik man på alla områden av den samhälleliga sektorn
            måste iakttaga. Men å andra sidan torde man inte kunna bli beskylld
            för ekonomiskt lättsinne så länge man håller sig inom ramen för
            statskontorets ekonomiska bedömande, eftersom ju själva ordet
            statskontor
          </p>
          <p xml:id="i-3oWEo6ifSQTM1maZWauvkY">
            genom sitt anseende för tanken till yttersta ekonomiska försiktighet.
            Men längre än till det bud riksräkenskapsverket lämnat finns enligt
            vårt sätt att se ingen möjlighet att gå. Gör man det, så har man
            inte varit realistisk. Då har — som ordspråket säger — snålheten
            bedragit visheten. ASSI:s kapital- tillskott kan ju inte pressas
            hur långt ned som helst utan att bolaget åsamkas stora ekonomiska
            förluster. Att med insikt om verkningarna acceptera en sådan utveckling
            vore ju att godtaga en rasering av ett mönstergillt skött företag
            måhända bara därför att det ägs av samhället. Vi kommer sålunda
            att ansluta oss till det belopp riksräkenskapsverket till- styrkt
            i sitt yttrande.
          </p>
          <p xml:id="i-BdP7jNFRHGDwd3iwJdWcFr">
            I anslutning härtill är det ur många synpunkter motiverat att
            erinra om
          </p>
          <pb facs="riksdagen-motions-pdf/data/1957/mot_1957__ak__619/mot_1957__ak__619-004.pdf"/>
          <fw xml:id="i-EAk59H6LCpoTg7J6XsLyJR">
            4 Motioner i Andra kammaren, nr 619 år 1957
          </fw>
          <p xml:id="i-6BJHbSbEMvzHSKF6Vi5cNW">
            olösta uppgifter, som åvilar Statens skogsindustrier. Därvid
            tänker vi i första hand på Seskarö och Törefors. Sågverket på
            Seskarö befinner sig i sådant skick, att betydande förbättrings-
            arbeten är påkallade. De anställda i företaget och kommunalmännen
            i Neder- torneå befarar, att om Statens skogsindustrier inte lyckas
            lösa sin kapitalfråga, så kommer sågverket i farozonen. Uppgifter
            härom har på sistone cirkulerat i pressen och framkallat utomordentligt
            stor oro i hela gränsbygden. Man får hoppas, att dessa rykten
            är förhastade, men mot bakgrunden av den fruktans- värda sociala
            misär nedläggningen av sågverksdriften under 1920-talet fram-
            kallade på Seskarö är oron fullt förståelig. Om Statens skogsindustriers
            verk- samhet i Seskarö och Båtskärsnäs skulle inskränkas i någon
            mån, skulle detta utan tvekan aktualisera behovet av kostsamma
            hjälpåtgärder från statsmakterna i andra former. Sysselsättningsproblemet
            i Töre socken har visat sig vara ytterst svårlöst. Bakgrunden
            härtill är, att Törefors AB — ett företag i enskild ägo — vid
            årsskiftet 1953/1954 nedlade sågverksrörelsen och i början av
            1954 wallboard- tillverkningen, varigenom under nämnda år flera
            hundra arbetare blev arbets- lösa. Det har visat sig, att ingen
            annan än samhället ansetts böra träda hjälpande emellan. Inte
            ens de, som av principiella skäl brukar hävda, att näringslivet
            bör vara en enskild sektor, har vidhållit denna ståndpunkt i fallet
            Töre. I varje fall har det inte försports, att enskilda kapitalägare
            skulle uppmanats eller upp- fordrats att ställa riskvilligt kapital
            till förfogande för att ge arbete och ut- komst åt de arbetare,
            som blev sysslolösa när en enskild industri upphörde med sin verksamhet.
          </p>
          <p xml:id="i-6QWNotd6Pp8Td21FnNypJG">
            Till Törefors sågverk var tidigare knutna betydande skogsområden,
            varifrån råvaran erhölls. Genom en transaktion under 1920-talet
            överfördes skogarna till annan enskild ägare, och nu förs virket
            från skogarna i Töre kommun till syd- ligare orter för förädling.
            Ägaren till råvaran tycks inte ha några förpliktelser gentemot
            människorna i den bygd, där råvaran finns. Samhället har på olika
            sätt sökt bereda de arbetslösa i Töre socken arbete vid nya industrier.
            Kapitalfrågan har emellertid varit svårlöst. År 1955 beslöt riks-
            dagen att Statens skogsindustrier skulle övertaga aktierna i Törefors
            aktiebolag, men dess verksamhet är begränsad till sågverket. Någon
            ny wallboardindustri har ännu inte etablerats. Befolkningen och
            andra för dess utkomst ansvariga har hoppats, att Statens skogsindustrier
            skulle få resurser att vidtaga sådana åtgärder i Töre, att sysselsättningen
            skulle komma åtminstone i nivå med vad den var då den enskilde
            företagaren 1954 upphörde med sin verksamhet. Man har räknat med
            utökad träindustriell verksamhet, men också med annan lämplig
            produktion med råvara från Norrbottens järnverk. Att befolkningen
            haft grundad anledning till dessa förhoppningar framgår av föredragande
            statsrådets uttalande i proposition nr 60/1955, att ”sedan
          </p>
          <pb facs="riksdagen-motions-pdf/data/1957/mot_1957__ak__619/mot_1957__ak__619-005.pdf"/>
          <fw xml:id="i-D8J7Zk1sEbtK91VwTR3e21">
            Motioner i Andra kammaren, nr 619 år 1957 5
          </fw>
          <p xml:id="i-3yEZMHNGFKUsL1SGjrLanD">
            Statens skogsindustrier närmare övervägt frågan om den fortsatta
            verksamheten i Töre torde jag — därest medverkan från statens
            sida påkallas — få under- ställa frågan härom Kungl. Maj:ts och
            riksdagens prövning”. Även om det förutsättes, att ett särskilt
            beslut av statsmakterna skall åväga- bringa en lösning på lång
            sikt av sysselsättningen i Töre kommun, synes alla vara eniga
            om att endast Statens skogsindustrier är mäktig att lösa detta
            pro- blem, sedan statsmakterna skapat ekonomiska resurser härför.
            Detta anföres för att påvisa, vilka oöverskådliga sociala och
            ekonomiska vådor en ekonomisk avrustningspolitik mot Statens skogsindustrier
            kan medföra. En sådan politik kan utlösa utgifter på stora belopp
            för samhället i form av bl. a. beredskapsarbeten. Företaget bör
            alltjämt betraktas som en inte bara ekonomiskt betydelsefull faktor
            utan också som en socialt betydelsefull institution på den svenska
            arbetsmarknaden. Under åberopande av det anförda hemställer vi,
            att riksdagen med bifall till Kungl. Maj:ts proposition nr 117
            i övrigt under punkt 3) till Aktieteckning i Aktiebolaget Statens
            skogsindustrier å kapitalbudgeten, fonden för statens aktier,
            för budgetåret 1957/58 måtte anvisa ett investerings- anslag av
            60 000 000 kronor.
          </p>
          <p xml:id="i-713VLDXmZF9cMJ91VxYRdV" type="date">
            Stockholm den 9 april 1957
          </p>
          <div xml:id="i-CXcueYhSia1kFbVqAiAvty" type="signatureBlock">
            <p who="unknown" type="signature">
              Ivar Jansson Olof W Wiklund R
            </p>
            <p who="unknown" type="signature">
              Lassinantti i Kalix Annie Jäderberg Hans Levin Harald Kärrlander
            </p>
          </div>
          <p xml:id="i-NFdzvCuUTumudkqfEkVtbq">
            Helge Lindström Eimar Asp Uddo R. Jacobson
          </p>
        </div>
      </div>
    </body>
  </text>
</TEI>
