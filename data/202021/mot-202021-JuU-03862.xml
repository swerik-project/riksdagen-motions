<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-03862">
  <teiHeader>
    <fileDesc>
      <titleStmt>
        <title>med anledning av prop. 2020/21:85 Utökade kontroll- och stödmöjligheter avseende skyddstillsynsdömda</title>
        <author corresp="i-LHNecLttGkFNptLa6AG81p i-RbVbjAyjqSE4gXQF4DaDTA">av Helena Vilhelmsson och Hannes Hervieu (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3862 av Helena Vilhelmsson och Hannes Hervieu (båda C)</title>
          <idno type="rdwebb">H8023862</idno>
          <rs type="number">3862</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8023862/text</ref>
          <ref type="dokument_url_html">http://data.riksdagen.se/dokument/H8023862</ref>
          <ref type="dokumentstatus_url_xml">http://data.riksdagen.se/dokumentstatus/H8023862</ref>
          <ref type="docx">http://data.riksdagen.se/fil/D2FC7A6F-827B-4FBC-84FD-31EFEAA093C0</ref>
          <ref type="pdf">http://data.riksdagen.se/fil/C66F20B6-74E7-4DAD-8BBD-1FA0803B28F2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RbVbjAyjqSE4gXQF4DaDTA</idno>
            <name>Hannes Hervieu</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6stZDimUnKCSzhZF1kftxH" type="basedOn"/>
        <correspContext corresp="i-6stZDimUnKCSzhZF1kftxH">
          <ref>Proposition 2020/21:85</ref>
        </correspContext>
        <correspAction xml:id="i-DkDFekrioJsQCbqT66Rrca" type="signed"/>
        <correspContext corresp="i-DkDFekrioJsQCbqT66Rrca">
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-RbVbjAyjqSE4gXQF4DaDTA"/>
        </correspContext>
        <correspAction xml:id="i-X6vC1YXtRA8JfbHhLdtK8V" type="submitted">
          <date when="2021-02-10"/>
          <time when="16:00:09"/>
        </correspAction>
        <correspAction xml:id="i-NnoJtbAXWR6i7Vht7M5gXw" type="dismissed">
          <date when="2021-02-12"/>
        </correspAction>
        <correspAction xml:id="i-DrJ3YPtyMe1U7iow7rzMeC" type="reviewed">
          <date when="2021-02-12"/>
          <time when="10:03:25"/>
        </correspAction>
        <correspAction xml:id="i-H8NtvU4F9hjA3hZr7RRpih" type="referred">
          <date when="2021-02-23"/>
        </correspAction>
        <correspAction xml:id="i-JpCYPsny2xFhMjMEwXQLYf" type="assigned">
          <date when="2021-03-24"/>
          <time when="16:44:48"/>
        </correspAction>
        <correspContext corresp="i-JpCYPsny2xFhMjMEwXQLYf">
          <ref type="assignedTo">Justitieutskottet</ref>
        </correspContext>
        <correspAction xml:id="i-AKACpd5GCBfgpcWxZtGUJx" type="behandlas_i"/>
        <correspContext corresp="i-AKACpd5GCBfgpcWxZtGUJx">
          <ref type="uppgift">2020/21:JuU22</ref>
          <ref type="ref_dok_id">H801JuU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU22</ref>
          <ref type="ref_dok_titel">Utökade kontroll- och stödmöjligheter avseende skyddstillsynsdömda</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3862 av Helena Vilhelmsson och
          Hannes Hervieu (båda C) med anledning av prop. 2020/21:85 Utökade
          kontroll- och stödmöjligheter avseende skyddstillsynsdömda
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-28PSmESBeY2SWwj6SeQWAf">
            Förslag till riksdagsbeslut
          </head>
          <list>
            <item xml:id="i-GQdE1ofq96PDuh1BerkNgG" sortKey="Yrkande 1">
              Riksdagen ställer sig bakom det som anförs i motionen om att
              tillsätta en utredning för att övergripande utvärdera och se över
              brottspåföljden skyddstillsyn och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-GVjrr1PfTDqqmxYoF6Ntbq" type="h1">
            Motivering
          </head>
          <p xml:id="i-Ef1vtHQAL17VWNmNKontYr">
            Centerpartiet välkomnar att regeringen nu lägger fram förslag
            om utökade kontroll- och stödmöjligheter av skyddstillsynsdömda.
            Alla nu föreslagna lagändringar är angelägna steg i rätt riktning.
          </p>
          <p xml:id="i-Q9DEbYzwNh2r3R8CtY1s3g">
            Redan för tio år sedan framhöll de domare som då besvarade Brottsförebyggande
            rådets enkät om skyddstillsyn, att påföljden borde kunna förstärkas
            med elektronisk övervakning. Förslaget att använda elektronisk
            övervakning vid utdömd skyddstillsyn har alltså efterfrågats under
            lång tid.
          </p>
          <p xml:id="i-Vy6Ch5LsY7Y3jTq19kvbM6">
            Möjligheten att kunna kombinera skyddstillsynen med villkor om
            vistelseförbud är också en viktig åtgärd för att värna och öka
            brottsoffers trygghet. Att införa vistelse­förbud inom ramen för
            påföljdssystemet är en del av det 34-punktsprogram mot gäng­kriminalitet
            som Centerpartiet varit med om att ta fram. Det är med stor tillfredsställelse
            vi nu ser att detta genomförs. Inte minst eftersom åtgärden inte
            bara har betydelse för att stävja gängkriminaliteten, utan framför
            allt har stor betydelse för brottsoffer utsatta för relationsvåld
            – kvinnor och barn – som i många fall lever under en mer långvarig
            hot­bild. Möjligheten med vistelseförbud eller anvisningar beträffande
            vistelseplats, liksom elektronisk övervakning, ger också ett viktigt
            signalvärde. Det är förövaren som ska hindras, begränsas i sin
            framfart och få sitt liv kringskuret, inte brottsoffret. Samtidigt
            är det viktigaste hur åtgärden fungerar i praktiken. Därför bör
            det understrykas att de nya förslagen ställer höga krav på ett
            verkningsfullt och skyndsamt agerande i de fall villkoren överträds.
          </p>
          <p xml:id="i-M151Xx3xA9BPmcTRwU9s5t">
            Frågan om överträdelser och misskötsamhet väcker generellt sett
            frågor. Enligt siffror från år 2010 framgår att samtidigt som
            nästan en fjärdedel av de skyddstillsyns­dömda anmäldes till övervakningsnämnden
            för misskötsamhet så var det bara 3 procent som fick påföljden
            undanröjd och ersatt med fängelse. Misskötsamheten hos skydds­tillsynsdömda
            har sedan dess tyvärr ökat och blivit allvarligare. År 2018 misskötte
            17 procent av de skyddstillsynsdömda sin påföljd i så hög grad
            att övervakningsnämnden anmälde fallen till Åklagarmyndigheten
            för en omprövning av påföljden. Samtidigt synes inte utvecklingen
            ha resulterat i att fler skyddstillsynspåföljder undanröjs och
            ersätts med fängelse. Trovärdigheten i påföljden har därmed i
            någon mån urholkats. Centerpartiet tycker att det är bra att Kriminalvården
            nu får möjlighet att fatta beslut om många av åtgärderna vid misskötsamhet.
            Ändringen kan förhoppningsvis snabba upp och förenkla processen.
            Frågan är dock om förändringen är tillräcklig för att stävja det
            ökade problemet med misskötsamhet. Att ha dömts till skyddstillsyn
            måste i högre grad uppfattas som en chans att förvalta, en möjlighet
            till frihet under ansvar. Misskötsamhet bör därför mer direkt
            och i större utsträckning än i dag få konsekvenser. Detta är en
            av alla de delar som behöver ses över när det gäller brottspåföljden
            skyddstillsyn.
          </p>
          <p xml:id="i-6GjL4ZSy3TPcyXiyCop66f">
            Statistiken visar att 60 procent av de skyddstillsynsdömda återfaller
            i brott inom en treårsperiod. Uppmärksammade fall i media beskriver
            hur personer som dömts till skyddstillsyn fortsätter att begå
            brott under påföljdstiden. Personer dömda för exempel­vis sexualbrott
            mot barn på nätet, har under tiden för avtjänande av en skyddstillsyns­påföljd
            kunnat fortsätta sin brottsliga framfart hemma framför datorn.
            Andra har, trots att de dömts för flera känslomässigt kännbara
            brott mot andra människor, exempelvis personrån, övergrepp i rättssak
            och misshandel, fortsatt att återkommande dömas till skyddstillsyn.
            Granskningar visar också att många lekmannaövervakare själva är
            dömda för brott.
          </p>
          <p xml:id="i-Px4M6yADX6YjeQkUUYEkC1">
            Skyddstillsyn utgör ett alternativ till fängelse. Den som döms
            till skyddstillsyn har alltså begått ett brott vars straffvärde
            ligger på fängelsenivå. Det finns därmed förut­sättning att döma
            den tilltalade till fängelse, men presumtionen mot fängelse, den
            s.k. ettårsregeln, eller andra särskilda skäl, medför att påföljden
            ändå stannar vid en icke frihetsberövande påföljd. Som skäl för
            att döma till skyddstillsyn anförs i lagtexten att det finns anledning
            att anta att denna påföljd kan bidra till att den tilltalade avhåller
            sig från fortsatt brottslighet (BrB 30 kap. 9 § 1). I praktiken
            är skyddstillsyn dock endast utesluten som påföljd om det helt
            saknas anledning att anta att en skyddstillsynspåföljd kan bidra
            till att den dömde avhåller sig från fortsatt brottslighet, samt
            i de fall där straffvärdet/straffmätningsvärdet överstiger två
            års fängelse. Vidare är det bara i de fall en person gravt misskött
            sina förpliktelser till följd av en tidigare skyddstillsynsdom
            som domstolarna är tvungna att välja fängelse. Allt detta bör
            ses över. Det finns anledning för lagstiftaren att ta tillbaka
            initiativet och på ett tydligare sätt styra upp i vilka situationer
            skyddstillsyn bör komma i fråga. Fokus måste vara att skyddstillsyns­påföljden
            i sig har potential att få den dömde i det enskilda fallet att
            avhålla sig från fortsatt brottslighet, inte att i varje fall
            eftersträva en icke frihetsberövande påföljd för brott på fängelsenivå.
            Det måste finnas en tydlig tanke i det enskilda fallet om att
            en mindre ingripande påföljd har en brottspreventiv funktion,
            inte att personer som begår brott vars straffvärde understiger
            ett års fängelse ska ges frihet att fortsätta att begå brott.
            Centerpartiet anser därför att det bör tillsättas en utredning
            med uppgift att genomgripande se över brottspåföljden skyddstillsyn.
            Som framgår av det ovan anförda bör en sådan övergripande utredning
            också se över konsekvenserna när den skydds­tillsynsdömde missköter
            sig.
          </p>
          <p xml:id="i-5DHFfG48aoTNtfawFzTmBd">
            De nu föreslagna lagändringarna är ett steg i rätt riktning,
            men behovet av att mer övergripande utvärdera och se över skyddstillsynspåföljden
            kvarstår.
          </p>
        </div>
        <div type="motSignatures">
          <list>
            <item xml:id="i-LEjr6jsZNuGKL2o2Mwfwff">
              Helena Vilhelmsson (C)
            </item>
            <item xml:id="i-2kD7vdM9Edk4iuwjj665Nf">
              Hannes Hervieu (C)
            </item>
          </list>
        </div>
      </div>
    </body>
  </text>
</TEI>
