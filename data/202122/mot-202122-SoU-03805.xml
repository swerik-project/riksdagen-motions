<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-03805">
  <teiHeader>
    <fileDesc>
      <titleStmt>
        <title>Folkhälsan i fokus</title>
        <author corresp="i-YMY1gwKfUakvKPP3ogvT7m">av Christina Tapper Östberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3805 av Christina Tapper Östberg m.fl. (SD)</title>
          <idno type="rdwebb">H9023805</idno>
          <rs type="number">3805</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9023805/text</ref>
          <ref type="dokument_url_html">http://data.riksdagen.se/dokument/H9023805</ref>
          <ref type="dokumentstatus_url_xml">http://data.riksdagen.se/dokumentstatus/H9023805</ref>
          <ref type="docx">http://data.riksdagen.se/fil/2C90BBCD-5B0A-4027-BBD3-24EAEC5A07B9</ref>
          <ref type="pdf">http://data.riksdagen.se/fil/E3E78892-4746-4AC5-9ABE-0CAF942EA2F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YMY1gwKfUakvKPP3ogvT7m</idno>
            <name>Christina Tapper Östberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Ståhl Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-XsAkGDT7ZnoHxjyzgBWaT7" type="signed"/>
        <correspContext corresp="i-XsAkGDT7ZnoHxjyzgBWaT7">
          <note type="signatory" corresp="i-YMY1gwKfUakvKPP3ogvT7m"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-REJT4PR8mEMff3YgmLdpfK" type="submitted">
          <date when="2021-10-05"/>
          <time when="13:50:31"/>
        </correspAction>
        <correspAction xml:id="i-9vtg7Ys7CDZBXkDsCEZV6f" type="reviewed">
          <date when="2021-10-05"/>
          <time when="17:56:35"/>
        </correspAction>
        <correspAction xml:id="i-6edtkBoVL3ee9Mwi2D3B8E" type="referred">
          <date when="2021-10-14"/>
        </correspAction>
        <correspAction xml:id="i-MaVUGicPbCHbZnX7aG6Qpg" type="assigned">
          <date when="2022-05-19"/>
          <time when="16:17:00"/>
        </correspAction>
        <correspContext corresp="i-MaVUGicPbCHbZnX7aG6Qpg">
          <ref type="assignedTo">Socialutskottet</ref>
        </correspContext>
        <correspAction xml:id="i-YEthWuXU1D3LYfDiCWiZAg" type="behandlas_i"/>
        <correspContext corresp="i-YEthWuXU1D3LYfDiCWiZAg">
          <ref type="uppgift">2021/22:SoU13</ref>
          <ref type="ref_dok_id">H901SoU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU13</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ee2M4cEKnEwSXskq1zbySW" type="behandlas_i"/>
        <correspContext corresp="i-Ee2M4cEKnEwSXskq1zbySW">
          <ref type="uppgift">2021/22:UbU15</ref>
          <ref type="ref_dok_id">H901UbU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU15</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-L6sS12sZbFfVyVgWYaNXpU" type="behandlas_i"/>
        <correspContext corresp="i-L6sS12sZbFfVyVgWYaNXpU">
          <ref type="uppgift">2021/22:SoU14</ref>
          <ref type="ref_dok_id">H901SoU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU14</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Boe5KZ6boStLoAdh9h6NYj" type="behandlas_i"/>
        <correspContext corresp="i-Boe5KZ6boStLoAdh9h6NYj">
          <ref type="uppgift">2021/22:SoU17</ref>
          <ref type="ref_dok_id">H901SoU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU17</ref>
          <ref type="ref_dok_titel">E-hälsa m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5CvMVDvHm9kk7BLGrG7BzM" type="behandlas_i"/>
        <correspContext corresp="i-5CvMVDvHm9kk7BLGrG7BzM">
          <ref type="uppgift">2021/22:SoU16</ref>
          <ref type="ref_dok_id">H901SoU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU16</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5qV2PtoTskyHGNXywwUoar" type="motHeader">
        <div xml:id="i-BtPLicYCesm6K7RkMYFkKj" type="motTitle">
          Motion till riksdagen 2021/22:3805 av Christina Tapper Östberg
          m.fl. (SD) Folkhälsan i fokus
        </div>
      </div>
      <div xml:id="i-RNz89a7BWXwcURjBE9YmNq" type="motBody">
        <div xml:id="i-NVuphNCQ9q7PhkmoP3iMQi" type="motProposal" subtype="förslag">
          <head xml:id="i-8o38Q3QCUj5AAGLWRtJ7US">
            Förslag till riksdagsbeslut
          </head>
          <list xml:id="i-F1HfG2CuoGApRZr9nom9eJ" style="ol">
            <item xml:id="i-DxFx2MK2r6NSv2kFRSQZFw">
              Riksdagen ställer sig bakom det som anförs i motionen om att
              evidensbaserade metoder och projekt inom folkhälsoområdet måste
              tillgängliggöras nationellt för att kvalitetssäkra det förebyggande
              folkhälsoarbetet och tillkännager detta för regeringen.
            </item>
            <item xml:id="i-voVxozVRZFLeg1sBPFW5K">
              Riksdagen ställer sig bakom det som anförs i motionen om att
              regeringen skyndsamt ska utreda hur man på ett effektivt sätt
              kan uppmuntra människor att äta hälsosammare, röra sig mer samt
              minska användningen av alkohol, droger och tobak, och detta tillkännager
              riksdagen för regeringen.
            </item>
            <item xml:id="i-TBF98pCJKWKnCJP13TGvXr">
              Riksdagen ställer sig bakom det som anförs i motionen om att
              verka för att man på individnivå, i sin digitala patientjournal,
              ska få information om vilka vaccin man fått och om det finns behov
              av ytterligare doser, och detta tillkännager riksdagen för regeringen.
            </item>
            <item xml:id="i-AkibkWj7eA9Jx6DmfigcRu">
              Riksdagen ställer sig bakom det som anförs i motionen om att
              utreda hur sociala medier påverkar vår hälsa och undersöka särskilda
              åtgärder för att den negativa inverkan ska kunna hanteras mer
              effektivt och tillkännager detta för regeringen.
            </item>
            <item xml:id="i-CAXUyRD1ahhYUdVb4BGzC3">
              Riksdagen ställer sig bakom det som anförs i motionen om att
              den övre åldersgränsen på 65 år bör höjas så att även äldre kvinnor
              får delta i screening-programmet, och detta tillkännager riksdagen
              för regeringen.
            </item>
            <item xml:id="i-6Uc1EebX8akrNBgbyNFMNy">
              Riksdagen ställer sig bakom det som anförs i motionen om att
              man snarast bör ta fram en lagstiftning som möjliggör önskad tuberkulosplan
              med tillhörande nödvändiga kontroller och tillkännager detta för
              regeringen.
            </item>
            <item xml:id="i-WNS5B9cRtzRmLcVNKMoZAe">
              Riksdagen ställer sig bakom det som anförs i motionen om att
              HPV-vaccination ska ingå i det kostnadsfria vaccinationsprogrammet
              och tillkännager detta för regeringen.
            </item>
            <item xml:id="i-TjExDGVYs13CNZ8msxE1wc">
              Riksdagen ställer sig bakom det som anförs i motionen om att
              utreda om TBE-vaccineringen i särskilt drabbade områden kan vara
              kostnadsfri och tillkännager detta för regeringen.
            </item>
            <item xml:id="i-M1sMhkJLxLAKPtVtUs814Q">
              Riksdagen ställer sig bakom det som anförs i motionen om att
              de som drabbats av narkolepsi som orsakats av vaccinering med
              Pandemrix snarast ska få utlovad ersättning, och detta tillkännager
              riksdagen för regeringen.
            </item>
            <item xml:id="i-2tRnkuBpkgHnP1GAGt7A5o">
              Riksdagen ställer sig bakom det som anförs i motionen om att
              se över vårdnadshavares tillgång till journaler på nätet, samtidigt
              som barns och ungas integritet skyddas, och detta tillkännager
              riksdagen för regeringen.
            </item>
            <item xml:id="i-2XYwpPkEp6MTBEFaG6wBNs">
              Riksdagen ställer sig bakom det som anförs i motionen om att
              verka för att personal från ungdomsmottagningarna blir mer involverade
              i skolans sexualundervisning, och detta tillkännager riksdagen
              för regeringen.
            </item>
            <item xml:id="i-GqNSJvvGgDKNC1Q7fntjxB">
              Riksdagen ställer sig bakom det som anförs i motionen om att
              främja åtgärder som bryter ofrivillig ensamhet, och detta tillkännager
              riksdagen för regeringen.
            </item>
            <item xml:id="i-4UYVJgYD8R1X2p3XKJXFiU">
              Riksdagen ställer sig bakom det som anförs i motionen om obligatoriska
              hälsoundersökningar för asylsökande och tillkännager detta för
              regeringen.
            </item>
          </list>
        </div>
        <div xml:id="i-MzSSrs8zJGduLjHCHUpWpz" type="motContent">
          <head xml:id="i-U7qfu3axMnti6nzd3jScXQ" type="h1">
            Motivering
          </head>
          <p xml:id="i-BjX2WXrzQiAoSbrXVn4jSv">
            Folkhälsan har hamnat i fokus i och med covid-19-pandemin. Inte
            minst eftersom vissa folkhälsorelaterade faktorer visat sig bidra
            till ökad risk att drabbas av ett svårare sjukdomsförlopp av covid-19.
            Det handlar exempelvis om övervikt, fetma, högt blodtryck, diabetes
            typ två och rökning. Det är också viktigt att ta vara på de positiva
            folkhälsoeffekterna som har uppmärksammats under pandemin. Många
            vittnar om en ökad motivation till att sluta röka, eller till
            att vara mer fysiskt aktiva. Det är dock inte alltid så enkelt
            att ändra på invanda levnadsmönster.
          </p>
          <p xml:id="i-WvKEu8Q4bGju8zrujYR4cg">
            I pandemins spår ser vi att naturen har blivit extra viktig och
            att fler upptäcker vår natur och väljer att vistas där. En undersökning
            som Naturvårdsverket har gjort bland aktörer som möter besökare
            i naturen, bekräftar att rekordmånga besökte den svenska naturen
            under sommaren. Friluftslivet har aldrig varit viktigare och efterfrågan
            på aktiviteter är stor.
          </p>
          <p xml:id="i-4K9Mva43vVsPc49x18kJsd">
            Pandemin har visat att vi framöver kommer att behöva rikta mycket
            större uppmärksamhet på människors livsstil och levnadsvanor.
            Därför är det viktigt att man skyndsamt och på ett effektivt sätt
            kan uppmuntra människor att äta hälsosammare, röra sig mer och
            minska användning av alkohol, droger och tobak. Folkhälsopolitik
            syftar till att stödja den enskilde i att göra hälsosamma val.
            Genom att tidig upptäcka och personanpassa behandlingsupplägg,
            kan många folkhälsoproblem förebyggas. En fortsatt restriktiv
            alkoholpolitik och ett förebyggande arbete i frågor om rökning
            är i detta sammanhang viktigt.
          </p>
          <head xml:id="i-RkejRGGMzZjPdLSVtCqcV9" type="h2">
            Barn och unga i rörelse
          </head>
          <p xml:id="i-Kg7XEqmmZfbKusM5MfH5b">
            80 procent av ungdomarna rör sig för lite enligt en ny rapport
            från Världshälsoorganisationen WHO. Rapporten bygger på en stor
            studie som genomförts i 146 länder, där 1,6 miljoner ungdomar
            mellan 11 och 17 år fått svara på frågor om hur mycket de rör
            på sig. Det är första gången som det gjorts en så stor undersökning
            om ungdomarnas fysiska aktiviteter. Ungdomar bör röra på sig minst
            en timme om dagen, och då handlar det inte bara om idrott och
            sport, utan också om hushållssysslor och att gå till och från
            till exempel skolan. En stillasittande livsstil ger många negativa
            effekter på barnets muskler, bentäthet, hjärta, motorik, balans,
            BMI, sömnkvalitet och koncentrationsförmåga. Alla delar av samhället
            behöver mobiliseras för att bidra till en mer positiv utveckling.
            Det kan handla om mer fysisk aktivitet på schemat, säkrare gång-
            och cykelvägar och fler platser där unga kan leka. Även föräldrarna
            behöver engagera sig mer i barnens fysiska aktivitetsnivå.
          </p>
          <head xml:id="i-XvtfHc8hKfhfX3FKPxYwGL" type="h2">
            Kvalitetssäkra det förebyggande folkhälsoarbetet
          </head>
          <p xml:id="i-LDBdAgjjKuYBpVjVNm2ByD">
            Det finns flera förebyggande metoder inom ANDTS-området (alkohol,
            narkotika, doping, tobak och nikotin, samt spel om pengar), som
            har utvecklats och visats sig vara framgångsrika. Dessa och andra
            evidensbaserade metoder måste göras mer tillgängliga nationellt,
            för att kvalitetssäkra det förebyggande folkhälsoarbetet. Projekt
            som har beprövats och visat på goda folkhälso- och förebyggande
            effekter måste förvaltas och implementeras.
          </p>
          <p xml:id="i-LYmtMcxEzRK7oMKcPJkjPo">
            Att förebygga ohälsa och sjukdom är en av de mest lönsamma investeringar
            ett samhälle kan göra för sina medborgare. Effektiva preventiva
            insatser kan leda till stora kostnadsbesparingar. Hela samhället
            kommer framöver att behöva rikta mycket större uppmärksamhet mot
            människors livsstil och levnadsvanor. Genom motion och nyttig
            kost kan man hjälpa till att ge sitt immunförsvar bästa möjliga
            förutsättningar att minska risken att bli svårt sjuk. Regeringen
            behöver därför skyndsamt utreda hur man på ett effektivt sätt
            kan uppmuntra människor att äta hälsosammare, röra sig mer samt
            minska användning av alkohol, droger och tobak.
          </p>
          <p xml:id="i-Q3Hxp8iSjxV5A553rRTsCb">
            Sverigedemokraterna anser att Folkhälsomyndighetens uppdrag att
            samordna det förebyggande folkhälsopolitiska arbetet bör följas
            upp. Vidare anser vi att evidensbaserade metoder och projekt inom
            folkhälsoområdet måste tillgängliggöras nationellt för att kvalitetssäkra
            det förebyggande folkhälsoarbetet. Det civila samhället är en
            viktig och bärande aktör inom detta arbete.
          </p>
          <head xml:id="i-TxT7WEGarWfpbBwGKSLFSi" type="h2">
            Sociala medier
          </head>
          <p xml:id="i-KuoKypw15YDRSvJtvU9ho7">
            Vi lägger allt mer tid på sociala medier. Genom avancerade algoritmer
            och förståelse för psykologi, kan de sociala medieföretagen få
            oss att spendera mer tid på deras tjänster än vi avser och de
            kan på så vis få ett stort inflytande över vilken information
            vi tar del av. Förmågan att göra detta är en förutsättning för
            bolagens riktade reklamfinansiering och utgör således en grund
            i många av dessa företags affärsmodeller. Företagens målsättningar
            är att få konsumenterna att spendera så mycket tid som möjligt
            på plattformarna. I takt med att dessa tjänster blir bättre och
            bättre på detta kan det i vissa fall leda till att konsumenterna
            blir beroende av tjänsterna, genom samma mekanismer som en person
            kan bli beroende av till exempel lotterier och vadslagning. Samtidigt
            framkommer det forskningsrön som ser en korrelation mellan psykisk
            ohälsa och spenderad tid på sociala medier. Socialstyrelsen har
            rapporterat att psykisk ohälsa hos barn i åldern 10–17 år har
            ökat med över 100 procent på tio år. Forskning visar dessutom
            att ju fler timmar vi spenderar framför en skärm, inte minst unga
            människor, desto större risk för depression, ångest och självmordstankar.
            Även om dessa samband ännu inte är helt klarlagda, finns det skäl
            att studera och se över hur sociala medier påverkar vår hälsa
            och om de kan konstrueras så att denna eventuella påverkan upphör.
          </p>
          <head xml:id="i-ETQZtpgADo6ECSvQKzy2as" type="h2">
            Screening av livmoderhalscancer
          </head>
          <p xml:id="i-Jxj2FtVEksVMfTerkzhGvK">
            Bland kvinnor i åldern 15–45 år är livmoderhalscancer den näst
            vanligaste cancerformen över hela världen. I Sverige får omkring
            32 000 kvinnor besked om cellförändringar varje år och närmare
            500 insjuknar i livmoderhalscancer. Cirka 160 kvinnor dör årligen
            på grund av denna cancerform. Medelåldern för insjuknande är 35–55
            år, vilket innebär att en hel del insjuknar och dör även efter
            65 år. Den övre åldersgränsen på 65 år bör därför höjas så att
            även äldre kvinnor får delta i existerande screening-program.
          </p>
          <head xml:id="i-3Mb3yt15yd2QbWY2tfotWz" type="h2">
            Nationellt vaccinationsregister
          </head>
          <p xml:id="i-8TFHPLznmuot8MW96sp1dz">
            Vaccination är en av de viktigaste förebyggande åtgärderna mot
            infektionssjukdomar. Befolkningen vaccinerar sig inom barnhälsovården,
            elevhälsan, primärvården, företags-hälsovården, sjukhusvården
            och hos privata vaccinatörer under olika skeden i livet. Det går
            i dag inte att få en samlad bild av vilka vacciner individen fått,
            och det är stora problem med att få vaccinationsstatistik på befolkningsnivå.
            Det går inte heller att få fram vaccinationsdata på individnivå,
            eftersom man använder olika journalsystem för registrering hos
            olika vaccinatörer (även inom samma län) och systemen inte kommunicerar
            med varandra. Därför behöver det vidtas åtgärder för att ta fram
            de it-lösningar som behövs för att åstadkomma en väl fungerande
            vaccinationsregistrering. Målet med en gemensam plattform för
            vaccinationsregistrering är att förbättra möjligheterna att skydda
            befolkningen mot smittsamma sjukdomar.
          </p>
          <head xml:id="i-EjNTnBnwnCjq2wuhSjk8TS" type="h2">
            Handlingsplan mot tuberkulos
          </head>
          <p xml:id="i-XZo7bQHfEBeMgMqvHk2sPB">
            För inte så länge sedan kunde vi skryta med att Sverige var ett
            land fritt från tuberkulos (TBC). Så är det dessvärre inte längre.
            Sakta men säkert har tbc-fall uppstått som en följd av att människor
            från, framför allt fattigare delar av världen där tuberkulos är
            mer vanligt förekommande, har flyttat till vårt land. Trots detta
            faktum saknas idag kontroller, och när så sker och smitta upptäcks
            krävs handling. Faktum är att vi idag har nått en punkt där läget
            är så allvarligt att Världshälsoorganisationen (WHO) aktivt uppmanar
            Sverige att ta fram en nationell krisplan för att bekämpa sjukdomens
            spridning. Normalt sett brukar WHO rikta in sig på de länder som
            klassas som högincidentländer, men nu inkluderas också Sverige
            eftersom vi inte bara har bristande kontroll av de som väljer
            att flytta till Sverige, utan även har en stor invandring till
            Sverige, från länder där smittan är mer utbredd.
          </p>
          <p xml:id="i-8hr8UEy9EDhNdQSihRWj7X">
            Antalet smittade av tbc påverkas i stor utsträckning av resande
            och migrationsströmmar, och vi har lyckligtvis sett en minskning
            de senaste åren, men det är fortfarande ett folkhälsoproblem som
            inte existerade i Sverige för ett antal år sedan. Att ta fram
            en nationell krisplan för att säkerställa tillgången till adekvat
            vård och hantering av tuberkulos i hela landet behövs därför.
            WHO påtalar i sin uppmaning till Sveriges regering, särskilt vikten
            av en skärpt epidemiologisk övervakning. Vad de menar med detta
            är obligatoriska hälsoundersökningar av personer i riskgrupper,
            samt uppföljande kontroller av personer som sedan tidigare konstaterats
            smittade, för att säkerställa att påbörjad behandling slutförs.
            Ansvaret att ta fram en nationell tuberkulosplan, organisera smittspårning,
            identifiera riskgrupper för sjukdomen och ta fram strategier för
            att nå dessa grupper, faller idag på Folkhälsomyndigheten. Sverigedemokraterna
            anser att man snarast bör ta fram en lagstiftning som möjliggör
            önskad tuberkulosplan samt nödvändiga kontroller.
          </p>
          <head xml:id="i-AMgmp8XprdtwEPBjp5Sfwy" type="h2">
            HPV-vaccinering
          </head>
          <p xml:id="i-5eKV6vmtm7o7CcKGug4tqq">
            Sedan 2012 har flickor vaccinerats mot det så kallade humana
            papillomviruset (HPV), världens vanligaste sexuellt överförbara
            virus. HPV är ett mycket vanligt virus som finns i fler än hundra
            olika varianter. De flesta typer av HPV är ofarliga, men det finns
            fall då den drabbade kan få cellförändringar och cirka 70 procent
            av alla fall av livmoderhalscancer tros bero på detta virus. För
            att förebygga att kvinnor ska drabbas av livmoderhalscancer kallas
            numer alla kvinnor som fyllt 23 år till gynekologisk cellprovtagning
            vart tredje år.
          </p>
          <p xml:id="i-9o9FpVig59URqcHGd31LhE">
            Det finns idag vaccin mot HPV-viruset, varför flickor under 13
            år har möjlighet att kostnadsfritt bli vaccinerade hos elevhälsan.
            Vaccinering bör ske så tidigt som möjligt, innan den berörda personen
            blivit sexuellt aktiv, men det går att bli vaccinerad även vid
            en senare tidpunkt. Trots att man smittats av en typ av HPV-virus
            går det också att skydda sig mot andra typer vid en senare vaccination.
          </p>
          <p xml:id="i-46Bg7iSCRx3Uzh1cbG4XTK">
            Idag kan även pojkar eller män vaccinera sig mot HPV, för att
            få skydd mot bland annat kondylom och vissa ovanliga cancerformer.
            Att pojkar vaccineras är däremot inte lika vanligt på grund av
            att det inte ingår i det så kallade allmänna vaccinationsprogrammet.
            Likaså är det inte helt känt att möjligheten till denna vaccinering
            finns, varför brist på information kan vara en bidragande orsak.
            I vårt grannland Norge har man nu beslutat att båda könen ska
            inkluderas i den kostnadsfria vaccineringen. Ett liknande beslut
            i Sverige skulle enligt beräkningar förebygga upp till 60 cancerfall
            per år bland män. Enligt Folkhälsomyndigheten, som förespråkar
            en inkludering även av pojkar, är omkring 300 cancerfall per år
            HPV-relaterade bland män, och 700 bland kvinnor. Enligt beräkningar
            skulle en inkludering av män inte kosta mer än ungefär 18 miljoner
            kronor.
          </p>
          <head xml:id="i-FGbxAm8Ajgr63WQbJiYs8R" type="h2">
            TBE-vaccinering
          </head>
          <p xml:id="i-KtXe8pejCo5gNG2ebLwxvs">
            Några områden i Sverige är speciellt drabbade av TBE (Tick-borne
            encephalitis), som är en fästingsmitta som kan orsaka exempelvis
            svårartad hjärnhinneinflammation. Stockholms skärgård samt Skaraborg
            runt Vänern och Vättern är särskilt drabbat av TBE. Sverigedemokraterna
            vill verka för att låta vaccineringen i särskilt drabbade områden
            vara kostnadsfri. Kostnaden för att vaccinera sig mot TBE är relativt
            hög och risken finns att människor som lever i dessa områden avstår
            från att vaccinera sig av ekonomiska skäl.
          </p>
          <head xml:id="i-Nf1mL1Wv1BDvKykcHZV6E2" type="h2">
            Ersättning vid vaccinskada orsakat med Pandemrix
          </head>
          <p xml:id="i-DGPgukEQEGSMiTrh2SRbED">
            År 2016 beslutade riksdagen att varje person som drabbats av
            narkolepsi orsakad av vaccinering med Pandemrix skulle få 10 miljoner
            kronor i ersättning från läkemedelsförsäkringen och staten. För
            de drabbade skulle en garanti om full ekonomisk trygghet ha stor
            betydelse för livskvaliteten, men också innebära ett tydligt ställningstagande
            från statens sida, om att drabbade får det stöd de är berättigade
            till. Många har ännu inte fått någon ersättning utbetald, och
            Sverigedemokraterna anser att de som drabbats av narkolepsi som
            följd av sin vaccinering med Pandemrix snarast ska få den utlovade
            ersättningen. Många av de drabbade har svårt att få ekonomin att
            gå ihop eftersom de inte klarar av att arbeta heltid.
          </p>
          <p xml:id="i-5JYmHd8TSJvZ399Qq2PfzB">
            Läkemedelsförsäkringen har per oktober 2020 betalat ut drygt
            100 miljoner kronor till de personer som fått sin narkolepsiskada
            godkänd som läkemedelsskada (440 st.).
          </p>
          <p xml:id="i-D1BPhs5tomSE3dbJW7WGjh">
            Trots att det har gått tolv år sedan massvaccinationen har däremot
            inte en enda av de 440 skadade fått livräntan fastställd, och
            endast en fjärdedel, 110 personer, har fått invaliditetsersättningen
            fastställd och utbetald.
          </p>
          <head xml:id="i-LCwLw7EtBBbU7p4CzjkXbY" type="h2">
            Barns journaler på nätet
          </head>
          <p xml:id="i-FXYDgLtxjNdXJNSZvibTof">
            Vårdnadshavare som loggar in med e-legitimation på 1177 får automatiskt
            tillgång till samtliga tjänster som gäller egna barn, fram till
            dess att barnen fyller 13 år. Då kan barnet hantera sina egna
            tjänster, utom att läsa sin egen journal. Detta har en åldersgräns
            på 16 år. Åren mellan det att ett barn är 13 och 15 år har varken
            barnet eller vårdnadshavare direktåtkomst till barnets journal
            på 1177 Vårdguiden. I undantagsfall kan föräldrarna eller vårdnadshavare
            få tillgång till hela eller delar av journalen när barnet är mellan
            13 och 15 år. Då är det verksamhetschefen på aktuell mottagning
            som ska godkänna detta tillsammans med barnet. Verksamhetschefen
            kan godkänna det själv om det finns medicinska hinder som gör
            att barnet inte kan ta beslut på egen hand. Det bolag som ansvarar
            för 1177 Vårdguiden menar att åldersgränsen har varit omdiskuterad,
            att det finns en pågående diskussion, och att de tror att de kommer
            att behöva ändra regelverket så småningom. Bolagets argument för
            spärren gentemot vårdnadshavarna från det att barnen har fyllt
            13 år är ”en försiktighetsåtgärd för att skydda barn vid vårdnadstvist,
            eller till exempel en ung människa som blir gravid eller vill
            ha preventivmedel och inte vill att föräldrarna ska veta om det”.
          </p>
          <p xml:id="i-6wn4hYWjDjhpztuejqwqJE">
            Dessa aspekter är väsentliga, men står inte i proportion till
            att spärra hela tillgången till alla och hela journaler och e‑tjänster
            för alla vårdnadshavare. I samband med införandet av journaler
            på nätet skapade man ett ramverk för att skydda barnen. Åldern
            satte man för att skydda barnets integritet.
          </p>
          <p xml:id="i-QPL9Uu4PYqKeyt8vrg5JwW">
            Vårdnadshavare ansvarar för sina barns och ungdomars omvårdnad,
            trygghet och fostran fram tills barnen fyller 18 år. Dessutom
            är många tonåringar inte redo eller villiga att själva boka vårdtider,
            förlänga recept och tolka sina journalanteckningar. Begränsningar
            i vårdnadshavares tillgång till deras barns och ungdomars journaler
            bör istället ta sikte på faktiska behov av begränsningar och inte
            omfatta alla vårdnadshavare till barn och ungdomar över 13 år
            och alla uppgifter.
          </p>
          <head xml:id="i-P79jAGwstm3B9b9WrPF4A" type="h2">
            Skolans sexualundervisning
          </head>
          <p xml:id="i-CGJNTMThL5c4vBRUUmz9bh">
            Sexualundervisningen i skolan behöver stärkas. Alla elever har
            rätt till bra undervisning om sex och samlevnad. Det kräver utbildade
            lärare med rätt kompetens. Vi har även ungdomsmottagningar med
            sexualutbildad personal, som också kan göras delaktiga i skolans
            sexualundervisning, tillsammans med skolsköterskan. Ungdomar och
            unga vuxna behöver få kunskap om preventivmedel och säkrare sex,
            men också om rätten till sin egen kropp och att våga säga nej
            till oönskade sexuella handlingar etc. Det är viktigt att skapa
            medvetenhet kring de risker för sexuellt överförbara sjukdomar
            som oskyddat sex och många partners är förknippade med. Därför
            måste familje- och preventivmedelsrådgivningen vara väl utbyggd
            och lättillgänglig i varje kommun, samt på ett bättre sätt ha
            inflytande på sexualundervisningen i skolan.
          </p>
          <head xml:id="i-CARB4zrJihPkTbM4qTRQeg" type="h2">
            Ofrivillig ensamhet
          </head>
          <p xml:id="i-WTrFxsnFcUH5mrWnZm3ULQ">
            De allra flesta upplever ensamhet någon gång i livet. Forskningen
            visar att omkring var tjugonde svensk känner sig ensam, vilket
            gör ofrivillig ensamhet till ett samhällsproblem. I nuläget har
            detta förvärrats i samband med coronapandemin, när bl.a. äldre
            personer, som räknas som en riskgrupp, har isolerat sig för att
            undvika smitta. Den som väljer att vara själv upplever sällan
            samma problem som den som är ofrivilligt ensam. Det är den ofrivilliga
            ensamheten som leder till störst lidande och hälsoproblem.
          </p>
          <p xml:id="i-VMTQcBTb6LBwEAXyF4uD2Q">
            Ofrivillig ensamhet påverkar kroppen på liknande sätt som när
            vi blir utsatta för fara, och nivåerna av stresshormon ökar. Forskning
            visar att ofrivillig ensamhet är lika farligt som att röka 15
            cigaretter om dagen eller som stillasittande och ohälsosam övervikt.
          </p>
          <p xml:id="i-UPz2K3ZptboJJSwmCujitu">
            Nedstämdhet och ångest är exempel på psykiska symtom på ensamhet,
            och ensamheten kan därför förväxlas med depression. Det kan kännas
            lättare och mer socialt accepterat att säga att man är deprimerad
            än att erkänna för sig själv och för andra att man är ensam. Stigmat
            som fortfarande finns kring ensamhet leder dessutom till en negativ
            spiral, då vi skäms över vår ensamhet och därför drar oss undan
            från sociala sammanhang, vilket gör att vi känner oss ännu mer
            ensamma.
          </p>
          <head xml:id="i-AEsVRMy9P2f8btZR9EwdTw" type="h2">
            Obligatoriska hälsoundersökningar för asylsökande
          </head>
          <p xml:id="i-Q5Dsqu6B4v3jN18XHLSkJa">
            Eftersom det finns stora globala skillnader avseende kvalitet
            på sjukvård och förekomst av sjukdomar, bör Sverige omgående införa
            obligatoriska hälsoundersökningar av alla som söker asyl i landet.
            Av folkhälsoskäl är det viktigt att smittsamma sjukdomar som utrotats
            i Sverige inte återinförs, samtidigt som det är viktigt för den
            asylsökande att sjukdomar upptäcks och behandlas så skyndsamt
            som möjligt. Detta innebär dels ett minskat lidande för den enskilde,
            dels stora besparingar för det svenska samhället.
          </p>
        </div>
        <div xml:id="i-yRXSa1TQ9MaV1XJK2YuPK" type="signatureBlock">
          <list xml:id="i-JqXbz4C6zub9eMZ6qwgjyA">
            <item xml:id="i-J1UYQ3Wm6tnmNkcryBp5zf" who="i-YMY1gwKfUakvKPP3ogvT7m" type="signature">
              Christina Tapper Östberg (SD)
            </item>
            <item xml:id="i-LzbUtVs8PM7wCN3Nm7bFaq" who="i-6ceKG6oPX1kT6SHqK6JSnq" type="signature">
              Clara Aranda (SD)
            </item>
            <item xml:id="i-6qHnhgaHAfx87JtmeX8rDa" who="i-XRXtPdXG8Ahj3n8huVdjCn" type="signature">
              Per Ramhorn (SD)
            </item>
            <item xml:id="i-VGeE6opqsEa17S8ChjyqF" who="i-9P5NZaksQybZxn8tBxUxvh" type="signature">
              Carina Ståhl Herrstedt (SD)
            </item>
            <item xml:id="i-X7vk853s2jQdyvzQumUiQR" who="i-Uq8cgRMrRNcxY3QYetppCT" type="signature">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
