<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-JuU-00022">
  <teiHeader>
    <fileDesc>
      <titleStmt>
        <title>med anledning av prop. 2005/06:113 Ökad kontroll av vapen</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2005/06:113 Ökad kontroll av vapen</title>
          <idno type="rdwebb">GT02Ju22</idno>
          <rs type="number">Ju22</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GT02Ju22/text</ref>
          <ref type="dokument_url_html">http://data.riksdagen.se/dokument/GT02Ju22</ref>
          <ref type="dokumentstatus_url_xml">http://data.riksdagen.se/dokumentstatus/GT02Ju22</ref>
          <ref type="doc">http://data.riksdagen.se/fil/8A6B5EF7-8D24-4746-9706-3481B0E3D3B7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-QqQ96z9hf4LQtMxJfJm6ZQ</idno>
            <name>Jeppe Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HAhJoyMXKr6u13gLG6SszU</idno>
            <name>Hillevi Engström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-P2x4fiHNXrW2XTzJZRJeJJ</idno>
            <name>Bengt-Anders Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J2F63fdxUFAAeBTYXLX7MZ</idno>
            <name>Anita Sidén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UdGnyRLxFm6LiCDBYWE7MV</idno>
            <name>Bertil Kjellberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-K8wttSxB7V4H5hUXaFBNdd" type="basedOn"/>
        <correspContext corresp="i-K8wttSxB7V4H5hUXaFBNdd">
          <ref>Proposition 2005/06:113</ref>
        </correspContext>
        <correspAction xml:id="i-RpfeLXdoLGtQPCuZs25yNc" type="signed"/>
        <correspContext corresp="i-RpfeLXdoLGtQPCuZs25yNc">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-QqQ96z9hf4LQtMxJfJm6ZQ"/>
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-HAhJoyMXKr6u13gLG6SszU"/>
          <note type="signatory" corresp="i-P2x4fiHNXrW2XTzJZRJeJJ"/>
          <note type="signatory" corresp="i-J2F63fdxUFAAeBTYXLX7MZ"/>
          <note type="signatory" corresp="i-UdGnyRLxFm6LiCDBYWE7MV"/>
        </correspContext>
        <correspAction xml:id="i-EuGSsdzMGnAA3ercoTSJ2Y" type="referral">
          <date when="2006-03-23"/>
        </correspAction>
        <correspAction xml:id="i-UaDchAxuhr5V8AQ7PDvGMG" type="dismissal">
          <date when="2006-03-22"/>
        </correspAction>
        <correspAction xml:id="i-ChUYyjUn5px2q5J8RkN5A8" type="dismissal">
          <date when="2006-03-22"/>
        </correspAction>
        <correspAction xml:id="i-8JE6NdsPMUtPKpFwtJDG14" type="submission">
          <date when="2006-03-21"/>
        </correspAction>
        <correspAction xml:id="i-JuZ3Ka2oQmccHzBApVaUXR" type="assigned"/>
        <correspContext corresp="i-JuZ3Ka2oQmccHzBApVaUXR">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Ju_22/mot_200506_Ju_22-0001.pdf"/>
      <div xml:id="i-LtRUCnGwKuj5sMwe9dyKC2" type="motHeader">
        <div xml:id="i-PLuBKnHUcRDpJeGKTimLjP" type="motTitle"/>
        <div xml:id="i-B4MsPD3kSmPLbyE7oDYLUD" type="motSubmissionInfo"/>
      </div>
      <div xml:id="i-Kr1QjfDtSqVzRbDxDtmpPq" type="motBody">
        <div xml:id="i-6jvxjdGtm15J7PuppzrS5D">
          <p xml:id="i-WCwVeGnsoYkEpg3xW5u89S">
            2005/06 mnr: Ju22 pnr: m211
          </p>
          <p xml:id="i-TxQYZTk473vWXqB9eTHWUi">
            Motion till riksdagen 2005/06:Ju22
          </p>
          <p xml:id="i-7t6pzYRb1qvSL5n4dg6t3b">
            av Beatrice Ask m.fl. (m) med anledning av prop. 2005/06:113
          </p>
          <p xml:id="i-Hvy9W6nECgwu9kTgQWgMTD">
            Ökad kontroll av vapen
          </p>
          <p xml:id="i-KUY6gSCUKMc8Vr4w7vvmbJ">
            Förslag till riksdagsbeslut
          </p>
          <p xml:id="i-MjYK2JTCFfsrHWGZ6i8Wr2">
            1. Riksdagen avslår förslaget att polismyndigheterna skall ha
            ensamrätt att ta emot vapen för skrotning. 2. Riksdagen avslår
            förslaget om lämplighetsprövning vid utlåning av vapen. 3. Riksdagen
            tillkännager för regeringen som sin mening vad i motionen anförs
            om en allmän vapenamnesti. 4. Riksdagen beslutar att ljuddämpare
            som reducerar den farliga knallen på klass 1-vapen skall betraktas
            som vapentillbehör och undantas från licenstvång i enlighet med
            vad som anförs i motionen. 5. Riksdagen tillkännager för regeringen
            som sin mening vad i motionen anförs om ökade satsningar på tull-
            och polisorganisationen. 6. Riksdagen tillkännager för regeringen
            som sin mening vad i motionen
          </p>
          <p xml:id="i-7g8VD2cCLN3q27LhKB4sh6">
            anförs om behovet av insatser mot illegala vapen.
          </p>
          <p xml:id="i-KcC5eH8hjoM7b2apnjyEek">
            Inledning
          </p>
          <p xml:id="i-MXkg1nv4sGyKEy7JiCY5AA">
            Problemen med illegala vapen i samhället ökar och bidrar till
            förråandet av våldsbrottsligheten i Sverige. Polisens beslag av
            vapen når rekordnivåer, och statistiken visar att skjutvapen används
            vid cirka tre brott per dag. Valet av vapen har också förändrats
            — från hagelgevär till automatkarbiner. Det är inte bara grova
            förbrytare, t.ex. rånare som specialiserar sig på värdetransporter,
            som använder sig av vapen. Även unga kriminella beväpnar sig.
            Vapen har blivit en statussymbol i ljusskygga kretsar, vilket
            sprider sig nedåt i åldrarna och bland människor som vanligen
            inte skulle handha vapen. Vapen införskaffas också i syfte att
            skydda sig själv. Förekomsten av illegala vapen blir en nedåtgående
            spiral och risken för oskyldiga att drabbas ökar. Behovet av en
            ökad vapenkontroll är påtagligt, varför förevarande proposition
            är viktig. Moderaterna har sedan tidigare föreslagit det som nu
            presenteras som propositionens huvudförslag: att polisen skall
            få rätt att i
          </p>
          <pb facs="riksdagen-motions-pdf/data/200506/mot_200506_Ju_22/mot_200506_Ju_22-0002.pdf"/>
          <p xml:id="i-29iyZ2VkT7sJMW7qc24Nmu">
            2005/06:Ju22
          </p>
          <p xml:id="i-D422az1rCCr5RBQh3Bxe4T">
            brottsförebyggande syfte söka efter vapen och andra farliga föremål
            i fordon. I detta är vi beredda att stödja regeringen. Det är
            däremot oroväckande att övriga förslag förefaller mindre väl genomtänkta,
            samt att en rad förslag som skulle ge verkliga effekter på innehavet
            av illegala vapen i samhället helt har uteblivit. Vi vill också
            markera vikten av att åtgärder riktas rätt, så att inte legal
            vapenhantering inom idrottsrörelsen och bland jägare åläggs onödig
            byråkrati, medan smuggling och kriminell vapenhantering kan fortgå.
            Det centrala är att mängden vapen som används i brottsliga sammanhang
            radikalt minskas. I det följande avger vi synpunkter på propositionens
            innehåll.
          </p>
          <p xml:id="i-EgJ7WbZ18LCgt2DsFaBRB6">
            Polismyndigheternas ensamrätt att ta emot vapen för skrotning
          </p>
          <p xml:id="i-5XQVywRxoYY6VnUGKN71eP">
            I dag har cirka 500 vapenhandlare och vapenreparatörer tillstånd
            att ta emot vapen för skrotning. Regeringen anser emellertid att
            detta system är så pass osäkert och riskfyllt att det endast bör
            vara polismyndigheter som skall få sköta skrotningen. Det finns
            visserligen möjlighet att kontrollera de privata aktörerna genom
            Rikspolisstyrelsens (RPS) årliga inspektioner, men regeringen
            anser inte detta vara tillräckligt. Polismyndigheterna skall därför
            i praktiken åläggas att ha ensamrätt på mottagande och transport
            av vapen till Statens kriminaltekniska laboratorium. Regeringen
            skriver att ett system för skrotning av vapen bör vara lättillgängligt
            för att fungera. Man skriver emellertid också att en ordning där
            man måste gå till en polisstation för skrotning uppfyller detta
            krav: ”En sådan ordning innebär att det alltid kommer att finnas
            ett stort antal välbelägna inlämningsställen.” Regeringens skrivningar
            i detta avseende förefaller mindre väl genomtänkta. Det är ett
            numera välkänt faktum att polisstationer på många orter läggs
            ned och att öppettiderna för de stationer som finns är begränsade.
            Att frånta vapenhandlare och vapenreparatörer möjligheten att
            skrota vapen är på intet sätt att öka tillgängligheten för dem
            som vill göra sig av med vapen på ett säkert och lagligt sätt.
            Det kan också med fog ifrågasättas om polisen skall belastas med
            ytterligare administrativa uppgifter. Det torde inte vara främmande
            för regeringen att polisen i dag belastas med ett stort antal
            uppgifter utöver de rent polisiära, till följd av den skriande
            polisbristen i landet. De poliser som trots allt finns på utsatta
            orter torde ha andra uppgifter att prioritera än att i första
            hand ta emot vapen för skrotning. Vad avser vapenhandlares rätt
            att ta emot vapen för skrotning anser vi att denna bör kvarstå.
            Finns behov av en ökad kontroll kan man gå en av flera vägar:
            Ett förslag är formell licensiering av vapenhandel och -reparation
            för att vapen skall få tas om hand för destruktion. Ett annat
            är att RPS skärper sin kontrollverksamhet = avseende = tillstånden
            = för vapenhandel samt
          </p>
          <pb facs="riksdagen-motions-pdf/data/200506/mot_200506_Ju_22/mot_200506_Ju_22-0003.pdf"/>
          <p xml:id="i-Bxr3GRZ6gTpdFz8fkEU2tD">
            vapenhandlarnas destruktionsverksamhet. Regeringens förslag att
            polisen och SKL ges ensamrätt till uppgiften måste ställas mot
            de rapporter om oordning i polisens vapenhantering, vilka lett
            till interna utredningar om missförhållanden samt till en granskning
            av Justitiekanslern. Vi hemställer att regeringen tar intryck
            av de nu pågående undersökningarna och därefter återkommer med
            förslag.
          </p>
          <p xml:id="i-Tpu86KagahvyY9xWXKfTJm">
            Vapenamnesti
          </p>
          <p xml:id="i-8EnCxYDA51ZTeUznqwCc7n">
            I betänkande 2003/04:JuU15 Polisfrågor reserverade sig de borgerliga
            partierna gemensamt till förmån för en allmän vapenamnesti. Vi
            anförde att det krävs en mängd åtgärder för att minska antalet
            illegala vapen. En av flera möjligheter vore att införa en tidsbegränsad
            amnesti. En sådan prövades under sommaren 1993, under vilken period
            ett stort antal vapen samt ammunition lämnades in. Det finns anledning
            att göra om detta. Riksdagen fattade i juni 2005 beslut om ett
            tillkännagivande till regeringen om att genomföra en tidsbegränsad
            amnesti. Det är förvånansvärt att regeringen fortfarande inte
            låtit genomföra en sådan.
          </p>
          <p xml:id="i-LtpeEmf2KctYCPSHs7ogap">
            Skärpta regler för utlåning av vapen
          </p>
          <p xml:id="i-NThvHcjFJDY1vQaPFZxtEs">
            Enligt dagens regler skall den som lånar ett vapen ha tillstånd
            för att använda detsamma. Vapen får inte lånas ut till den som
            kan antas komma att missbruka det. Regeringen anser att dagens
            system inte är tillfredsställande: Den som inte kan få eget innehavsbevis
            på grund av t.ex. alkohol- eller narkotikamissbruk, eller brister
            i fråga om laglydnad, kan få låna vapen, om utlånaren inte känner
            till dessa förhållanden, eller inte fäster något avseende vid
            dem. Vi instämmer i att det finns vissa risker vid utlåning av
            vapen. Vi ställer oss dock tveksamma till förslaget om lämplighetsprövning
            vid utlåning. Regeringen medger att förslaget leder till vissa
            besvär för den som vill låna
          </p>
          <p xml:id="i-HsLK6z9dMFy2gcs9YJnp6k">
            vapen. Man anser dock att de säkerhetsfördelar som uppnås överväger
            nackdelarna. RPS har invänt att denna nya tillståndsprövning kommer
            att leda till ökad administrativ börda för polisen. Vi instämmer
            i RPS farhågor. Polisen har redan i dag en rad administrativa
            göromål som upptar tid från det rent polisiära arbetet att förebygga
            och utreda brott. Vi kan inte ställa oss bakom förslag som innebär
            ytterligare administrativa uppgifter för polisen.
          </p>
          <p xml:id="i-Av9gCn5LS2QGtjHpTQXWLm">
            2005/06:Ju22
          </p>
          <pb facs="riksdagen-motions-pdf/data/200506/mot_200506_Ju_22/mot_200506_Ju_22-0004.pdf"/>
          <p xml:id="i-JoYdC2hq64Fe6oSwfGMi21">
            2005/06:Ju22
          </p>
          <p xml:id="i-RqE3Bifb2qqtkEkDP2R9bN">
            Ljuddämpare på vapen
          </p>
          <p xml:id="i-UfKk9G3Pjun3Cxwz9uGbPG">
            Riksdagen har vid ett antal tillfällen behandlat krav på att
            ta bort licenstvånget för ljuddämpare på jaktvapen, klass 1. Nu
            aviserar regeringen i den aktuella propositionen att det finns
            skäl att överväga en mindre restriktiv hållning till ljuddämpare
            för jaktvapen. Vapenlagens regler bör ändras på så sätt att ljuddämpare
            till jaktvapen i klass 1, vilka reducerar ljudstyrkan, skall betraktas
            som vapentillbehör och därmed undantas från tillståndsplikten.
            Även om ljuddämpare används till jaktvapen klass 1 kommer ett
            avlossat skott att höras på mycket långt håll, men det farliga
            ljud som de facto skadar hörseln tas bort. Ytterligare en fördel
            med ljuddämpare är att rekylen minskar. Någon ökad kriminell användning
            av dessa ljuddämpare kan inte förväntas. Dessutom innebär ett
            ökat användande av ljuddämpare att bullerstörningar från skjutbanor
            som ligger i nära anslutning till bebyggelse minskar. Svenska
            Jägareförbundet och RPS har uttalat sig positivt för förändringar
            i denna riktning. Regeringen borde ha behandlat denna fråga i
            förevarande proposition, men har sin vana trogen lämnat väsentliga
            frågor kring vapenlagstiftningen därhän. Vi kräver att regeringen
            snarast återkommer med förslag kring hur våra krav i denna del
            skall lösas lagstiftningstekniskt.
          </p>
          <p xml:id="i-VMoktGC5tqNiFZKLzudH6j">
            Insatser för att bekämpa förekomsten av illegala vapen i Sverige
          </p>
          <p xml:id="i-XdqBB4y7KNyiVfBa9hM2h">
            Sedan nittiotalets början har stölderna av svenska militära vapen
            minskat kraftigt, till stor del på grund av att Försvarsmakten
            flyttat sina vapen från förråd till regementen. Efterfrågan på
            vapen i den undre världen tillgodoses på andra sätt. Smuggling
            är en trolig väg, men exakt hur vapnen kommer in i Sverige är
            oklart. En möjlighet är att kriminella organisationer utomlands
            säljer vapen i Sverige, en annan är att aktörer inom Sveriges
            gränser själva tar in vapnen. Det polisen ser är att vapen som
            kom i omlopp efter konflikten på Balkan hamnar på Sveriges gator,
            i de kriminellas händer. Detta sätter fokus på behoven inom tull
            och polis att få tillräckliga resurser att bemöta vapensmuggling
            och vapenbrott. Våra satsningar på såväl polisen som tullen är
            ett steg på vägen att åstadkomma en mer effektiv vapenkontroll.
            Vi ställer oss också mycket positiva till ett ökat polisiärt samarbete
            över gränserna för att komma åt vapensmugglingen. Ett bra exempel
            är det projekt som Tullverket och Rikskriminalpolisen inlett med
            bland andra de baltiska staterna, Ryssland och Polen. Det behövs
            också avskräckande straff för den som hanterar illegala vapen.
            Vårt förslag om en generell påföljdsreform skulle öka straffen
            även för vapensmuggling och vapenbrott. På så sätt skulle vi signalera
            att brott inte lönar sig och att Sverige inte är en frizon för
            grovt kriminella inom den illegala vapenhandeln.
          </p>
          <pb facs="riksdagen-motions-pdf/data/200506/mot_200506_Ju_22/mot_200506_Ju_22-0005.pdf"/>
          <p xml:id="i-2z7PCkmvqAH3XMdVmCDTwB" type="date">
            Stockholm den 21 mars 2006
          </p>
          <div xml:id="i-W3nhiNQFTfZtTxDYJfoZmd" type="signatureBlock">
            <list xml:id="i-X717SZv3YvskeFrLrCKymL">
              <item xml:id="i-WjUuddysgCsPGJNbeMWEep" who="i-PRHkYxGCaT2cbJpjjfnRtn" type="signature">
                Beatrice Ask (m)
              </item>
              <item xml:id="i-RZLJnZ9dcgYR1qwU2JWior" who="i-QqQ96z9hf4LQtMxJfJm6ZQ" type="signature">
                Jeppe Johnsson (m)
              </item>
              <item xml:id="i-6YwQCmEcUfd6KiQpQznG5s" who="i-HAhJoyMXKr6u13gLG6SszU" type="signature">
                Hillevi Engström (m)
              </item>
              <item xml:id="i-XaVuKcS33SC5ma4tzmKC64" who="i-J2F63fdxUFAAeBTYXLX7MZ" type="signature">
                Anita Sidén (m)
              </item>
            </list>
          </div>
          <p xml:id="i-3VNRpnUAzn5j83YUMcJ5M8">
            Cecilia Magnusson (m) Bengt-Anders Johansson (m) Bertil Kjellberg
            (m)
          </p>
          <p xml:id="i-JU1ggMhkmaVkrEDfkH14Xs">
            2005/06:Ju22
          </p>
        </div>
      </div>
    </body>
  </text>
</TEI>
