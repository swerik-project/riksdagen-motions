<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00005">
  <teiHeader>
    <fileDesc>
      <titleStmt>
        <title>med anledning av prop. 2008/09:80 Äktenskapsfrågor</title>
        <author corresp="i-Fa75ePV6JC2wN91aE4xcYD">av Stefan Attefall m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:80 Äktenskapsfrågor</title>
          <idno type="rdwebb">GW02C5</idno>
          <rs type="number">C5</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C5/text</ref>
          <ref type="dokument_url_html">http://data.riksdagen.se/dokument/GW02C5</ref>
          <ref type="dokumentstatus_url_xml">http://data.riksdagen.se/dokumentstatus/GW02C5</ref>
          <ref type="doc">http://data.riksdagen.se/fil/107D8848-520E-46D2-AA33-DC4EB8198DEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Fa75ePV6JC2wN91aE4xcYD</idno>
            <name>Stefan Attefall</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson Ahlgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-4pfVnS8LNwychZJ7RaUufZ</idno>
            <name>Else-Marie Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TiMe2JzFQAcM3LqXgaq3Tj" type="basedOn"/>
        <correspContext corresp="i-TiMe2JzFQAcM3LqXgaq3Tj">
          <ref>Proposition 2008/09:80</ref>
        </correspContext>
        <correspAction xml:id="i-9EAmRMSJgNu529ckTLEUxi" type="signed"/>
        <correspContext corresp="i-9EAmRMSJgNu529ckTLEUxi">
          <note type="signatory" corresp="i-Fa75ePV6JC2wN91aE4xcYD"/>
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-JuBXXY8rg7e17ax8wgpWHG"/>
          <note type="signatory" corresp="i-4pfVnS8LNwychZJ7RaUufZ"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-EFJ93MgPh6dJrzDB1Tt657"/>
        </correspContext>
        <correspAction xml:id="i-Azm42oRQbtTJKYBdab85ax" type="referral">
          <date when="2009-01-23"/>
        </correspAction>
        <correspAction xml:id="i-NKMb7oyGVZ7juT3SiRF7cm" type="dismissal">
          <date when="2009-01-22"/>
        </correspAction>
        <correspAction xml:id="i-PSvmNeJNKiGBVpboiEUvSg" type="dismissal">
          <date when="2009-01-22"/>
        </correspAction>
        <correspAction xml:id="i-P1dyC6Vj3kNgXaucEZHyNY" type="transfer">
          <date when="2009-01-21"/>
        </correspAction>
        <correspAction xml:id="i-CqJRsJ9B3f4VUa69bdZzAF" type="submission">
          <date when="2009-01-21"/>
        </correspAction>
        <correspAction xml:id="i-Qn3Jo6ebhXcbdJj4JptoAk" type="assigned"/>
        <correspContext corresp="i-Qn3Jo6ebhXcbdJj4JptoAk">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-XRXY6jatjMgvELSkDTdreD">
            Sammanfattning
          </head>
          <p xml:id="i-5rLz1Jyc6ywytfexvJ5iKd">
            Kristdemokraternas grundläggande inställning i frågan om könsneutrala
            äktenskap är att nuvarande ordning fungerar väl och att den inte
            behöver förändras. Det föreligger heller ingen diskriminering
            eftersom det inte föreligger någon juridisk skillnad mellan äktenskap
            och partnerskap. Äktenskap mellan en man och en kvinna är en samlevnadsform
            som existerat under lång tid och som är den över tid stabilaste
            formen för att säkra barns rätt till omsorg från båda sina biologiska
            föräldrar.
          </p>
          <p xml:id="i-6SHKEigT2fbL9maf4c7AVy">
            I kravet på könsneutrala äktenskap betonas att gällande lagstiftning
            kan uppfattas som diskriminerande eftersom den är uppdelad i äktenskap
            för olikkönade parrelationer och partnerskap för samkönade. Mot
            bakgrund av de starka känslor som finns i frågan om könsneutrala
            äktenskap finns det anledning för alla parter att överväga vilka
            lösningar som både kan vara långsiktigt hållbara och så långt
            som möjligt tillgodose de olika ingångsvärden som finns i frågan.
            Kristdemokraterna är beredda att medverka till en sådan konstruktiv
            lösning.
          </p>
          <p xml:id="i-GdVFnWspGLfzeZgiSBMKhM">
            För att finna en konstruktiv lösning som respekterar de olika
            ingångsvärden som finns i denna fråga föreslår Kristdemokraterna
            i denna motion ett förslag till en ny juridisk ordning för samlevnad
            mellan två vuxna personer. Förslaget har sin grund i förhållandet
            att kyrka och stat numera är åtskilda och innebär att myndighetsutövningen
            i detta sammanhang förbehålls staten.
          </p>
          <p xml:id="i-LXvpNiFuWVSxbo1QG2GBEk">
            Regleringen sker, enligt förslaget, genom införande av en civilrättslig
            samlevnadsbalk, förslagsvis benämnd giftermålsbalk. Begreppet
            äktenskap tas bort från lagstiftningen. Både par av olika och
            av samma kön får enligt denna reglering gifta sig genom en registrering.
            Rättsverkningarna är knutna till registreringen och är desamma
            i båda fallen. I myndighetsutövningen görs alltså ingen åtskillnad
            mellan sam- och olikkönade par. Myndighetsutövningen förbehålls
            det offentliga och utövas inte av religiösa samfund eller andra
            institutioner eller personer vid sidan härav.
          </p>
          <p xml:id="i-5m6oDhSt276K87j6uSezzR">
            Välsignelseakter i skilda former och andra ceremonier i sammanhanget
            blir en fråga för kyrkor, samfund och andra sammanslutningar och
            självklart för parterna själva. Staten kan och bör inte ha något
            inflytande över hur människor väljer att manifestera sin kärlek
            och få den välsignad. Därmed är också religionsfriheten respekterad.
          </p>
          <p xml:id="i-PAbvXATFMjXYw6mZCLdzcw">
            Införandet av civilrättsligt reglerad samlevnad är ett sätt att
            garantera att alla par som vill gifta sig behandlas lika och är
            också en rimlig konsekvens av delningen mellan kyrka och stat.
            Genom att återföra äktenskapsbegreppet till det civila samhället
            respekterar vi dess djupa kulturella och religiösa innebörd.
          </p>
          <p xml:id="i-RzK6BQMUwsZDHSqKUH9Sfd">
            I flera andra länder gäller redan civilrättsligt reglerad samlevnad.
            I exempelvis Spanien, Frankrike, Tyskland och Brasilien sker först
            en civilrättslig registrering och därefter eventuellt en religiös
            välsignelseceremoni.
          </p>
        </div>
        <div xml:id="i-DhaZ1sS9TPWf8oCv9BT2Xo" type="TOC">
          <head xml:id="i-L9hZGjsUeZDS9wFX4x5KLC">
            Innehållsförteckning
          </head>
          <list>
            <item>
              Innehållsförteckning 1
            </item>
            <item>
              Förslag till riksdagsbeslut 2
            </item>
            <item>
              Sammanfattning 2
            </item>
            <item>
              Bakgrund 3
            </item>
            <item>
              Äktenskapets historik 4
            </item>
            <item>
              Familje- och barnperspektivet 5
            </item>
            <item>
              Begreppet äktenskap och dess symbolvärde 7
            </item>
            <item>
              Religionsfrihet 8
            </item>
            <item>
              Remissvaren 9
            </item>
            <item>
              Civilrättsligt reglerad samlevnad 11
            </item>
            <item>
              Flera remissinstanser för denna ordning 12
            </item>
            <item>
              Vigselrätten 13
            </item>
            <item>
              Frivillig vigselrätt 14
            </item>
            <item>
              Vigselplikt 14
            </item>
            <item>
              Avskaffad vigselrätt 15
            </item>
            <item>
              Vad har utredningen sagt? 15
            </item>
            <item>
              Propositionens ställningstagande 16
            </item>
            <item>
              Vår sammanvägda åsikt gällande vigselrätten 16
            </item>
            <item>
              Internationellt 17
            </item>
          </list>
        </div>
        <div type="motProposal" subtype="förslag">
          <head xml:id="i-3rnCFdn2QnurFwQAjLd1NC">
            Förslag till riksdagsbeslut
          </head>
          <list style="ol">
            <item xml:id="i-MRHVyfECNkJJuUcgu9aya8">
              Riksdagen tillkännager för regeringen som sin mening vad som
              anförs i motionen om att utreda införandet av en civilrättsligt
              reglerad samlevnad, förslagsvis kallad giftermålsbalk, och skilja
              begreppet äktenskap från den strikt rättsliga ordningen.
            </item>
            <item xml:id="i-6682rByv6BDuTN3rUs8CsQ">
              Riksdagen tillkännager för regeringen som sin mening, under förutsättning
              av bifall till yrkande 1, vad som anförs i motionen om att religiösa
              samfund inte ska ha vigselrätt samt att eventuella välsignelseakter
              varken kan eller ska regleras av statsmakten.
            </item>
          </list>
        </div>
        <div type="motContent">
          <head xml:id="i-PjzdT66hBzbiBKvathkhqx" type="h1">
            Bakgrund
          </head>
          <p xml:id="i-NaJwCCvo7DgggJsp2nnutR">
            Våren 2004 beslutade riksdagen att tillsätta en parlamentariskt
            sammansatt utredning för att förutsättningslöst söka skälen för
            och emot en könsneutral äktenskapsbalk.
          </p>
          <p xml:id="i-GQF7hMKHkJUtXDXsigJQM">
            Vid omröstningen i riksdagen röstade den kristdemokratiska riksdagsgruppen
            enhälligt nej till att tillsätta utredningen med motiveringen
            att det nuvarande systemet fungerar väl. Den moderata riksdagsgruppen
            lade ner sina röster, förutom två ledamöter som röstade nej och
            två som röstade ja. Även i andra riksdagsgrupper fanns en viss
            diskrepans i uppfattningen kring behovet av att tillsätta utredningen.
            En av Socialdemokratern as och en av Centerpartiets ledamöter
            avstod från att rösta och en av Centerpartiets ledamöter liksom
            två av Folkpartiets ledamöter röstade nej. Övriga ledamöter i
            dessa tre partigrupper, liksom samtliga ledamöter från v och mp,
            röstade ja till utredningen.
          </p>
          <p xml:id="i-6X7RComTPDsvTMeKxvgw4k">
            Den 27 januari 2005 beslutade den socialdemokratiska regeringen
            tillsätta utredningen (dir. 2005:6). I utredningens uppdrag ingick
            också att ta ställning till formerna för ingående av äktenskap:
          </p>
          <p xml:id="i-72HcETY5K4iRfuQQimtjGs">
            Utredaren skall utreda formerna för ingående av äktenskap civilt.
            Det gäller både om utredaren föreslår ett generellt system med
            civiläktenskap och om förslaget är att den civila vigseln skall
            vara ett alternativ till vigsel genom samfund. En fråga för ingående
            av äktenskap i civil ordning är om det finns anledning att knyta
            uppkomsten av ett äktenskap till något annat än en vigsel, t.ex.
            en registrering.
          </p>
          <p xml:id="i-KhYrnWEDVUoknKArM5kHb7">
            Trots riksdagsbeslutet att tillsätta en parlamentarisk utredning
            utsåg den socialdemokratiska regeringen en ensamutredare, f.d.
            justitiekansler Hans Regner. Samtidigt tillsattes två referensgrupper.
            En med representanter för riksdagspartierna och en med företrädare
            för olika trossamfund. Den nu sittande alliansregeringen ärvde
            den ännu icke färdiga utredningen.
          </p>
          <p xml:id="i-8CQB7GWGQmciepoVKsWazH">
            Den 21 mars 2007 överlämnade Hans Regner sitt slutbetänkande
            Äktenskap för par med samma kön Vigselfrågor (SOU 2007:17) till
            regeringen. Betänkandet föreslog en könsneutral äktenskapsbalk,
            det vill säga att två personer ska kunna ingå äktenskap oavsett
            könstillhörighet. När det gäller vigselfrågor föreslog utredningen
            inga större förändringar. Utredaren föreslog också att lagen om
            registrerat partnerskap ska upphöra att gälla, och att registrerade
            partnerskap ska omformas till äktenskap, när den nya äktenskapslagstiftningen
            träder i kraft. Betänkandet var ute på remiss till i mitten av
            januari 2008.
          </p>
          <p xml:id="i-BAnXbYyF9HvhVmK7f6Jpxb">
            Av utredningsdirektivet framgick att uppdraget var att ta ställning
            till om par av samma kön bör kunna ingå äktenskap samt att göra
            en grundlig analys av frågan och redovisa samtliga skäl som talar
            för och emot detta. Vad som emellertid inte uppmärksammats i debatten
            är att utredaren befriade sig själv från själva utredningsuppdraget.
            I stället uppfattade utredaren uppdraget som att han inte skulle
            göra en analys i vedertagen mening. Han menade däremot att han
            skulle göra en bedömning (s. 219). Resultatet blev ett ofullständigt
            och närmast godtyckligt referat av skäl för och emot, som framförts
            från ledamöter i utredningens referensgrupper, från deltagarna
            i utredningens hearingar, i den allmänna debatten och i olika
            andra sammanhang (s. 221). Någon systematisk inventering och redovisning
            av de argument som förts fram i den svenska och internationella
            debatten och den vetenskapliga litteraturen redovisas således
            inte. Vi anser således inte att utredningsuppdraget är slutfört
            enligt kommittédirektivets intentioner.
          </p>
          <p xml:id="i-PDEMQuzo65SeEtgreLFZ9T">
            Utredaren fick också i uppdrag att utreda och analysera en civiläktenskapsmodell.
            Inte heller detta har utredaren gjort på det grundliga sätt man
            borde kunna förvänta sig.
          </p>
          <p xml:id="i-HRFgE7Ytx1CRt8cXYxufx5">
            Kristdemokraterna delar inte utredningens slutsats att svensk
            äktenskapslagstiftning ska göras könsneutral. De skäl som åberopas
            är varken relevanta eller tillräckligt starka för en så genomgripande
            samhällsförändring. Kristdemokraternas hållning har under processen
            varit att en ordning som fungerat väl inte behöver förändras.
            Kristdemokraterna är dock villiga att finna en långsiktig lösning
            som tillgodoser breda grupper av befolkningen med olika ingångsvärden
            i frågan.
          </p>
          <head xml:id="i-9wdJYPJXbkUtauckEaZbUY" type="h2">
            Äktenskapets historik
          </head>
          <p xml:id="i-NoSXCde5eEj13ubW1esA66">
            Äktenskapet har en världsvid utbredning och sträcker sig så långt
            tillbaka i historien som vi har skriftliga vittnesbörd. Som institution
            har äktenskapet i samhällen över hela världen fyllt och fyller
            fortfarande en rad viktiga funktioner. Det skapar en ram för reproduktion
            och barnuppfostran. Vidare innebär äktenskapet som regel gemensamt
            boende och egendomsgemenskap. I vår kulturkrets omfattar äktenskapet
            en kvinna och en man, monogami . I vissa andra kulturkretsar förekommer
            polygami , dvs. äktenskap med en man och flera fruar, polygyni
            , eller, mer sällan, en kvinna och flera män, polyandri.
          </p>
          <p xml:id="i-P9KBNKsHKQ2i46e6JuWDNo">
            I västvärlden har äktenskapet en stark religiös dimension, vilket
            lätt kan skymma den filosofiska och naturrättsliga grund äktenskapet
            hade i de antika grekiska och romerska civilisationerna. För Aristoteles
            (384322 f.Kr.) motiverades den heterosexuella tvåsamheten av dels
            en nödvändig gemenskap för mänsklighetens fortbestånd, dels en
            inneboende, naturlig i betydelsen ändamålsenlig och obändig kraft
            att ge liv åt barn och också engagera sig mer i och för egna än
            andras barn. I romersk rätt hörde äktenskapet till den naturrättsliga
            grunden för civilrätten. Den ändamålsenliga föreningen av en man
            och en kvinna i syfte att alstra och fostra barn var i romersk
            rätt ett livsåtagande och skapade familjen som en grundläggande
            enhet i samhällsbygget.
          </p>
          <p xml:id="i-CfpsiawqEzjQkigXqNJDZM">
            Först med den kanoniska äktenskapsrätten gavs en teologisk motivering
            för äktenskapet som också förklarades vara ett sakrament, dvs.
            ett heligt tecken eller medel som Gud använder för att förmedla
            nåd och kraft. Inte minst genom teologen och filosofen Thomas
            av Aquino (ca 12251274) knäsattes också rent rationella och filosofiska
            skäl till äktenskap mellan en man och en kvinna.
          </p>
          <p xml:id="i-KzZgzL914tp9vaaUF38XSw">
            Om vi nu förflyttar framställningen till svenskt tidigt 1900-tal,
            infördes 1908 systemet med en generell möjlighet att välja mellan
            borgerlig och kyrklig vigsel. I samband med detta diskuterades
            om äkten­skap endast borde få ingås borgerligt och att de par
            som önskade därefter skulle kunna bekräfta äktenskapet genom en
            ceremoni med t.ex. religiöst inne­håll. En sådan ordning ansågs
            på ett klarare sätt ge uttryck för äkten­skapet som ett icke-religiöst
            rättsförhållande, men infördes trots detta inte. Det ansågs då
            vara opraktiskt. Nuvarande ordning, där även fria trossamfund
            kan få vigselrätt, och där sådan vigsel erbjuds parallellt med
            borgerlig vigsel, är dock inte äldre än från 1951. Vigselrätten
            har därefter inte förändrats.
          </p>
          <p xml:id="i-YJGvF7s6GYmqrFJ1GAjtnP">
            År 1987 ersattes 1920 års giftermålsbalk av äktenskapsbalken.
            De stora förändringarna gällde reglerna om bodelning som framför
            allt syftade till att stärka den ekonomiskt svagare parten, ge
            uttryck för strävandena om jämställdhet mellan kvinnor och män
            samt värna om makarnas självständighet gentemot varandra. I och
            med införandet av äktenskapsbalken infördes även lagen om sambors
            gemensamma hem. Bakgrunden till lagen var att alltfler kvinnor
            och män bodde tillsammans under äktenskapsliknande förhållanden
            utan att vara gifta. De som skulle upptas i den nya lagen skulle
            därför så långt som möjligt vara lika dem som gällde för gifta.
            På så sätt hoppades man uppnå en mjuk övergång mellan äktenskapsliknande
            samboende och äktenskap.
          </p>
          <p xml:id="i-W63Y6XdRmYMzQ1rdANUXjb">
            Lagen om registrerat partnerskap kom år 1994 efter ett utskottsinitiativ
            i riksdagen. Det registrerade partnerskapet är ett statusförhållande,
            som kommer till stånd genom parternas avtal, som stadfästs genom
            en borgerlig myndighets beslut.
          </p>
          <p xml:id="i-26XC64JptUz2ZQ6VLQLJS3">
            År 2000 skildes Svenska kyrkan från staten, men reformen innebar
            inte någon ändring av vigselrätten. Den till privaträttsliga subjekt
            delegerade myndighetsutövningen kvarstod oförändrad.
          </p>
          <head xml:id="i-NY8CWfemm8pXDrufQke3jh" type="h2">
            Familje- och barnperspektivet
          </head>
          <p xml:id="i-PdnuhA4rqKibNTXr28sDQU">
            Familjen är den grundläggande gemenskapen i samhället. Familjer
            fungerar som dynamiska små enheter, där människor utvecklas och
            mognar i kontinuerlig gemenskap med andra familjemedlemmar. Vi
            menar att människor i grunden mår bäst i små gemenskaper. I den
            lilla gemenskapen som en familj utgör får familjemedlemmarna möjlighet
            att möta kärlek, omtanke och förståelse, men också ställas inför
            krav och ta ansvar. Familjens särskilda ändamål och uppgift är
            att skapa goda uppväxtförhållanden för barnen. Föräldrarna har
            både lagliga och moraliska skyldigheter mot sina barn samtidigt
            som barnen har motsvarande rättigheter gentemot sina föräldrar.
            Statens uppgift är att värna om dessa gemenskapers existens och
            betingelser så att deras inbördes skyldigheter och rättigheter
            kan förverkligas. Det offentliga har enligt subsidiaritetsprincipen
            skyldighet att ingripa och exempelvis skydda ett barn om inte
            dess rättigheter respekteras.
          </p>
          <p xml:id="i-QnbMNTxkYQLuhB7MpoCfaF">
            Kristdemokraterna vill skapa ett samhälle där barnen har så bra
            uppväxtvillkor som möjligt. Att värna om familjen och de små gemenskaperna
            är ett viktigt medel för detta. Samtidigt är det viktigt att markera
            att barn har rätt till en god uppväxt oavsett vilken relation
            föräldrarna har, eller om de biologiska föräldrarna saknas. Men
            vi vet också att det för ett barn är generellt sett bäst att växa
            upp med föräldrar som lever i en stabil och långvarig relation,
            och statistik visar att äktenskap mellan en man och en kvinna
            är den mest stabila samlevnadsformen.
          </p>
          <p xml:id="i-RBGFWZhG1WXoRoaKvPwPvo">
            Familjen är den naturliga och grundläggande byggstenen i ett
            gott samhälle. Det är med den principen som föräldra- och äktenskapsbalken
            byggts upp i vår civilrätt. Det är också denna grundläggande syn
            som ligger bakom FN:s barnkonvention och FN:s allmänna förklaring
            om de mänskliga rättigheterna. Där stadgas att familjen utgör
            den naturliga och grundläggande enheten i samhället och äger rätt
            till skydd från samhället och staten (artikel 16). FN:s barnkonvention
            stadgar att barnet så långt det är möjligt, [skall ha] rätt att
            få vetskap om sina föräldrar och bli omvårdat av dem (artikel
            7:1). I alla civilisationer och samhällen har äktenskapet i detta
            avseende utgjort ett erkännande av den unika sociala och biologiska
            verklighet vi alla är avhängiga av, nämligen att föreningen mellan
            en man och en kvinna en pappas och en mammas arvsanlag är varje
            människas ursprung och grunden för det mänskliga samhällets fortlevnad.
            Äktenskapet mellan man och kvinna är den institution som bäst
            tillvaratar barnets rättigheter.
          </p>
          <p xml:id="i-PQoQsaKZJuAFmaPf1cqNEy">
            Dagens ordning med partnerskap och äktenskap sida vid sida har
            samtidigt gett homosexuella par samma juridiska skydd, rättigheter
            och skyldigheter.
          </p>
          <p xml:id="i-9WSroRSVwEfyPoX2o9ibdz">
            Föräldrabalken betonar föräldrarnas ansvar för sina barn, och
            barnens rättigheter gentemot sina föräldrar, oavsett om de lever
            tillsammans eller inte. Barn kommer till och växer upp under många
            olika omständigheter. Barn mår bra och far illa i vårt samhälle
            i alla möjliga strukturer. Men riksdagen som lagstiftare måste
            ha några principer i botten för vilka sammanhang och strukturer
            som anses allt annat lika vara de bästa för barnens uppväxtvillkor.
            För Kristdemokraterna är det barnets rätt till sitt biologiska
            ursprung och barnets rätt till sin mamma och pappa som måste respekteras
            i lagstiftningen. På detta synsätt vilar också FN:s barnkonvention.
          </p>
          <p xml:id="i-rKjHpLnCnesuLP5ncnktq">
            Naturligtvis är det så att sexuell läggning inte avgör om någon
            kan vara eller faktiskt är en bra förälder. Det som är viktigt
            är att det inte skapas en lagstiftning som aktivt klipper av barnen
            från deras biologiska ursprung. Det vanliga är också att barn
            i homosexuella sammanhang har nära kontakt med båda biologiska
            föräldrarna samtidigt som en god kontakt finns med den partner
            som lever ihop med pappan eller mamman. Det är en relation som
            kan vara av stort värde för barnet men som inte bör leda till
            långtgående juridiska konsekvenser där de juridiska eller moraliska
            skyldigheterna och rättigheterna mellan de biologiska föräldrarna
            och barnet klipps av.
          </p>
          <p xml:id="i-K4abjPCMhun4nw5GFYAUU5">
            Flera remissinstanser fokuserar på detta och delar Kristdemokraternas
            kritik att utredningen är bristfällig då den inte utrett alla
            delar och inte tagit barnperspektivet i tillräckligt beaktande.
          </p>
          <p xml:id="i-F6FgRRHR5hTb8UJE654j1q">
            Utredaren slår i sitt betänkande fast att det juridiskt inte
            kan sägas vare en mänsklig, universell rättighet för par med samma
            kön att ingå äktenskap. Inte heller använder han sig av diskriminering
            som ett skäl i sin argumentation, trots att det använts flitigt
            i debatten. Det skäl han åberopar för att föreslå en könsneutral
            definition av äktenskapet i lagstiftningen är i stället att han
            vill använda äktenskapets högre symboliska värde för att skapa
            större acceptans för homosexuell samlevnad i samhället.
          </p>
          <head xml:id="i-X1os7keK3Sz8Sx2JXRChVH" type="h2">
            Begreppet äktenskap och dess symbolvärde
          </head>
          <p xml:id="i-5SpB9whoh9vXqWUNhhR9qc">
            Utifrån filosofiska, kulturella eller religiösa bevekelsegrunder
            betonar en stor del av svenska folket och många sammanslutningar
            däribland samtliga trossamfund inom Sveriges kristna råd vikten
            av att värna det unika i just relationen mellan en man och en
            kvinna som i dag inryms i begreppet äktenskap. Det är viktigt
            att skilja på å ena sidan äktenskapets rättsliga innebörd och
            å andra sidan dess kulturella, religiösa och sociala aspekter.
            Äktenskapet definieras ibland som en gemenskapens institution.
            Det är på en och samma gång en djup persongemenskap och ett lagligt
            reglerat avtal mellan en kvinna och en man.
          </p>
          <p xml:id="i-Tfh4HBYK49hcbRbdytyQM7">
            Definitionen har inte varit gripen ur luften utan går tillbaka
            till äktenskapsbalken i Sveriges rikes lag. Äktenskapet som en
            monogam persongemenskap presenteras i lagens inledande paragrafer:
            Äktenskapet ingås mellan en kvinna och en man. De som har ingått
            äktenskap med varandra är makar. Makarna skall visa varandra trohet
            och hänsyn. De skall tillsammans vårda hem och barn och i samråd
            verka för familjens bästa. (1 kap. 23 §§).
          </p>
          <p xml:id="i-Xy3xLnjk6z73NGrY7ETP7f">
            Begreppet äktenskap har i grunden ett religiöst ursprung. Det
            har funnits längre än svensk äktenskapslagstiftning. Vi måste
            se betydelsen av att värna de religiösa samfundens rätt att själva
            definiera innehållet i centrala teologiska begrepp och ceremonier.
          </p>
          <p xml:id="i-DJ4niM4Sztx6uhLDhj4LXs">
            Äktenskap ingås enligt svensk lag genom vigsel och partnerskap
            genom registrering. Trots namnskillnaden är akterna likformiga.
            Vid vigseln ska kvinna och man samtidigt närvara, och samma bestämmelser
            gäller vid registrering. Båda akterna förutsätter närvaro av vittnen.
            I båda fallen ska de berörda parterna var för sig avge sitt samtycke.
            Det avtal som därigenom upprättas stadsfästs genom den som förrättar
            vigseln respektive registreringen.
          </p>
          <p xml:id="i-4bz3kGorYEWF17q6frhdTB">
            I Hans Regners utredning sägs att det inte finns någon juridiskt
            nämnvärd skillnad mellan äktenskap och partnerskap. Dock slår
            utredaren fast att äktenskapet som begrepp får anses ha ett högre
            symbolvärde än partnerskap. I utredningen talas det också om två
            slags syn på äktenskapet: dels äktenskapsrätten, dels familjebildningen
            som social institution. Utredaren säger att det är äktenskapsrätten
            som ska vara det som står i fokus av dessa två. Rena känsloskäl
            ska lämnas åt sidan. Utredare drar dock slutsatsen just tvärtemot
            detta och föreslår en könsneutral äktenskapsbalk av känslomässiga
            skäl, på grund av äktenskapsbegreppets högre symbolvärde.
          </p>
          <head xml:id="i-RSVXKuakDX2nskQ3ZN6z8r" type="h2">
            Religionsfrihet
          </head>
          <p xml:id="i-4dGqd4BTaCKV2FyAX1BZDT">
            Religionsfriheten är en mänsklig rättighet. Till religionsfriheten
            knyter FN:s allmänna förklaring om de mänskliga rättigheterna
            även så grundläggande friheter som tanke- och samvetsfrihet. Artikel
            18 i FN-deklarationen lyder:
          </p>
          <p xml:id="i-7paEm5NuCU5wpQmt4Hy9u3">
            Envar har rätt till tankefrihet, samvetsfrihet och religionsfrihet.
            Denna rätt innefattar frihet att byta religion eller tro och att
            ensam eller i gemenskap med andra offentligt eller enskilt utöva
            sin religion eller tro genom undervisning, andaktsövningar, gudstjänst
            och iakttagande av religiösa sedvänjor.
          </p>
          <p xml:id="i-LWXac85mAogqqN35e1xDYm">
            I Europakonventionen för de mänskliga rättigheterna framgår att
            var och en har rätt till religionsfrihet och att denna rätt innefattar
            frihet att utöva sin religion genom gudstjänst, undervisning,
            sedvänjor och ritualer. Enligt konventionen får inskränkningar
            av religionsfriheten enbart ske i lag, och de måste vara nödvändiga
            bl.a. med hänsyn till skyddet för allmän ordning, hälsa eller
            moral.
          </p>
          <p xml:id="i-9ZAf2CEqKo15eUZQHYLrpD">
            Religiösa samfund ska ha rätten att bestämma över sig själva,
            det är grundlagsfäst. Staten ska inte gå in och bestämma vilka
            som får viga sig hos de religiösa samfunden. I regeringsformen
            2, Grundläggande fri- och rättigheter, stadgas i paragraf 1 såväl
            yttrandefrihet som religionsfrihet. Religionsfriheten är enligt
            svensk grundlag en s.k. absolut rättighet. Detta innebär att religionsfriheten
            såsom den definieras i RF 2:1 frihet att ensam eller tillsammans
            med andra utöva sin religion inte får inskränkas.
          </p>
          <p xml:id="i-FzTuVtV1w7KhhNUUYcfeep">
            Äktenskapet och vigselgudstjänsten bygger inom alla religioner
            på en djup övertygelse. Inom såväl romersk katolska kyrkan som
            de ortodoxa kyrkorna betraktas äktenskapet som ett sakrament.
            För samtliga trossamfund inom Sveriges kristna råd är äktenskapet
            per definition en förening mellan en man och en kvinna enligt
            deras yttrande till utredningen.
          </p>
          <p xml:id="i-Ut8ZMuBkzyVSMPuhv4hxTG">
            Äktenskapet och dess ingående tillhör religionsutövningen och
            iakttagandet av religiösa sedvänjor.
          </p>
          <p xml:id="i-AvMxnGtHTVq5ksiS5P5fvZ">
            Trots detta har det av flera politiska partier och organisationer
            framförts krav att kyrkor ska tvingas att viga par av samma kön
            till äktenskap, i uppenbar konflikt med deras religion och tro.
            Detta går inte att förena med respekt för den universella mänskliga
            rättighet som religionsfriheten utgör. De krav som höjs från framför
            allt dagens politiska opposition tyder på att en förändrad majoritet
            i Sveriges riksdag skulle leda till att en sådan vigselplikt införs
            som bryter mot religionsfriheten.
          </p>
          <head xml:id="i-ReSjnzDvT8w41qtbfov9s6" type="h1">
            Remissvaren
          </head>
          <p xml:id="i-UKGpTpmH64iMxABQeaTHot">
            Flera remissinstanser var kritiska till den statliga utredningen
            och delade inte utredarens förslag. Sveriges kristna råd, med
            27 medlemskyrkor och som representerar ca 8 miljoner medlemmar,
            motsätter sig i och för sig inte att äkten­skapsbalkens och partnerskapslagens
            bestämmelser sammanförs i en gemen­sam lag men avstyrker att begreppet
            äktenskap används för par där personerna är av samma kön.
          </p>
          <p xml:id="i-GR1EUvPoDnVPnLWfv7v3S1">
            Trossamfunden framhåller att homosexuella inte ska diskrimineras,
            men anser inte att principen om likabehandling av homosexuella
            och heterosexuella nödvändigtvis innebär att samma benämning måste
            användas. Att kalla samlevnadsformer som skiljer sig åt i vissa
            avseenden vid olika namn är inte att diskriminera. Det finns en
            lång tradition att använda ordet äktenskap för relationen mellan
            man och kvinna, och enligt kyrkorna kommer det även i framtiden
            att behövas två begrepp för att benämna homosexuell respektive
            heterosexuell samlevnad. Då är det bättre att i lagstiftningen
            slå fast begrepp som är tydliga och inte diskriminerande.
          </p>
          <p xml:id="i-SqFxJ7QpMJvN4BFtp5gx8m">
            Termen äktenskap används även internationellt som benämning för
            relationen mellan en man och en kvinna. Flera av de sam­fund som
            yttrar sig anser att det finns en risk att det skulle vara svårt
            för personer som nyligen har flyttat till Sverige att ta till
            sig ett könsneutralt äktenskapsbegrepp. Det finns därmed en risk
            att dessa grupper fjärmar sig från andra delar av samhället om
            en ny definition införs i lagstiftningen.
          </p>
          <p xml:id="i-ESx9PkjEpmtQkGZTa7UyzX">
            Bland annat Svenska Alliansmissionen, Evangeliska Frikyrkan,
            Frälsningsarmén och Romersk-katolska kyrkan understryker att en
            utvidgning av äktenskapsbegreppet kan leda till krav på ytterligare
            ändringar, t.ex. att månggifte ska godtas ett krav som i dag också
            har börjat lyftas fram av vissa intresseorganisationer och politiska
            ungdomsförbund.
          </p>
          <p xml:id="i-Be3mLUqLnEAYRD1gJPQxtv">
            Teologiska fakul­tets­nämnden vid Uppsala universitet framhåller
            att det inom många tros­samfund finns en specifik förståelse av
            äktenskapsbegreppet, som ute­sluter samkönade relationer. En konsekvens
            av utred­ningens förslag är därför att samhällets och trossamfundens
            förståelse av begreppet i flera fall kommer att skilja sig åt.
            Detta gäller på många sätt redan i dag då många trossamfunds uppfattningar
            i olika frågor skiljer sig från inne­hållet i svensk rätt. Uppfattningen
            inom olika religioner om sam­könade relationer är inte heller
            entydig. Nämnden påpekar att för­slaget kan få konsekvenser för
            vissa trossamfunds internationella relationer, vilket kan påverka
            viljan att ansöka om vigselrätt.
          </p>
          <p xml:id="i-31hDd7pyxXne1FJfNZMfjC">
            När det gäller frågan om ordet äktenskap bör användas för rela­tioner
            mellan personer av samma kön går meningarna inom Svenska kyrkan
            isär. En majoritet av stiften förordar att begreppet äktenskap
            för­be­hålls relationen mellan man och kvinna. Den oenighet som
            finns har sin grund i att det utifrån teolo­giska argument är
            möjligt att resonera på olika sätt. Enligt Kyrko­styrelsen är
            det angeläget att finna en begreppsbildning som är för­ankrad
            i svensk tradition och som olika kyrkor och samfund kan ställa
            sig bakom. Det finns en lång tradition av att använda begreppet
            äkten­skap för relationen mellan en man och en kvinna, och den
            ändrade lagen före­slås därför få namnet samlevnads­balk. Liknande
            synpunkter har Svenska Baptistsamfundet, Metodist­kyrkan i Sverige
            och Svenska Missions­kyrkan, som framhåller att en gemensam beteckning
            inte inne­bär en garanti för lika värde av två skilda samlevnadsformer.
          </p>
          <p xml:id="i-9PGmz2KpTvTs8UPjZtPX1x">
            Fler remissinstanser tycker inte att det räcker med denna enmansutredning
            för att ändra den rådande ordningen och tycker att utredningen
            inte vägt alla argument eller gjort konsekvensanalyser. Flera
            framför också att denna fråga bör lösas genom en folkomröstning
            eller en ny bredare parlamentarisk utredning.
          </p>
          <p xml:id="i-CUbcFAWoCRom8C6yCxigRK">
            Romersk-katolska kyrkan skriver i sitt remissvar: Den bristande
            analysen av de centrala frågeställningarna samt de skiftande utgångspunkter
            från vilka resonemanget förs har emellertid medfört att regeringen
            inte ges något underlag för en bedömning av sakfrågan.
          </p>
          <p xml:id="i-9X4eyQY6TTWohziiSG3qea">
            Ett stort antal spontanremisser har inkommit, med en övervikt
            för att äktenskapsbegreppet ska bevaras i sin nuvarande form i
            lagstiftningen. Det har funnits ett stort folkligt engagemang
            i frågan.
          </p>
          <p xml:id="i-8CHpBfe8eGmHBeiKoUCFsV">
            Flera remissinstanser ser det som problematiskt att såsom utredningen
            föreslår omvandla alla partnerskap till äktenskap.
          </p>
          <p xml:id="i-DyseQ8TLE28zPR9FnH8aVv">
            Hovrätten över Skåne och Blekinge anser att frågan om övergångs­ord­ning
            bör bli föremål för ytterligare överväganden. HomO och Juridiska
            fakul­tetsnämnden vid Uppsala universitet menar att det finns
            bärande skäl som talar emot den övergångsordning som utredningen
            föreslår. Såväl HomO som Juridiska fakultets­nämnden vid Uppsala
            universitet påpekar att det finns par som i dag lever i registrerat
            partnerskap men som inte kan tänka sig äkten­skapet som samlevnadsform.
            Enligt HomO bör en övergångs­ord­ning införas som innebär att
            partnerskapslagen fortsätter att gälla för dem som redan ingått
            partnerskap enligt den lagen. Samtidigt bör, enligt HomO, de registrerade
            partner som så önskar beredas tillfälle att genom ett förenk­lat
            administrativt för­farande få sitt partnerskap transformerat till
            ett äkten­skap. Fakultets­nämnden påpekar att det finns svenska
            med­borgare som ingått partnerskap utomlands där det torde vara
            uteslutet att med lag omvandla partnerskap till äktenskap i Sverige.
            Vidare framför Fakultets­nämnden att det hade varit önskvärt att
            det reflekterats kring alternativet att även framöver ha kvar
            institutet registrerat partnerskap, vid sidan av äktenskapet,
            enligt nederländsk modell.
          </p>
          <p xml:id="i-RPjhPYVPKzZwuJYRuP4BC1">
            Bland de remissinstanser som är positiva till utredningens förslag
            fram­förs uppfattningen att nuvarande lagstiftning är särbehandlande
            eller kan uppfattas som särbehandlande. HomO skrev att det saknas
            objektivt godtag­bara skäl för att bibehålla äk­ten­skaps­lagstiftningen
            såsom exklusiv för heterosexuella. RFSL framhåller att äktenskap
            som juridisk definition är till för alla oavsett sexuell läggning.
            Humanisterna menar att lagen om regist­re­rat partnerskap per
            definition är diskriminerande eftersom den sär­skiljer människor
            utifrån sexuell lägg­ning.
          </p>
          <head xml:id="i-QRytcrJ4XJN7W6LUJJvpS3" type="h1">
            Civilrättsligt reglerad samlevnad
          </head>
          <p xml:id="i-Tuybip6UDjH9JAQBYWvLAe">
            Den statlige utredaren Hans Regners uppdrag var förutom att ta
            ställning till frågan om par av samma kön bör kunna ingå äktenskap,
            också att ta ställning till frågan om äktenskap endast bör få
            ingås civilt. Den senare frågan har inte getts samma utrymme.
            Två argument som förs fram för att trossamfunden inte bör har
            kvar sin vigselrätt är att Svenska kyrkan numera har skilts från
            staten och att staten bör vara neutral i religiösa frågor. Det
            hävdas också att för det fall ett system med endast civilrättslig
            samlevnad införs skulle det på ett klarare sätt komma till uttryck
            att äktenskapet utgör ett rent civil­rättsligt förhållande.
          </p>
          <p xml:id="i-UDudPkQY2uf73nYtdTVkjW">
            Eftersom registrerat partnerskap i dag ger i stort sett samma
            rättsverkningar som ett heterosexuellt äktenskap behövs i och
            för sig inte två lagstiftningar. Man bör också i möjligaste mån
            undvika särlagstiftning. Det kan därför finnas skäl att ha en
            gemensam lagstiftning utan att för den skull begreppen behöver
            omdefinieras. Kristdemokraterna föreslår att äktenskapsbalken
            ersätts med en civilrättslig samlevnadsbalk, förslagsvis kallad
            giftermålsbalk, som gäller lika för hetero- och homosexuella par
            . Därmed skiljer man på den strikt rättsliga ordning som staten
            ska reglera och kyrkornas ceremoni som har starka filosofiska,
            traditionella och religiösa dimensioner. Rent praktiskt innebär
            det att alla par som vill gifta sig går till en myndighet och
            registrerar det juridiska förbundet. Därefter inramar varje par
            giftermålet på det sätt som de själva önskar. Det kan vara allt
            från ett stort kyrkbröllop, en profan ceremoni eller till att
            man nöjer sig med själva registreringen.
          </p>
          <p xml:id="i-RtzD32auApaAoYDJdRHie2">
            En civilrättslig lösning innebär att staten bistår människor
            med att juridiskt reglera sin samlevnad och skapa trygga juridiska
            förhållanden i parrelationer. Detta gäller både hetero- och homosexuella
            par. När man registrerat sin samlevnad hos exempelvis skattemyndigheten
            eller länsstyrelsen, är det vars och ens ensak att välja om och
            i så fall hur man utåt vill manifestera detta. Det kan vara en
            kyrklig eller profan vigsel, en bröllopsfest eller på andra sätt.
            Detta innebär att man separerar ett i grunden religiöst begrepp
            som äktenskapet från lagstiftningen, och lämnar tillbaka begreppet
            till det civila samhället. Samtidigt erbjuder lagen samma möjligheter
            till juridiskt skydd för alla par.
          </p>
          <p xml:id="i-K65dPa6ZeCYM4m6XerTVrx">
            En civilrättslig lösning är en konstruktiv lösning som kan uppnå
            alla parters mål, nämligen att åstadkomma en enhetlig könsneutral
            lagstiftning, samtidigt som äktenskapet som begrepp lämnas utanför
            lagstiftningen. Det gäller att hitta en lösning som bygger på
            respekt för de olika åsikter som finns i denna fråga. Vår lösning
            bygger på det faktum att det finns många människor som har tydliga
            uppfattningar, både för och emot en könsneutral äktenskapslagstiftning.
            Dels har vi dem som utifrån filosofiska, traditionella eller religiösa
            bevekelsegrunder betonar vikten av att värna det unika i just
            relationen mellan en man och en kvinna, som i dag inryms i begreppet
            äktenskap. Dels dem som hävdar att det faktum att homosexuella
            och heterosexuella parrelationer har olika benämningar är en diskriminering.
          </p>
          <p xml:id="i-3jajPfQWVFixCC9tYoodru">
            Vi menar att i stället för att genomdriva en lag som riskerar
            leda till splittring och framtida svårigheter bör vi stifta en
            lag som tillgodoser kraven på likabehandling och den religiösa
            och filosofiska övertygelsen om äktenskapets innebörd. Vi får
            på så sätt en lag som fullt ut respekterar de båda olika synsätten
            i denna fråga, och som därmed får legitimitet hos båda grupperna.
            Det här systemet finns i flera länder i Europa, till exempel i
            Frankrike, Tyskland och Spanien.
          </p>
          <p xml:id="i-LSqk5yaFuDsnMUgBfwNPLL">
            I avvaktan på den föreslagna utredningen ska nuvarande ordning
            kvarstå.
          </p>
          <head xml:id="i-BwG2NKz3nVty6cJpbundiC" type="h2">
            Flera remissinstanser för denna ordning
          </head>
          <p xml:id="i-8bx9VXHa9AV8n6StGeJd6k">
            Flera remissinstanser; Svenska Missionskyrkan, Svenska Baptistsamfundet
            , Metodistkyrkan i Sverige, Humanisterna, Hovrätten över Skåne
            och Blekinge och RFSU Riksförbundet för sexuell upplysning föreslår
            att civilregistrering ska införas i Sverige. Evangeliska Fosterlandsstiftelsen
            uttalade att om utredningens förslag går igenom bör civilregistrering
            införas.
          </p>
          <p xml:id="i-WiRh7Bke9PtW59PVqgo5Nv">
            Många remissinstanser anser också att utredaren inte utrett alternativet
            om civilregistrering, vilket ingick i utredningsuppdraget. Svenska
            Missionskyrkan skriver: Vi är utomordentligt kritiska mot utredningens
            brist på ett reellt alternativ för obligatoriskt civilrättsligt
            giftermål och hur det skulle praktiskt kunna lösas samt förhålla
            sig till många människors önskan att skapa högtidlighet och fest.
          </p>
          <p xml:id="i-PyfEanfrvUKZ6JcH6CLBmz">
            Hovrätten över Skåne och Blekinge skriver att den nuvarande ordningen
            ger upphov till en mängd problem .Det finns enligt hovrättens
            mening all anledning att i stället försöka skapa ett system som
            är hållbart på lång sikt. Detta talar mycket starkt för ett införande
            av obligatoriskt civiläktenskap.
          </p>
          <p xml:id="i-S22bvunRXxBmEFL5EZdS1i">
            RFSU anför i sitt remissvar:
          </p>
          <p xml:id="i-39DhdyRgcTobT12FDs4ekj">
            Stat och kyrka skildes åt år 2000 vilket innebär att kyrkan inte
            längre är en statlig institution och heller inte per automatik
            utför statligt myndighetsutövande. Enligt den rådande ordningen
            delegeras möjligheten att viga personer till trossamfund. Dock
            finns det inga krav på att trossamfunden ska viga samkönade par.
            Detta krav finns däremot på personer som får rätt att utföra borgerliga
            vigslar. Enligt RFSU är därför uppgiften att viga människor i
            stället en arbetsuppgift för staten som registrerar både samkönade
            och olikkönade par. På så sätt försvinner risken för diskriminering
            av samkönade par. Däremot ska det efter det juridiska förfarandet
            stå varje par fritt att välja ceremoni, religiös eller annan.
            RFSU kan hålla med om att det inte är befogat att tvinga trossamfund
            skilda från staten att utföra handlingar som strider mot deras
            övertygelser, men då är det inte heller befogat att låta dem utöva
            statlig makt. För att undkomma den intressekonflikt som uppkommer
            liksom diskriminering menar RFSU att den bästa lösningen är att
            skilja äktenskapet från kyrkan genom att endast tillåta civilrättslig
            registrering som juridiskt bindande.
          </p>
          <p xml:id="i-5H2Uc1icHpproqKDw7GKQe">
            Humanisterna anför i sitt remissvar att de menar att civiltäktenskap
            ska vara den enda juridiska bindande formen för äktenskap. Det
            främsta skälet till detta är att garantera alla pars likabehandling.
            De fortsätter: I många länder världen över gäller civiläktenskap.
            Bland dessa noteras särskilt Spanien som trots katolska kyrkans
            starka inflytande införde könsneutrala civiläktenskap 2005.
          </p>
          <p xml:id="i-84j3vbvivxQuxfeucqzLp6">
            HomO skriver i remissvaret att det inte är emot utredarens förslag
            men att det kan dock finnas skäl att i framtiden återkomma till
            frågan om obligatoriskt civiläktenskap för alla som vill gifta
            sig.
          </p>
          <p xml:id="i-UMfVe5K5HyBYcWW9LC7ayi">
            I debatten som varit efter att Kristdemokraterna presenterade
            sitt förslag om en civilrättslig registrering har framkommit att
            förslaget har ett mycket brett samhälleligt stöd från ledamöter
            i andra partier, olika organisationsföreträdare, ledarskribenter,
            muslimer, kristna m.fl.
          </p>
          <p xml:id="i-3VAX72Uzx2y9Gu98FVgEzD">
            Redan i en statlig utredning från 1984 Homosexuella i samhället
            (SOU 1984:63) nämndes denna ordning:
          </p>
          <p xml:id="i-PqNfncUCkzQb8RSfGqDgNK">
            Om de homosexuella i framtiden skall kunna behandlas lika med
            dem som idag är gifta med varandra är det nödvändigt att någon
            form av civil registrering genomförs som ensamt konstituerande
            för de rättsverkningar som idag blir följderna av en kyrklig eller
            borgerlig vigsel. En sådan registrering, som beträffande man och
            kvinna finns i vissa länder, berör inte den kristna synen på äktenskapet.
            Att utreda om en sådan registrering faller emellertid utanför
            våra direktiv.
          </p>
          <p xml:id="i-SdgVMziAYPWv53FJ8KdHFa">
            RFSL, Riksförbundet för sexuellt likaberättigade, där nuvarande
            Homoombudsmannen Hans Ytterberg då var förbundsordförande, drev
            också linjen om civilregistrering.
          </p>
          <p xml:id="i-LQDKUyrFaLCndbpRMtBYxG">
            Det har lagts flera motioner under allmänna motionstiden med
            förslag om att införa civilrättsligt reglerad registrering men
            utifrån olika ingångsvärden. En särskild ordning med s.k. civiläktenskap
            för såväl par av samma kön som för par av olika kön förordas i
            två motioner. Med utgångspunkt i principen om statens neutralitet
            i religiösa frågor förespråkar Lars Ohly m.fl. (v) i motion C238
            att regeringen ska lägga fram förslag till lagstiftning som innebär
            att vigselrätten fråntas Svenska kyrkan och andra trossamfund
            (yrkande 3). Enligt motionärerna kan en ordning med en s.k. civil
            vigsel kompletteras med en religiös ceremoni för dem som så önskar.
            Liknande synpunkter förs fram i motion C332 av Maryam Yazdanfar
            (s). I motionen begärs ett tillkännagivande om att befria alla
            religiösa samfund från vigselrätten. Även Maria Wetterstrand m.fl.
            (mp) förordar i motion So463 en ordning med s.k. civiläktenskap
            men framhåller samtidigt att det viktigaste är att alla som ges
            vigselrätt åtar sig att viga alla par oberoende av kön.
          </p>
          <head xml:id="i-Akz3A5iCJz5fx2Z33CnP1L" type="h1">
            Vigselrätten
          </head>
          <p xml:id="i-PwraBFBh3NtCfGiZku2Ly2">
            I dag kan vigsel förrättas både borgerligt av lagfaren domare
            i tingsrätt, av den som länsstyrelsen har förordnat till vigsel-
            och partnerskapsförrättare eller i samband med en ceremoni som
            hålls av präst i Svenska kyrkan och sådan präst eller annan befattningshavare
            i ett annat trossamfund som har förordnande enligt lagen (1993:305)
            om rätt att förrätta vigsel inom andra trossamfund än Svenska
            kyrkan. Behöriga är också bl.a. vissa befattningshavare inom utrikesförvaltningen.
          </p>
          <p xml:id="i-MWV3PrbxSskSBi1guvyVNk">
            Om ett trossamfund vill ha vigselrätt prövas detta enligt 1993
            års lag av Kammarkollegiet efter ansökan av trossamfundet. Efter
            det att ett samfund har fått tillstånd får Kammarkollegiet att
            förordna en präst eller någon annan befattningshavare inom samfundet
            att vara vigselförrättare. Ett fyrtiotal trossamfund har vigselrätt
            i dag.
          </p>
          <p xml:id="i-PWCiU4D9tL2te336oBuHRT">
            Det finns i huvudsak tre möjliga modeller för hur vigselrätten
            kan organiseras. De tre modellerna är vigselrätt, vigselplikt
            och civilregistrering.
          </p>
          <p xml:id="i-NeaQj1ZSSpsoP8RzqX6BN1">
            Det finns argument för och emot alla dessa tre modeller och en
            analys av respektive argument är nödvändig för att kunna göra
            en sammantagen bedömning av vilken av modellerna som är att föredra.
          </p>
          <p xml:id="i-7BbH271HGi38iAf4FtsfAj">
            Den första modellen är att bevara nuvarande ordning med frivillig
            vigselrätt. Den andra är att införa vigselplikt vilket innebär
            att alla som innehar vigselrätt är skyldiga att viga alla par
            som har rätt att ingå äktenskap. Den tredje modellen är i stället
            att ersätta denna med en civilrättslig registrering eller vigsel.
          </p>
          <p xml:id="i-BFBGzXVAzwEDevej5Jk1ax">
            Det finns också andra tänkbara modeller såsom att avskaffa borgerlig
            vigsel, eller att överlåta helt till individer att sluta vilka
            former av avtal de vill. Dessa båda sistnämnda är dock inte aktuella,
            utan det är kring de tre huvudmodellerna som diskussionen cirkulerar.
          </p>
          <head xml:id="i-WZDNx2icYCtk1jPN2jn4bB" type="h2">
            Frivillig vigselrätt
          </head>
          <p xml:id="i-GDjj4kkMdx67CDVz2K9axn">
            Frivillig vigselrätt är det som vi kristdemokrater har förespråkat
            historiskt sett. Vi har inte sett några egentliga skäl till att
            ändra nuvarande ordning eftersom vi i huvudsak anser att den fungerat
            väl. För oss har äktenskapet en särställning, och det blir därför
            naturligt att möjliggöra för dem som önskar ha en ceremoni med
            eller utan religiösa inslag att ha det. Det är rimligt att vi
            betror det civila samhället att i de fall par önskar gifta sig
            inom exempelvis en viss religiös tradition också det juridiska
            förbundet kan ingås i samband med detta tillfälle. Det som talar
            för frivillig vigselrätt är dels att det kan anses något krångligt
            att vissa annars måste ha ett dubbelt förfarande för att gifta
            sig, dels har dagens modell en bred folklig förankring.
          </p>
          <head xml:id="i-VKc6N9pSeoD73uZhcYGDWq" type="h2">
            Vigselplikt
          </head>
          <p xml:id="i-VmFpxJ1p6wXMNtYAX13War">
            De som argumenterar för vigselplikt anför att förrättande av
            en vigsel innebär en myndighetsutövning. När någon agerar ställföreträdare
            för staten ska denne göra det i enlighet med vad som är reglerat
            i dag. Om man ska få vigselrätt bör man således också kunna ställa
            upp på de regler som gäller kring den fullt ut och således inte
            kunna neka par vigsel av olika skäl. Enligt detta synsätt finns
            det inget egenvärde i att andra än staten kan förrätta vigslar
            men heller ingen principiell invändning mot att sådana möjligheter
            finns, så länge de agerar precis så som staten skulle ha gjort
            i varje enskilt fall.
          </p>
          <p xml:id="i-LyWEbW7LWy1wFkzi2Z8qTC">
            Det framförs olika argument mot vigselplikt, men sammantaget
            handlar de om att staten inte ska ha synpunkter på de religiösa
            samfundens interna angelägenheter och åsikter. Det finns en risk
            att staten går in och ställer för många olika krav på exakt hur
            de ska bete sig och tycka för att få behålla sin vigselrätt. Vissa
            uttrycker oro för att det i framtiden kommer ske en koppling mellan
            ett samfunds åsikter och deras eventuella statsbidrag och sätter
            in frågan om vigselplikt i ett sådant perspektiv.
          </p>
          <head xml:id="i-GZAEDBzUA27dkDWnme6AYD" type="h2">
            Avskaffad vigselrätt
          </head>
          <p xml:id="i-ELFg3P6EpHBfRtzBxvXPU">
            Den tredje modellen är en civilrättslig registrering. Denna innebär
            att de religiösa samfunden inte har någon vigselrätt och att det
            görs en tydlig åtskillnad mellan den juridiska betydelsen av en
            vigsel och den (eventuella) religiösa och ceremoniella delen.
            Staten har i lag gett ett par möjlighet att reglera den juridiska
            relationen, och att registrera denna relation handlar om myndighetsutövning.
            Därför är det rimligt att staten också helt sköter denna del och
            att religiösa samfund, eller någon annan, inte agerar som någon
            typ av förlängd arm till staten. Ett viktigt skäl för att avskaffa
            vigselrätten är att bättre kunna garantera att alla medborgare
            behandlas lika. Ingen behöver vända i dörren för att den som ska
            förrätta vigseln har betänkligheter av exempelvis teologiska skäl.
            På samma vis är detta ett sätt att hindra staten från att lägga
            sig i det som borde vara religiösa samfunds interna angelägenheter.
            Äktenskap och vigsel är för många i grunden begrepp med ett religiöst
            ursprung. I religionsfriheten ligger vikten av att värna de religiösa
            samfundens rätt att själva definiera innehållet i centrala teologiska
            begrepp. För dem som lägger in en religiös betydelse i äktenskapet
            är vigselceremonin att betrakta som en gudstjänst. Staten ska
            inte ha synpunkter på när, hur och för vem gudstjänster anordnas.
          </p>
          <p xml:id="i-R1ajdWcHFxg9mDNWMzLFNJ">
            Det finns naturligtvis skäl mot att avskaffa vigselrätten, och
            de måste diskuteras öppet. För många blir det lite krångligare
            att gifta sig, eftersom de som också vill ha en välsignelseceremoni
            behöver vända sig till två instanser mot tidigare en instans.
            Det finns också de som menar att fråntagandet av vigselrätten
            riskerar att leda till att äktenskapet/giftermålet/den registrerade
            samlevnaden inte blir mer än ett avtal och att dess roll därmed
            riskerar att urholkas.
          </p>
          <head xml:id="i-DQaaBE3k3vQeNVG21G1wv9" type="h2">
            Vad har utredningen sagt?
          </head>
          <p xml:id="i-9BS6ZYbnpXEF4qug9j23zC">
            Utredningen Äktenskap för par med samma kön Vigselfrågor (SOU
            2007: 17) går igenom några argument för och emot de olika modellerna
            men landar i att den nuvarande ordningen bör behållas samtidigt
            som äktenskap ska kunna ingås även av samkönade par. Detta beror
            främst på att det inte anses finnas några egentliga skäl till
            förändring. De argument som främst förs fram handlar om opinionen
            och praktiska skäl. Utredningen avfärdar förslaget om vigselplikt.
            Enligt utredningen måste det införas vigselplikt för att det ska
            kunna betraktas som diskriminering att ett trossamfund inte vill
            viga ett par. Vigselförrättare inom ett trossamfund är skyldiga
            att följa det trossamfundets interna föreskrifter, och det blir
            således en intern fråga för respektive samfund att hantera den
            här typen av frågor. Utredningen menar att vigselplikt skulle
            innebära en för stor inskränkning och att det exempelvis skulle
            vara omöjligt att avgränsa vigselplikten så att den omöjliggör
            att vägra viga par av samma kön. Det kan finnas andra skäl till
            att ett par nekas vigsel i ett trossamfund.
          </p>
          <p xml:id="i-4VytBGQhG8jBXZkLytP5jz">
            Företrädare för flera samfund har sagt att de kommer att avsäga
            sig vigselrätten om det blir aktuellt med vigselplikt. Detta anser
            utredningen vara problematiskt eftersom det i praktiken skulle
            leda till en övergång till i huvudsak borgerliga vigslar. Eftersom
            utredningen anser att det finns många skäl som talar emot ett
            obligatoriskt civiläktenskap, anses inte en sådan utveckling vara
            av godo.
          </p>
          <p xml:id="i-YR6NuZofDSh9QP5uAwzcJW">
            Utredningens remissinstanser uttryckte olika åsikter kring detta
            ställningstagande, och det fanns flera tunga sådana som uttryckte
            sitt stöd för en civilrättslig registrering eller att det bara
            bör vara borgerligt ingångna äktenskap som skulle ge civilrättslig
            verkan.
          </p>
          <head xml:id="i-EaPNhHP3zstNbTvN7Y6Dmy" type="h2">
            Propositionens ställningstagande
          </head>
          <p xml:id="i-X4fiGzBsq3eAb1B32yCZwr">
            Regeringens proposition landar utifrån betänkandet Äktenskap
            för par av samma kön vigselfrågor (SOU 2007:17) i att den frivilliga
            vigselrätten ska behållas. De huvudsakliga skälen till det är
            att det skulle innebära en rad praktiska svårigheter att ändra
            ordningen till en civilrättslig registrering/vigsel och att de
            flesta anser att nuvarande ordning fungerar. Dessutom skulle det
            innebära att Sverige skilde ut sig jämfört med övriga nordiska
            länder.
          </p>
          <p xml:id="i-6Q9JWtn5PbXMaH2KwnBpas">
            Regeringen menar dock att dagens ordning, att trossamfunden inte
            är skyldiga att förrätta vigsel, ska förtydligas i lag.
          </p>
          <head xml:id="i-HPRF3U5E9127yCRXNoikB5" type="h2">
            Vår sammanvägda åsikt gällande vigselrätten
          </head>
          <p xml:id="i-BjgkwNwUzWQESM2YQqxd1x">
            Det är rätt av utredaren att förorda valfrihet mellan vigsel
            i trossamfund och borgerlig vigsel. Detta har ett starkt stöd
            hos allmänheten. Det är också klokt att inte föreslå någon vigselplikt,
            vare sig för vigselförrättare inom trossamfund eller för samfunden.
            Propositionens förslag att vi ska behålla nuvarande ordning för
            vigselrätten har vi kristdemokrater i sak inget att invända emot,
            eftersom propositionen inte innehåller något förslag i övrigt
            om könsneutrala äktenskap.
          </p>
          <p xml:id="i-P3aPf2aoeuYHaFYeC1Ddqi">
            Redan i dag görs betydande delar av handläggningen vid vigsel
            av statliga myndigheter i myndighetsutövningsprocessen genom hinderprövning
            (Skatteverket) och utfärdande av äktenskapscertifikat (utfärdas
            av Skatteverket för svenska medborgare och är avsett för vigsel
            inför utländsk myndighet). När äktenskap upplöses utförs all myndighetsutövning
            av statliga myndigheter.
          </p>
          <p xml:id="i-4iSWnKU6kbEsJ7sTzfpj13">
            Skulle riksdagen däremot bifalla Kristdemokraternas hemställan
            om införande av en civilrättsligt reglerad samlevnad bör endast
            staten ha rätt att viga/registrera. Skälet är dels de religiösa
            samfundens självbestämmande, dels allas rätt till likabehandling
            av staten vid myndighetsutövning. De praktiska problem som kan
            uppstå kring vem som ska sköta förfarandet och exakt hur det ska
            gå till är inte större än att de går att lösa. Exempelvis vore
            det rimligt att Skatteverket eller länsstyrelsen representerade
            staten. Det är viktigt att komma ihåg att nuvarande ordning bara
            gällt sedan 1951 och att det vi nu föreslår påminner mycket om
            vad som gällde innan för alla dem som inte gifte sig i Svenska
            kyrkan. De som exempelvis var baptister gifte sig borgerligt för
            att sedan ingå äktenskap under en gudstjänst i sitt eget religiösa
            sammanhang.
          </p>
          <head xml:id="i-NFgWnuuUCha4UDqvyFBkqk" type="h1">
            Internationellt
          </head>
          <p xml:id="i-RL8Err4UNvxjpiMXHXvP8w">
            Samtidigt som den svenska utredningen gjordes tillsattes en utredning
            i Frankrike. Denna hade barnperspektivet i fokus, till skillnad
            från den svenska som gjordes utifrån ett vuxenperspektiv. Den
            franska kommissionsrapporten lyfter fram äktenskapets symbolvärde:
            Kravet på att utvidga äktenskapet således härrör från ett annat
            resonemang: det handlar om att, genom bekräftelsen av alla pars
            lika rättigheter, erhålla ett slags socialt erkännande. Detta,
            fortsätter rapporten, kan tyckas paradoxalt i en tid då äktenskapet
            inte längre utgör en obestridlig social norm vare sig för par
            eller ens för familjer. Det rättsliga skyddet påverkas inte även
            om man behåller två begrepp. Den franska utredningen kom också
            utifrån barnperspektivet fram till en annan slutsats, nämligen
            den att behålla äktenskapet som samlevnadsform för en man och
            en kvinna skulle gälla också fortsättningsvis och att man avsåg
            att förstärka det registrerade partnerskapet.
          </p>
          <p xml:id="i-BuNYUwg5n8kPr8dk8U7F61">
            Internationellt sett kan det bli problematiskt om Sverige inför
            en könsneutral äktenskapsbalk. Detta påtalas också av flera remissinstanser.
            De internationella komplikationer som kan uppstå illustreras av
            att det redan i nuläget är problem med registrerat partnerskap
            på våra ambassader runt om i världen. Vissa stater motsätter sig
            sådana förrättningar och har lagar som inte tillåter dem. I en
            del länder har inställningen varit att registrering av partnerskap
            skulle betraktas som en legalisering av en kriminell handling.
            I andra länder har inställningen varit att registrering av partnerskap
            är olaglig eller på annat sätt strider mot rättsordningen eller
            familjerättslagstiftningen.
          </p>
          <p xml:id="i-Q8ftgzJSygSrkD8iEnJc8b">
            Hittills är det få länder i världen som har könsneutrala äktenskapslagar.
            I dagsläget är det endast Nederländerna (2001), Belgien (2003),
            Spanien (2005), Kanada (beslut gällande hela Kanada togs 2005),
            Sydafrika (2006), Norge (2009) samt delstaterna Massachusetts
            och New Jersey i USA som har sådana lagar. I Nederländerna och
            Belgien saknar kyrkorna vigselrätt. Det bör tilläggas att man
            i dessa länder tidigare inte haft möjlighet till registrerat partnerskap.
            (I Kanada kunde partnerskapsregistrering ske på provinsiell nivå.
            Det i Spanien tidigare registrerade partnerskapet är inte jämförbart
            med svenskt partnerskap eftersom det endast medförde begränsade
            rättigheter och rättsverkningar.) Undantaget är Nederländerna
            där alla par, både homo- och heterosexuella, kan välja mellan
            att ingå samboavtal, registrera partnerskap eller gifta sig. Sydafrika
            tog beslut år 2005 att införa en ordning med äktenskap för par
            med samma kön och registrerat partnerskap som alternativ.
          </p>
          <p xml:id="i-KjLyUhYnCFAMgTnHmSzpAU">
            Det bör nämnas att i länder som Spanien, Frankrike, Tyskland
            och Brasilien handlar det om att man först gifter sig civilrättsligt
            för att sedan, om man så önskar, ha en religiös välsignelseceremoni.
          </p>
          <p xml:id="i-Nt6JfcFZjmieMzgXGuJ4rj">
            Förespråkare för ett införande av en könsneutral äktenskapsbalk
            menar ibland att det skulle bli lättare för homosexuella att få
            sin relation accepterad utomlands om samlevnadsformen kallades
            för äktenskap i stället för registrerat partnerskap. Det är osannolikt.
            Internationellt sett kan det bli problematiskt om Sverige inför
            en könsneutral äktenskapsbalk. Hittills är det få länder som har
            en sådan ordning, och många länder accepterar inte homosexuella
            äktenskap. Ett homosexuellt par som ingått äktenskap i Sverige
            kan upptäcka att det inte alls har samma rättsverkningar om de
            bosätter sig eller vistas i ett annat land.
          </p>
          <p xml:id="i-LWJpo9zDPZuhfQ8opotrii">
            Införandet av civilrättsligt reglerad samlevnad är enda sättet
            att garantera att alla par som vill gifta sig behandlas lika och
            är också en rimlig konsekvens av delningen mellan kyrka och stat.
            Genom att återföra äktenskapsbegreppet till det civila samhället
            respekterar vi dess djupa kulturella och religiösa innebörd. I
            många länder världen över gäller redan civilrättsligt reglerad
            samlevnad, och där har det inte framkommit några påtagliga olägenheter
            med detta system.
          </p>
        </div>
        <div type="motSignatures">
          <list>
            <item xml:id="i-JxyJm3ppuvJbW1GT1PT3sS" who="i-Fa75ePV6JC2wN91aE4xcYD">
              Stefan Attefall (kd)
            </item>
            <item xml:id="i-TFS8uweMqpNw3G2waRwKsc" who="i-h1aVBzexdmWPt4dFvXiYA">
              Inger Davidson (kd)
            </item>
            <item xml:id="i-9TzyGUY9bhAuZbRreaxy8P" who="i-WJM6edqhGfBK1ijhNxfgoj">
              Chatrine Pålsson Ahlgren (kd)
            </item>
            <item xml:id="i-8yyhPGuT2L9Tt2FGWPCWsX" who="i-JuBXXY8rg7e17ax8wgpWHG">
              Dan Kihlström (kd)
            </item>
            <item xml:id="i-EzCsNoNNcvASLizAj11YpY" who="i-4pfVnS8LNwychZJ7RaUufZ">
              Else-Marie Lindgren (kd)
            </item>
            <item xml:id="i-8stxp7SvrfQCgBtow49trq" who="i-Ybw8JnrmHGCsqpipBke8a7">
              Mikael Oscarsson (kd)
            </item>
            <item xml:id="i-JFh9axjCh9ZAMVhkR74568" who="i-EFJ93MgPh6dJrzDB1Tt657">
              Yvonne Andersson (kd)
            </item>
          </list>
        </div>
      </div>
    </body>
  </text>
</TEI>
