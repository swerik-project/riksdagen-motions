<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0269/mot_200102_MJ_0269-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ269 pnr: m1548
          </p>
          <p>
            Motion till riksdagen 2001/02:MJ269
          </p>
          <p>
            av Per-Samuel Nisser och Ola Karlsson (m)
          </p>
          <p>
            Avfallsförbränning
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            anförs i motionen om avfallsförbränning.
          </p>
          <p>
            Motivering
          </p>
          <p>
            Med deponiskatt och hårdare krav på deponier planerar nu många
            kommuner att bygga nya förbränningsanläggningar för avfall. Att
            tillvarata den energi som finns i avfallet är i dag den vanligaste
            metoden för behandling av hushållsavfall i Sverige. Det finns
            i dag 22 anläggningar för sopförbränning i landet. Samtidigt som
            värme och i vissa fall el effektivt produceras vid anläggningarna
            reduceras volymen till en tiondel av ursprunget och vikten till
            en fjärdedel. Hushållsavfall består till allra största delen av
            förnyelsebart material och bidrar endast marginellt till växthuseffekten
            då det förbränns. Brännbart hushållsavfall är en inhemsk resurs
            som bör tas tillvara. Svenska myndigheter har sedan länge ställt
            höga miljökrav på dessa anläggningar, vilket är viktigt. Genom
            EU-direktiv kommer även skärpningar för utsläpp till vatten och
            luft. I Sverige sker en rad förändringar av lagstiftningen på
            avfallsområdet. Från år 2002 blir det förbjudet att deponera utsorterat
            brännbart avfall. Tre år senare träder ett förbud i kraft mot
            att deponera organiskt avfall. Runt om i landet pågår nu planering
            för hur man skall ta hand om det avfall som inte längre får läggas
            på deponi. Det visar sig att om alla anläggningar för såväl avfallsförbränning
            som biologisk behandling som i dag planeras och diskuteras blir
            verklighet, ökar kapaciteten med nära 100 procent för båda behandlingssätten.
            Trots detta bedöms kapacitetsbristen bli mycket stor. Beträffande
            materialåtervinningen uppskattar Naturvårdsverket att ökningen
            av återvinningen endast blir ca 4 till 6 procent till år 2005
            och bidrar således endast marginellt till att minska den kapacitetsbrist
            som kommer på grund av deponiförbuden.
          </p>
          <p>
            21
          </p>
          <pb facs="riksdagen-motions-pdf/data/200102/mot_200102_MJ_0269/mot_200102_MJ_0269-0002.pdf"/>
          <p>
            2001/02:MJ269
          </p>
          <p>
            22
          </p>
          <p>
            Det är viktigt att kommuner och andra aktörer får långsiktiga
            förutsättningar, speciellt när det förbereds mycket stora investeringar
            i kommande anläggningar. Därför bör man inte öka avgifter eller
            skatter vare sig på avfallsförbränningsanläggningar eller på avfallet.
            Det skulle innebära att mer avfall läggs på deponi, vilket medför
            risk för högre deponiskatt o.s.v. Allt får till slut betalas av
            konsumenten utan att miljön förbättras. Det enda som förbättras
            blir statens kassa.
          </p>
          <p>
            Stockholm den 2 oktober 2001
          </p>
          <p>
            Per-Samuel Nisser (m) Ola Karlsson (m)
          </p>
        </div>
      </div>
    </body>
  </text>
</TEI>
