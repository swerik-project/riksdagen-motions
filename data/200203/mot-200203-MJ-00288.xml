<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0288/mot_200203_MJ_0288-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ288 pnr: m1341
          </p>
          <p>
            Motion till riksdagen 2002/03:MJ288
          </p>
          <p>
            av Marietta de Pourbaix-Lundin och Göran Lindblad (m)
          </p>
          <p>
            Jakten på varg
          </p>
          <p>
            1 Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av att fastställa en miniminivå för
            vargstammen på 500 individer eller 50 vargföryngringar i Sverige
            per år. 2. Riksdagen begär att regeringen beslutar ändra 28 8
            jaktförordningen så att vargen inte skall omfattas av denna paragraf
            i enlighet med vad som anförs i motionen.
          </p>
          <p>
            2 Motivering
          </p>
          <p>
            Vi svenskar verkar vara lätt kluvna i vår inställning till djuren.
            Vi reagerar starkt på olika reportage om djurplågeri i olika former
            när det gäller kor, grisar och hästar. Vi engagerar oss starkt
            för regnskogens bevarande liksom för natur med en unik flora och
            fauna. Vi upprörs över oljetransporter i känsliga vatten, som
            till exempel vid Galapagosöarna där många sällsynta djurarter
            hotas. Vi tar starkt avstånd från tjuvjakt på elefant, noshörning,
            flodhäst och lejon i avsatta reservat i Afrika. Vi berörs på djupet
            av ihjälklubbning av sälar och av hänsynslös valfångst som genomförs
            av norska och japanska industriella valfångstfartyg. Trots en
            del tillbud med dödlig utgång och fara för befolkning och andra
            djur finns inga svenska krav på utrotning av krokodil, tiger,
            haj, vissa giftiga ormar eller spindlar. Tvärtom skulle vi uppröras
            om det blev aktuellt.
          </p>
          <p>
            3 Rovdjursskräck på hemmaplan
          </p>
          <p>
            När vi sedan kommer till att diskutera de svenska rovdjursstammarna
            hörs plötsligt ett annat tonläge. Många står skräckfyllda inför
            en ökning av varg-
          </p>
          <pb facs="riksdagen-motions-pdf/data/200203/mot_200203_MJ_0288/mot_200203_MJ_0288-0002.pdf"/>
          <p>
            2002/03:MJ288
          </p>
          <p>
            och björnstammarna. Jägarna värnar sina intressen att få skjuta
            av djurstammar. Renskötseln har sina intressen av att vissa rovdjur
            helst utrotas, åtminstone inom de aktuella renbetesområdena. Tjuvjakten
            är tämligen utbredd. Vi måste få en sådan kunskap om och naturlig
            inställning till även rovdjursstammarna att de kan få tillåtas
            växa till en nivå där de långsiktigt kan överleva som djurarter
            i vårt land. Motstående intressen, som till exempel renskötsel
            och jakt, måste när det gäller djurarter som är hotade ur överlevnadssynpunkt
            klart och tydligt avvisas. Det är viktigt att agera hemma på det
            sätt vi önskar att andra agerar hos sig.
          </p>
          <p>
            4 200 individer är inte för många
          </p>
          <p>
            Riksdagen beslutade relativt nyligen om en "sammanhållen rovdjurspolitik",
            där bl.a. vargstammen tas upp. I regeringens proposition som också
            blev riksdagens beslut föreslogs som etappmål för vargstammen
            i Sverige 20 föryngringar per år, vilket motsvarar totalt cirka
            200 individer. Stockholms universitet framhöll att den föreslagna
            nivån är påtagligt mycket lägre än den nivå forskargruppen anger
            som lägsta nivå för kortsiktigt bevarande. Liknande synpunkter
            redovisades av Uppsala universitet. Naturvårdsverket ansåg att
            en rimlig miniminivå för vargstammen skulle kunna vara åtminstone
            500 individer. Regeringens förslag motiverades med att det är
            avgörande för vargstammen att man får förståelse hos lokalbefolkningen
            för utvecklingen och att vargförekomsten skapar konflikter med
            näringsintressen och jaktintressen. Regeringen och riksdagen bedömde
            inte att man i dagsläget kan få bred acceptans för en vargstam
            av den storlek som krävs för att arten skall kunna bedömas som
            långsiktigt hållbar.
          </p>
          <p>
            5 Nya förutsättningar
          </p>
          <p>
            Allt detta har nu enligt vår uppfattning kommit i annan dager
            efter Norges kallsinniga och egenmäktiga avskjutning av vargar.
            Norge har trots kraftiga protester skjutit ett tiotal vargar.
            Dessa vargar är inte Norges nationella vargar, utan de utgör delar
            av den gemensamma vargstam som rör sig över våra gränser. Vi anser
            att det nu finns allt starkare skäl att som en miniminivå för
            vargstammen fastställa 500 individer eller 50 vargföryngringar
            i Sverige per år.
          </p>
          <pb facs="riksdagen-motions-pdf/data/200203/mot_200203_MJ_0288/mot_200203_MJ_0288-0003.pdf"/>
          <p>
            6 Ingen skyddsjakt utan beslut
          </p>
          <p>
            Vi anser också, med hänvisning till bland annat Norges vargjakt,
            att riksdagens beslut att varg skall omfattas av 28 8 jaktförordningen
            skall omprövas. Skyddsjakt utan myndighetsbeslut är många gånger
            svår att skilja från ett jaktbrott. Denna möjlighet kan på sikt
            innebära att fredningen av rovdjuren sätts ur spel.
          </p>
          <p>
            Stockholm den 20 oktober 2002
          </p>
          <p>
            Marietta de Pourbaix-Lundin (m) Göran Lindblad (m)
          </p>
          <p>
            2002/03:MJ288
          </p>
        </div>
      </div>
    </body>
  </text>
</TEI>
