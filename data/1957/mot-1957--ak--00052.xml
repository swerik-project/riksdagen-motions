<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__52/mot_1957__ak__52-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Andra kammaren, nr 52 år 1957
          </p>
          <p>
            Nr 52
          </p>
          <p>
            Av herr Magnusson i Borås m. fl., angående viss ändring av för-
            ordningen om investeringsavgift för år 1957.
          </p>
          <p>
            Av olika skäl har frågan om en utökad användning av inhemska
            bräns- len då och då tagits upp till behandling. Anledningen kan
            ha varit att man av rent nationalekonomiskt intresse velat undersöka
            möjligheterna att ut- nyttja inom landet befintliga bränsletillgångar.
            Det kan ha rört sig om beredskapssynpunkter och det kan även ha
            berott på skogsbrukets eget in- tresse att finna avsättning för
            vissa mindervärdiga delar av skogsproduk- tionen. Vilket motivet
            än har varit till att man försökt få en ökad an- vändning av vedbränsle
            har det städse visat sig att ekonomiska svårig- heter eller andra
            hinder gjort att man inte uppnått nämnvärda resultat. Under de
            två sistförflutna åren har i riksnämndens för ekonomisk för- svarsberedskap
            regi med hjälp av statsmedel en rätt omfattande undersök- nings-
            och försöksverksamhet i fråga om användandet av vedflis för bräns-
            leändamål bedrivits. Arbetet har under ledning av en expertkommitté
            och tillkallade skogs- och eldningsexperter gått ut på att klarlägga
            hithörande frågor. Sålunda har man undersökt sättet för tillvaratagandet
            av skogs- avfall och mindervärdigt virke samt dettas vidare behandling,
            transport till eldningsanläggningen, anordningar vid denna för
            automatisering av eld- ningen samt ingående prov för ernående
            av bästa möjliga värmeeffekt. Med andra ord är hela händelseförloppet
            från råvaran i skogen och fram till producerad värme föremål för
            undersökning. Det förhåller sig emellertid så att själva eldningsprocessen
            och de tek- niska problemen i samband med eldningen tidigare får
            anses fullständigt lösta. Däremot är man i fråga om tillvaratagandet
            av skogsavfall, främst klenvirke och dettas beredning till bränsle
            i lämplig form, ännu osäker, och den pågående undersökningen har
            därför som en av sina viktigaste punkter på programmet att utreda
            hur skogsavfallet skall tillredas i sko- gen, transporteras därifrån
            samt förvandlas till flis. Man har numera fun- nit att flisning
            av ved är den enda metoden att på ett ekonomiskt riktigt sätt
            möjliggöra automatisering av eldningen. Automatisering är nämligen
            en nödvändig förutsättning för eldning med vedbränsle. Vid sidan
            av den rena försöksverksamheten skall även intresset för eldning
            med flis stimu- leras, vilket icke minst ur beredskapssynpunkt
            är en för hela landet myc- ket betydelsefull fråga. I konkurrens
            med fossila bränslen och oljor har det alltid visat sig svårt
          </p>
          <pb facs="riksdagen-motions-pdf/data/1957/mot_1957__ak__52/mot_1957__ak__52-002.pdf"/>
          <p>
            Motioner i Andra kammaren, nr 52 år 1957 13
          </p>
          <p>
            för vedbränslen att ekonomiskt hävda sig. Varje extra kostnadsbelastning
            på fliseldningen verkar därför antingen helt hindrande för denna
            eller i varje fall starkt inskränkande. Under hänvisning härtill
            hemställes, att riksdagen måtte besluta sådan ändring av förord-
            ningen om investeringsavgift för år 1957 att anläggningar avsedda
            att framställa flis för bränsleändamål samt an- ordningar vid
            värmeanläggningar avsedda att möjliggöra eller underlätta sådan
            eldning icke måtte påföras investe- ringsavgift.
          </p>
          <p>
            Stockholm den 22 januari 1957
          </p>
          <p>
            Tage Magnusson Bengt Sjölin Sven Antby i Borås Axel Rubbestad
            T. G. v. Seth Axel Gustafsson i Borås
          </p>
          <p>
            James I. A. Dickson Hans Nyhage
          </p>
        </div>
      </div>
    </body>
  </text>
</TEI>
