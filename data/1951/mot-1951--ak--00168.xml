<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__168/mot_1951__ak__168-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 168. 3
          </p>
          <p>
            Nr 168.
          </p>
          <p>
            Av herr von Friesen, om inrättande av en personlig professur
            vid medi- cinska högskolan i Göteborg åt docenten A.V. Engström.
          </p>
          <p>
            I framställning till organisationskommittén för medicinska högskolan
            i Göteborg har professorn i histologi hemställt, att prosektorsbefattningen
            i histologi utbytes mot en personlig professur i histologisk biofysik
            för docen- ten i medicinsk cellforskning vid karolinska institutet
            A. V. Engström. Till stöd härför har anförts, bland annat, följande.
            Prosektorsbefattningen i fråga hade redan två gånger kungjorts
            till ansökan ledig utan att kunna tillsättas med ordinarie innehavare.
            Med befattningen förenade göromål be- stredos för närvarande av
            en medicine licentiat med utbildning i histologi. Inom institutionen
            funnes en god uppsättning fysikalisk apparatur, vilken byggts
            under ledning av institutionschefen och avsetts för de forskningar,
            som bedrevos vid institutionen och som omfattade cellernas kemi
            och fysi- kaliska egenskaper. Härvid kommo ultramikrokemiska och
            mikrospektro- grafiska metoder till användning, vilka under de
            senare åren utarbetats inom den histologiska forskningen. Några
            av de viktigaste metoderna i detta avse- ende hade utarbetats
            av svenska forskare. För bedrivande av en intensifierad forskning
            inom området och för ett effektivt utnyttjande av den nyss an-
            givna apparatuppsättningen vore det av synnerlig vikt att även
            den andra ordinarie befattningen vid institutionen vore besatt
            med innehavare med utbildning i histologisk biofysik. Resultat
            av grundläggande natur över cellernas och vävnadernas sammansättning
            och funktioner hade under de senaste åren vunnits i snabb takt
            och det vore önskvärt, att resultaten kunde nyttiggöras i undervisningen
            genom att till institutionen vore knuten en person, som i sitt
            forskningsarbete vore livligt verksam beträffande de aktuella
            frågeställningarna inom detta område. — Med hänsyn till vad som
            anförts beträffande institutionens utrustning och arbetsprogram
            samt un- dervisningen vore det av största betydelse att till högskolan
            kunna knyta docent Engström. Engström, som är född år 1920, hade
            avlagt medicine kandidatexamen år 1943 och tjänstgjort såsom amanuens
            och assistent vid institutionen för cellforskning vid karolinska
            institutet. År 1946 hade Eng- ström disputerat för medicine doktorsgrad
            och därvid tilldelats högsta betyg samt 1947 förordnats till docent
            i medicinsk cellforskning vid institutet. Hösten 1949 hade Engström
            utsetts till innehavare av ett forskarstipendium. Engström hade
            publicerat ett trettiotal arbeten inom ämnet. I sin vetenskap-
            liga forskning behandlade Engström metodiken för bestämning av
            cellers och celldelars torrvikt med hjälp av röntgenspektrografi.
            Tillämpningen av denna metod syntes öppna ett nytt fält för elementaranalys
            inom cellernas ytterligt små dimensioner. I sin gradualavhandling
            hade Engström fram- lagt den teoretiska bakgrunden för metoder
            för elementaranalys inom cell-
          </p>
          <pb facs="riksdagen-motions-pdf/data/1951/mot_1951__ak__168/mot_1951__ak__168-002.pdf"/>
          <p>
            6 Motioner i Andra kammaren, nr 168.
          </p>
          <p>
            dimensioner med tillhjälp av röntgenspektrografi. Den tekniska
            delen av avhandlingen omfattade modellförsök samt beskrivning
            av en apparatur för bestämning av element ned till atomnummer
            12. Med hjälp av apparaturen hade Engström hittills utfört bestämning
            av kalcium, fosfor, zink, jod och svavel samt indirekt bestämning
            av äggviteämnen efter fixering med wol- fram. Metoden hade visat
            sig utomordentligt effektiv. — Engström hade även utarbetat en
            viktig metod för en detaljerad cellanalys. För att på fotografisk
            väg mäta absorptionen hos cellstrukturer användes kontinuerlig
            röntgen- strålning. Genom jämförelse med absorptionen hos ett
            referenssystem av olika tjocka lager av kollodiumhinnor med känd
            vikt per ytenhet kunde en vägning utföras av enstaka cellstrukturers
            massa. Härigenom hade öppnats utomordentliga möjligheter för en
            detaljerad cellanalys. En viktig förut- sättning vid cellanalyser
            vore, att objektet icke förstördes genom analysen. Engströms metod
            uppfyllde detta krav och de erhållna resultaten kunde korreleras
            med den cytologiska bilden. — Engströms metoder och resultat från
            deras tillämpningar på biologiska problem hade blivit internationellt
            uppmärksammade och Engström hade vid flera tillfällen inbjudits
            att före- läsa vid universiteten i USA. I en nyligen utkommen
            bok, »Techniques of Histo- and Cytochemistry» hade professorn
            i fysiologisk kemi vid Univer- sity of Minnesota D. Glick ägnat
            stort utrymme åt Engströms metod för ultramikroelementaranalys.
            Framställningen härom inleddes med orden: »one of the most significant
            advances in histo- and cytochemical technique has come from the
            work of Engström». — Vid besättandet av ett ledigblivet forskarstipendium
            vid karolinska institutet utreddes Engströms vetenskap- liga meriter
            av tillkallade sakkunniga, professorerna E. Hammarsten och J.
            Runnström, vilka i sina utlåtanden vitsordat, att Engström såsom
            säll- synt originell och mångsidig forskarbegåvning visat utmärkt
            kompetens för erhållande av forskarstipendium och framhållit hans
            metoder såsom nyska- pande för histologi och cellforskning. Organisationskommittén,
            som övervägde vad institutionschefen i detta ärende anfört, uttalade,
            att den omständigheten, att så stora svårigheter yppat sig att
            för prosektorsbefattningen i histologi erhålla en kompetent kraft
            är ägnad att inge bekymmer både ur undervisningens och forskningens
            synpunkt. Ett genomförande av det föreliggande förslaget skulle
            icke blott lösa ifrågavarande problem. Därigenom skulle även till
            högskolan knytas en ung, originell och mångsidigt begåvad forskare,
            som redan utfört betydelse- fulla arbeten inom cytologi och biokemi
            och som utan tvivel kan väntas under kommande år berika forskningen
            inom denna disciplin med ytter- ligare tungt vägande insatser.
            I avsikt att noga utröna Engströms vetenskap- liga skicklighet
            har kommittén inhämtat expertutlåtanden från professo- rerna G.
            Glimstedt, Lund, J. Runnström, Stockholm och H. Hydén, Göteborg,
            samt från professorn i fysiologisk kemi vid University of Minnesota,
          </p>
          <pb facs="riksdagen-motions-pdf/data/1951/mot_1951__ak__168/mot_1951__ak__168-003.pdf"/>
          <p>
            Motioner i Andra kammaren, nr 168. 1
          </p>
          <p>
            D. Glick och föreståndaren för avdelningen för biologi vid Massachusetts
            Institute of Technology F. O. Schmitt. I samtliga utlåtanden vitsordas,
            att Engström är en sällsynt mångsidig, begåvad och lovande forskare,
            som re- dan lämnat tungt vägande bidrag till lösandet av viktiga
            problem inom cell- forskningen och vars fortsatta arbete avvaktas
            med största intresse av den vetenskapliga värden. Av vad i detta
            ärende förekommit har organisationskommittén övertygats, att det
            för högskolan skulle vara av synnerligen stort värde att Engström
            bleve knuten till högskolan såsom professor i cytologi med biofysik.
            Orga- nisationskommittén har funnit Engströms kvalifikationer
            inom detta om- råde utomordentligt goda. Inrättandet av en personlig
            professur i ämnet för Engström synes utgöra den lämpligaste åtgärden
            för att tillvarataga hans sällsynta forskarbegåvning. Under åberopande
            av vad sålunda anförts hemställer organisationskom- mittén, att
            från och med den 1 juli 1951 vid högskolan inrättas en personlig
            professur i cytologi med biofysik för docenten vid karolinska
            mediko-kirur- giska institutet A. V. Engström. Vid bifall härtill
            torde böra föreskrivas, dels att Engström skall hava att fullgöra
            den på prosektor i histologi an- kommande undervisningsskyldigheten
            och dels att prosektorsbefattningen skall hållas vakant så länge
            Engström är innehavare av den personliga pro- fessuren. . Vad
            organisationskommittén här anfört synes värt beaktande: Då Kungl.
            Maj:t icke funnit anledning upptaga förslaget, bör detsamma ändå
            bli före- mål för riksdagens prövning. Det torde till vad här
            anförts ytterligare kunna sägas, att det är ett betydande svenskt
            intresse att till en medicinsk läro- anstalt knyta en forskare
            av Engströms kapacitet, innan han genom förmån- liga erbjudanden
            utifrån knytes till främmande universitet eller forsknings- institut.
            Härtill kommer, att kostnaderna för ifrågavarande anordning icke
            ställa sig dyra. De utgöra endast skillnaden mellan professors-
            och prosektorslön. Till den senare befattningen äro medel ju redan
            anvisade, vilka icke kunna utnyttjas genom brist på kompetenta
            sökande. Med stöd av vad sålunda anförts yrkas,
          </p>
          <p>
            att riksdagen i skrivelse till Kungl. Maj:t måtte hemställa att
            prosekturen i histologi ombildas till en personlig professur åt
            docenten A. V. Engström och att härtill anvisa medel med ett av
            organisationskommittén vid medicinska högskolan före- slaget belopp.
          </p>
          <p>
            Stockholm den 25 januari 1951. Bertil v. Friesen.
          </p>
        </div>
      </div>
    </body>
  </text>
</TEI>
