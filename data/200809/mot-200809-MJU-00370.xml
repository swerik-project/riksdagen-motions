<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00370">
  <teiHeader>
    <fileDesc>
      <titleStmt>
        <title>Jakt och viltvård</title>
        <author corresp="i-BzccJvrsm3YED8gWPHwfGn">av Karl Gustav Abramsson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Jakt och viltvård</title>
          <idno type="rdwebb">GW02MJ370</idno>
          <rs type="number">MJ370</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ370/text</ref>
          <ref type="dokument_url_html">http://data.riksdagen.se/dokument/GW02MJ370</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ370</ref>
          <ref type="doc">http://data.riksdagen.se/fil/4B85CCB5-53CE-4C4E-BE3C-6C285522CAD8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BzccJvrsm3YED8gWPHwfGn</idno>
            <name>Karl Gustav Abramsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-JERWRnB227uTCW6FGLWfYs</idno>
            <name>Hans Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2mNEN1Zszf1P35pk3WZQhH</idno>
            <name>Michael Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FUL9KvaUxuHBwyMPQupvgX" type="signed"/>
        <correspContext corresp="i-FUL9KvaUxuHBwyMPQupvgX">
          <note type="signatory" corresp="i-BzccJvrsm3YED8gWPHwfGn"/>
          <note type="signatory" corresp="i-9xcMYrrML4AzXQ6jGcD6e2"/>
          <note type="signatory" corresp="i-JERWRnB227uTCW6FGLWfYs"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-2mNEN1Zszf1P35pk3WZQhH"/>
          <note type="signatory" corresp="i-KNqtzTyLq88RopWq6R35xs"/>
        </correspContext>
        <correspAction xml:id="i-VQSPQwdmRRUEWGSHMwTEB9" type="numbering">
          <date when="2008-10-07"/>
        </correspAction>
        <correspAction xml:id="i-Am8vhDXNsiJMXgMZVR7kHk" type="submission">
          <date when="2008-10-03"/>
        </correspAction>
        <correspAction xml:id="i-Ky2oKNddHzzMqFPisaaQXR" type="transfer">
          <date when="2008-10-02"/>
        </correspAction>
        <correspAction xml:id="i-KNntKu7i1eANxnUMUjycFk" type="assigned"/>
        <correspContext corresp="i-KNntKu7i1eANxnUMUjycFk">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2kJjB6Qr2ryrRZyx9HJLfv">
            Förslag till riksdagsbeslut
          </head>
          <list style="ol">
            <item xml:id="i-95zEnjGiDEzZHVCmhpCyyk">
              Riksdagen tillkännager för regeringen som sin mening vad som
              anförs i motionen om behovet av insatser för att i ökad utsträckning
              intressera unga människor, både män och kvinnor, för jakt och
              viltvård.
            </item>
            <item xml:id="i-CWHjGMLR1VVWvsrJJtzyC1">
              Riksdagen tillkännager för regeringen som sin mening vad som
              anförs i motionen om behovet av ett väl fungerande viltrapporteringssystem
              och också nödvändigheten av en återkommande inventering av viltstammarna.
            </item>
            <item xml:id="i-XQmNb32HsRpWHc2LXCVTYr">
              Riksdagen tillkännager för regeringen som sin mening vad som
              anförs i motionen om att Svenska Jägareförbundet även i fortsättning
              ska anförtros det allmänna uppdraget för ledning av jakt och viltvård
              och att detta uppdrag också ska innefatta rovdjuren.
            </item>
            <item xml:id="i-LY7z2kbfgkcHwx835R4FqP">
              Riksdagen tillkännager för regeringen som sin mening vad som
              anförs i motionen om behovet av en översyn av Viltvårdsfondens
              användning.
            </item>
            <item xml:id="i-Jc4PzxNVtZ4RxHWU1CQncW">
              Riksdagen tillkännager för regeringen som sin mening vad som
              anförs i motionen om att ett ersättningssystem för eftersök av
              trafikskadat vilt bör utredas.
            </item>
            <item xml:id="i-JfSbTxrZxfiXMJmpBUUbRL">
              Riksdagen tillkännager för regeringen som sin mening vad som
              anförs i motionen om en reformerad lagstiftning i fråga om eftersök
              av trafikskadat vilt för att eftersöken ska kunna genomföras på
              ett i alla avseenden lagligt sätt.
            </item>
            <item xml:id="i-9gESja6YyDwoMTdzFKVAAb">
              Riksdagen tillkännager för regeringen som sin mening vad som
              anförs i motionen om tillgången till jaktmarker för marklösa jägare,
              vilket ska kunna lösas bl.a. genom att i större utsträckning upplåta
              statens marker, och att detta ska kunna ske på rimliga ekonomiska
              villkor.
            </item>
            <item xml:id="i-EXynXcKK3MxTjVnubg5J95">
              Riksdagen tillkännager för regeringen som sin mening vad som
              anförs i motionen om jaktens betydelse för lokala entreprenörer
              och vikten av att balansen mellan upplåtelser till näringsverksamhet
              och den allmänna jakten kan upprätthållas och att verksamheten
              i så stor utsträckning som möjligt kan komma lokalbefolkningen
              till del.
            </item>
            <item xml:id="i-Rpn9SvhCFznxyUxw7ATNvn">
              Riksdagen tillkännager för regeringen som sin mening vad som
              anförs i motionen om behovet av en genomgång och utvärdering av
              vad som hänt sedan lagen om viltvårdsområden tillkom i början
              av 2000-talet.
            </item>
            <item xml:id="i-2PozAMirhPgzsuKZE3x63B">
              Riksdagen tillkännager för regeringen som sin mening vad som
              anförs i motionen om behovet av ytterligare insatser vad gäller
              säkerhetsfrågor i samband med jakt, vilket ska omfatta både säkerhet
              för människors liv och hälsa och givetvis också undvikande av
              onödigt lidande för djuren.
            </item>
            <item xml:id="i-RZpANy3tYKZ62NEkQP7AhR">
              Riksdagen tillkännager för regeringen som sin mening vad som
              anförs i motionen om att omotiverade avgifter inte bör läggas
              på blyanvändningen i jaktammunition.
            </item>
            <item xml:id="i-EVdpCZpjQBP8zsbFe9Aw3W">
              Riksdagen tillkännager för regeringen som sin mening vad som
              anförs i motionen om att trygga och förbättra den år 1993 beslutade
              fjälljaktsreformen.
            </item>
            <item xml:id="i-9wszTuccJh87ELRkGdStAP">
              Riksdagen tillkännager för regeringen som sin mening vad som
              anförs i motionen om nödvändigheten av ett reformerat älgförvaltningssystem,
              vilket även ska omfatta en avveckling av den s.k. dubbelregistreringen
              av älgjakt ovan odlingsgränsen.
            </item>
            <item xml:id="i-7byPmBdHQDPQm8ZC1Rk5UG">
              Riksdagen tillkännager för regeringen som sin mening vad som
              anförs i motionen om att införa licensjakt på björn och att införa
              bestämmelser som skulle tillåta åteljakt på björn i vissa fall.
            </item>
          </list>
        </div>
        <div type="motContent">
          <head xml:id="i-CaSqi7T4JLyHwo4owJNSLV" type="h1">
            Motivering
          </head>
          <p xml:id="i-QddyCSooLse4osVHV2zyy1">
            Jakt och viltvård utgör en viktig del i många människors vardag.
            Både för jägare och naturintresserade är möjligheten att jaga,
            spåra eller kanske fotografera vilt i den svenska naturen viktig.
          </p>
          <p xml:id="i-YFWbefSRKRash1y9CbEAXg">
            Jakten och viltvården är en tradition att bevara, samtidigt som
            kopplingen till fritids- och turistnäringen erbjuder stora utvecklingsmöjligheter.
            På det sättet är jakt och viltvård också av stor betydelse för
            sysselsättningen på landsbygden.
          </p>
          <p xml:id="i-8n4HFstSaErhqqe4mcmS2D">
            Rekryteringen av nya unga jägare, både män och kvinnor, är en
            viktig förutsättning för att jakten och viltvården ska fungera
            i framtiden. De ungas tillträde till jakten har minskat betydligt
            under de senaste tio femton åren. Detta förhållande kan kanske
            främst kopplas till att många unga idag växer upp i storstad och
            storstadsnära områden och inte kommer i kontakt med viltet och
            jakten på samma sätt som de som bor på landsbygden. Vi tror att
            särskilda insatser behövs för att inte jakt- och viltvårdsintresset
            ska minska ytterligare. Det behövs både frivilliginsatser och
            också samhälleliga stimulanser för att klara det åtagandet.
          </p>
          <p xml:id="i-3Tfut8KxMELkch3U1Urvrs">
            Sverige ska vara ett föregångsland när det gäller att förvalta
            våra natur­resurser och de vilda djuren. Vilt är en begränsad
            och gemensam resurs. Om vi förvaltar vårt vilt på ett bra sätt,
            med balans mellan tillgång och avskjutning, kommer vi också att
            få vilda djur som mår bra. Tillgången på vilt påverk as av det
            lokala jaktuttaget, men även av vad som händer utanför Sve­ riges
            gränser, som globala miljöförändringar. Detta betyder att förvaltningen
            på lokal nivå är kopplad till flera andra nivåer regionalt, nationellt,
            europeiskt, globalt något som vi också måste beakta.
          </p>
          <p xml:id="i-JHAber5r3zbAbSN97iBeEe">
            Hela Sverige ska leva och utvecklas. Även i rovdjurstäta områden
            måste det finnas möjlighet till säker djurhållning. Vi måste alla
            kunna njuta av skog och mark och känna oss trygga där vi bor.
          </p>
          <p xml:id="i-BbKt5uLuiQMsBnth4wvHd">
            För hållbara viltstammar krävs en viltförvaltning som har ekologiska,
            ekonomiska och sociala utgångspunkter. Vidare gäller att kunskapen
            om viltstammarnas sammansättning och geografiska spridning grundas
            på faktiska förhållanden. Denna kunskap kan erhållas genom ett
            väl fungerande viltrapporteringssystem och genom återkommande
            inventeringar av viltstammarna.
          </p>
          <p xml:id="i-Qg14nToWafSjC4meEGtB72">
            Jakten ska vidare ske på ett för viltet och samhället accepterat
            sätt. Därför måste höga krav ställas på att jakt sker på ett etiskt
            sätt.
          </p>
          <p xml:id="i-DaW9K2eKiJBnNLYzoRiaoe">
            Ledningen av jakten och viltvården i Sverige har sedan mycket
            lång tid tillbaka skötts av Svenska Jägareförbundet genom det
            så kallade allmänna uppdraget. Förbundet har skött detta uppdrag
            på ett mycket föredömligt och skickligt sätt. Vi anser att Svenska
            Jägareförbundet ska anförtros uppgifter inom det allmänna uppdraget
            och att detta också görs heltäckande på sådant sätt att även rovdjursfrågorna
            inkluderas.
          </p>
          <p xml:id="i-3EGg5dU7T6PRy8E3GBNwcE">
            Jägarna betalar årligen avgifter till Viltvårdsfonden. Dessa
            medel, anser vi, ska uteslutande användas för att främja viltvård
            och därtill hörande ändamål. Trots att stora penningmedel därigenom
            tillförs verksamheten, så anser vi att resurserna fortfarande
            är otillräckliga. Trots den ökning av avgiften som beslutats,
            behövs ytterligare medel till fonden. En sådan förstärkning bör
            ske genom direkta budgetmedel och inte tas från jaktkortslösarna.
          </p>
          <p xml:id="i-Jz5qahs2vRjaHGef3GHJVW">
            Viltet i trafiken har varit och är fortfarande ett stort problem.
            På de större vägarna med viltstängsel är viltolyckorna förhållandevis
            få, men i övrigt inträffar ett stort antal olyckor varje år cirka
            35 000. Många av dessa olyckor kräver eftersök och dessa utförs
            så gott som uteslutande av jägare. Det har skett och sker fortfarande
            på ideell grund. Sedan en tid tillbaka är Rikspolisstyrelsen ansvarig
            för eftersöksverksamheten och det är bra, men ersättningsfrågorna
            är fortfarande olösta. För att verksamheten ska fungera, krävs
            ett system med ersättning till deltagande jägare. Sådana ersättningar
            ska då inte enbart avse direkta kostnader såsom bilersättningar
            och liknande utan också skälig ersättning till jägarna. En fråga
            som dessutom måste få en lösning med förtur är den lagstiftning
            som reglerar eftersöksverksamheten. I praktiken får en eftersöksjägare
            begå lagbrott för att fullfölja sitt uppdrag och detta i förhållande
            till var och hur eftersöksjakt får bedrivas. Det arbete som pågår
            bör nu påskyndas för att en lösning snarast ska komma till stånd.
          </p>
          <p xml:id="i-VZuKrMXSjBosd3bQCkfSJX">
            Ett ofta omvittnat problem är att marklösa jägare har svårt för
            att få tillgång till lämplig jaktmark till skäliga priser. Trenden
            har tyvärr varit den att jaktupplåtelser har blivit dyrare och
            i praktiken ofta förbehållna dem som har tillräckligt med pengar.
            Denna utveckling måste brytas! Staten skulle med sina marker kunna
            gå före genom att upplåta jaktmarker i första hand till marklösa
            jägare och därtill kunna sätta skäliga villkor för upplåtelserna
            och då främst beträffande priserna.
          </p>
          <p xml:id="i-8qiUqaatr2SrFrx9b3HXhh">
            Möjlighe ter till jakt på statlig mark används också för entreprenörer
            i tu ristbranschen. Detta är bra särskilt för utvecklingen på
            landsbygden. I varje läge där sådana upplåtelser kommer till stånd,
            måste balansen mellan denna verksamhet och den allmänna jakten
            beaktas. Dessutom är det angeläget att verksamheten i en eller
            annan form kommer lokalbefolkningen tillgodo.
          </p>
          <p xml:id="i-T4RwJN3B4x3Bb1qzMWBkb">
            Jakt- och viltvårdslagstiftningen måste ständigt ses över. Så
            är fallet beträffande tidigare omnämnda eftersök av skadat vilt.
            Lagen om viltvårdsområden ändrades i början av 2000-talet och
            fick en modernare utformning. Det har trots detta kunnat konstateras
            att en del frågor inte fick tillräcklig eller ändamålsenlig utformning.
            Det gäller bland annat hur jaktarrenden inom viltvårdsområden
            ska behandlas och beslutas. Här krävs en förändring för att bättre
            ta tillvara både markägarnas och jägarnas intressen. Problemet
            har påtalats under flera år, men tyvärr så har passiviteten från
            regeringens sida varit påtaglig. Det kan inte vara särskilt svårt
            att lägga fram förslag som löser detta problem, till nytta för
            både markägare och jägare liksom för de organisationer som ska
            hantera dessa frågor.
          </p>
          <p xml:id="i-QnVEhc7g2s3bhjZEBGFv99">
            Säkerhetsfrågorna kring jakten har ständigt förbättrats. Trots
            detta sker årligen vådaskjutningar som ibland leder till döden.
            Utbildningen inom ramen för jägarexamen tar bland annat sikte
            på säkerhet vid jakt. Svenska Jägareförbundet, som tidigare fått
            regeringens uppdrag att arbeta med frågan, har helt nyligen färdigställt
            ett gediget informationsmaterial, som svenska jägare och andra
            intresserade nu kan tillägna sig. Säker jakt är ett projekt som
            inte ska ha något slut, utan ständigt vara återkommande. Det är
            angeläget att staten, genom att tillföra resurser inom ramen för
            det allmänna uppdraget, bidrar till en säker jakt.
          </p>
          <p xml:id="i-KKoKv4YUNKdK5hsjQhBor4">
            Frågan om blyets användning i ammunition har länge diskuterats.
            Blyförbudet vid jakt över öppet vatten och i våtmarker gäller
            redan och bör ligga fast. Frågan om blyammunition vid jakt i övrigt
            har utretts och de miljömässiga konsekvenserna har varit föremål
            för en genomgripande analys. Blyets påverkan på miljön har konstaterats
            vara försumbar när det gäller jakt. Trots detta så klistrar sig
            en del myndigheter fast vid att blyet vid jakt ska anses vara
            ett stort problem för miljön. Regeringen bör snarast fatta nödvändiga
            beslut så att inte omotiverade avgifter läggs på blyanvändningen
            i jaktammunition.
          </p>
          <p xml:id="i-PuFgySiRNj3sRvi3WZhxhr">
            Den sedan 1993 införda möjligheten för jägare att få tillgång
            till bland annat ripjakt i de svenska fjällen var en riktig och
            välkommen reform. Det beslut som nu gäller och som styr upplåtelseverksamheten
            är enligt vår mening inte förenligt med grundläggande nationella
            intressen. Regeringen har övertolkat EU:s regelverk och gått mycket
            längre än vad som varit nödvändigt. Vi anser att regeringen snarast
            bör ändra det beslut som fattades under 2007 och att ett nytt
            beslut bättre anpassas till svenska förhållanden och traditioner.
          </p>
          <p xml:id="i-9JiEU9x8LW2LqycBUMDtHv">
            Det nu gällande älgförvaltningssystemet ses nu över i en andra
            omgång. Det tycker vi är bra. Vi vill understryka att när pågående
            utredning slutförts, bör resultatet snarast bli föremål för beslut
            om ett nytt, verkningsfullt och administrativt bra system för
            förvaltning av den stora resurs som älgen är.
          </p>
          <p xml:id="i-9BTSbYeZBmWEyqQ84pSDnF">
            När det gäller frågan om våra stora rovdjur, förstår vi att beredning
            pågår i Regeringskansliet av den under året avlämnade Rovdjursutredningen.
            Vi anser att de förslag som redovisats i den utredning som lämnades
            under våren i allt väsentligt är bra. Vi är dock väldigt angelägna
            om att en proposition nu snarast redovisas till riksdagen och
            att den då i huvudsak överensstämmer med utredningens förslag.
            En särskilt angelägen fråga är hanteringen av vargfrågan. Såsom
            situationen är för närvarande, så bör jakt snarast tillåtas för
            att människor i vargtäta områden ska kunna acceptera varg i vår
            fauna. En sådan ordning bör kunna accepteras, då riksdagens etappmål
            med ganska stor säkerhet uppnåtts. Därtill har rovdjursutredaren
            också föreslagit att man nu gör halt under ett antal år för att
            få ytterligare sakligt underlag för kommande beslut om vargen
            i den svenska faunan.
          </p>
          <p xml:id="i-UbcvY4ZSys2u1duzkM4eYr">
            Björnstammen är nu enligt samstämmiga bedömningar en bra bit
            över den av riksdagen tidigare beslutade nivån. Problemen med
            en alltför stor stam är i tilltagande och inom vissa geografiska
            områden av den karaktären att en fortsatt ökning inte kan tillåtas.
            Trots detta så anser ansvarig myndighet inte att en kraftigare
            beskattning kan ske. Det är nu i än högre grad tid för införande
            av licensjakt på björn och att åteljakt åter blir tillåten.
          </p>
        </div>
        <div type="motSignatures">
          <list>
            <item xml:id="i-A7UGJH1QcPwLxnB8CEafCr" who="i-BzccJvrsm3YED8gWPHwfGn">
              Karl Gustav Abramsson (s)
            </item>
            <item xml:id="i-DekGGV3N79w4vPys7ERQN7" who="i-9xcMYrrML4AzXQ6jGcD6e2">
              Christin Hagberg (s)
            </item>
            <item xml:id="i-UnYBNiodEGyiXtE92UyDGf" who="i-JERWRnB227uTCW6FGLWfYs">
              Hans Stenberg (s)
            </item>
            <item xml:id="i-TGDeJ9iNFzPotoc8MGp13w" who="i-VhAPHtDbXzmUeiVRSdRFGD">
              Karin Åström (s)
            </item>
            <item xml:id="i-RZkjqj9MdMiMCTByD1UDYQ" who="i-2mNEN1Zszf1P35pk3WZQhH">
              Michael Hagberg (s)
            </item>
            <item xml:id="i-DcAMeqpvHQvBdTpkYX812m" who="i-KNqtzTyLq88RopWq6R35xs">
              Ronny Olander (s)
            </item>
          </list>
        </div>
      </div>
    </body>
  </text>
</TEI>
