<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00259">
  <teiHeader>
    <fileDesc>
      <titleStmt>
        <title>Sölvbacka strömmar</title>
        <author corresp="i-WG11xmCpAW9nyyXv1sJFAK">av Helena Leander (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sölvbacka strömmar</title>
          <idno type="rdwebb">H102MJ259</idno>
          <rs type="number">MJ259</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ259/text</ref>
          <ref type="dokument_url_html">http://data.riksdagen.se/dokument/H102MJ259</ref>
          <ref type="dokumentstatus_url_xml">http://data.riksdagen.se/dokumentstatus/H102MJ259</ref>
          <ref type="doc">http://data.riksdagen.se/fil/853F6F7D-1D82-47DB-A41F-EA950D27D48C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-28sQQjzCwANuua7tNZzaBZ" type="signed"/>
        <correspContext corresp="i-28sQQjzCwANuua7tNZzaBZ">
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction type="numbering" xml:id="i-Bvf95qvhoyYKhiR9zvD3mv">
          <date when="2013-10-02"/>
        </correspAction>
        <correspAction type="submission" xml:id="i-HDkaL47mhteZJJvete7yX9">
          <date when="2013-10-01"/>
        </correspAction>
        <correspAction type="transfer" xml:id="i-muD5X4aoSLeSmYvPMbTNL">
          <date when="2013-09-26"/>
        </correspAction>
        <correspAction type="assigned" xml:id="i-YamSh6qYWatx5Teiyvq6wh"/>
        <correspContext corresp="i-YamSh6qYWatx5Teiyvq6wh">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-CQye44kt5QiU5s5qmNcmMS">
            Förslag till riksdagsbeslut
          </head>
          <p xml:id="i-SUcu2mLzt2LLiUysJLMaP9">
            Riksdagen tillkännager för regeringen som sin mening vad som
            anförs i motionen om att återställa Sölvbacka strömmar.
          </p>
        </div>
        <div type="motContent">
          <head type="h1" xml:id="i-J5BJdZGquFY7eyxgPfYRaQ">
            Motivering
          </head>
          <p xml:id="i-8WARkS5ZhupTdAZKeKgvvo">
            Sölvbacka strömmar är en cirka sex kilometer lång älvsträcka
            mellan Storsjön och Övre Grucken i Härjedalen. Strömmarna blev
            riksbekanta i början av 1980-talet då en het strid om vattenkraftsutbyggnad
            ägde rum. Redan 1964 hade ett regleringsmagasin byggts vid Storsjöns
            utlopp, men det var först 1979 som vattendomstolen gav tillstånd
            till ett kraftverk i Sölvbacka strömmar. Vattenkraftsplanerna
            möttes dock av ett stort lokalt motstånd, varpå riksdagen 1980,
            med en rösts övervikt, beslutade att staten skulle köpa in fallrätterna
            för totalt 287 miljoner kronor. Projektet avblåstes och kraftverket
            byggdes därför aldrig.
          </p>
          <p xml:id="i-WA5gxrogFpQgw4zT6aAadB">
            Reglerdammen står dock fortfarande kvar, trots att dess bidrag
            till eltillförseln är högst marginellt. Regleringsamplituden på
            4,4 meter är inte mycket jämfört med nästa regleringsmagasin nedströms,
            Flåsjön-Grucken, med en regleringsamplitud på 30 meter. Det finns
            därför en lokal opinion för att riva ut dammen och totalrestaurera
            Sölvbacka strömmar.
          </p>
          <head type="h2" xml:id="i-JdwGnp52Dtp7cHENB6fALT">
            Höga naturvärden
          </head>
          <p xml:id="i-XxjcGFE86r315d9Sb4FuQD">
            Ljungan uppströms Storsjön och Sölvbacka strömmar är utpekade
            som Natura 2000-objekt. De bägge älvsträckorna har en gemensam
            bevarandeplan som omfattar hela älvsträckan från källorna i fjällområdet
            och ned till Gruckarna. Älvsträckorna har av Länsstyrelsen i Jämtlands
            län och Naturvårdsverket pekats ut som regionalt och nationellt
            särskilt värdefulla områden utifrån naturmiljösynpunkt. I åtgärdsprogrammet
            för Övre Ljungans vattensystem beskriver länsstyrelsen de höga
            naturvärdena:
          </p>
          <p xml:id="i-T9m2ULJJeoDb9KQsqpSP2A">
            Vattensystemet har sin upprinnelse i Helagsmassivet och Härjångsfjällen.
            Ljungan uppströms Storsjön är en orörd fjällälv med vattenfall
            och vackra isälvsbildningar. En omfattande deltabildning vid inloppet
            i Storsjön håller höga geomorfologiska värden vilka i sin tur
            ligger till grund för ett rikt fågelliv. Ett flertal källsjöar
            och biflöden stärker bilden av ett mångfacetterat vattensystem.
            Fiskfaunan i högre belägna sjöar och vattendragsavsnitt innefattar
            röding, öring, lake och harr i olika konstellationer.
          </p>
          <p xml:id="i-PsnZzKWdsLo1GUu9MGMJDv">
            Storsjön i Härjedalen är en av länets största sjöar och bildar
            ett varierat mångflikigt vattensystem mellan de två Natura 2000-objekten.
            I sjön förekommer i dag öring, harr, ett par sikarter samt elritsa,
            gädda och lake. Av öring finns sedan gammalt en storvuxen stam
            som dock minskat i numerär efter regleringen av Storsjön och uppförandet
            av dammen vid Ljungans utlopp ur sjön. Förr fanns enligt uppgift
            en nedströmslekande öringstam men förutsättningarna för denna
            är i dag spolierade genom regleringsdammen. Möjligheter finns
            inte heller för en mer långvandrande öring, som eventuellt lever
            i Flåsjön och Gruckarna, att vandra uppströms och utnyttja källflödena
            i Ljungan som reproduktionsområden. Regleringen av Storsjön har
            även fört med sig att ett storvuxet rödingbestånd som lekte på
            sjöns grundområden helt slagits ut.
          </p>
          <p xml:id="i-EptHidLoYSFiJaHJmqUcQn">
            Sölvbacka strömmar håller trots viss vattenkraftpåverkan mycket
            höga naturvärden. Längs strömsträckan finns ett flertal strömtyper,
            fluviala former, bottentyper samt vegetationsformer. Den mosaikartade
            vattenmiljön med sin mångfald av biotoper ger livsutrymme för
            djurarter som öring, harr och sik samt näringskedjornas utlöpare
            på land i form av strömstare, fiskgjuse och utter.
          </p>
          <p xml:id="i-MLH7KStiJLB9RifqTDN2Qr">
            Historiska data och nya uppgifter avseende utterbeståndet i Sölvbacka
            strömmar och i Ljungans övre del visar en bild av ett kärnområde
            och ett utterbestånd med få motsvarigheter i länet och kanske
            även i landet. Under utterinventeringen 1994–2005 har hona med
            ungar noterats under fyra av dessa elva år.
          </p>
          <head type="h2" xml:id="i-AkPRSLr8EC6XLntoag9p4D">
            Restaurering av Sölvbacka strömmar
          </head>
          <p xml:id="i-HSwkSPwCg5UXR7jrekVRR7">
            Enligt Länsstyrelsen i Jämtland vore det bästa för den värdefulla
            naturmiljön i Övre Ljungan och Sölvbacka strömmar en total återställning
            genom att regleringsdammen vid Storsjöns utlopp tas bort och utloppet
            återställs. Åtgärden torde höja den ekologiska statusen i hela
            Övre Ljungans vattensystem samt öppna för fria vandringsvägar
            för fisk och andra vattenlevande organismer. En biologisk återställning
            skulle stärka den biologiska mångfalden på samtliga nivåer. Dit
            hör ekosystemet som helhet med strömbiotoper, sjödelen med delta
            av högsta bevarandeklass, arterna med bland annat en av Sveriges
            mest betydelsefulla refuger för uttern samt en mosaik av värdefulla
            stammar av vandringsöring och harr. Om regleringsdammen avlägsnas
            bedömer länsstyrelsen att ett formellt områdesskydd, som långsiktigt
            säkerställer områdets höga naturvärden, bör ges mycket hög prioritet.
          </p>
          <p xml:id="i-42wX3kVrnX11sAKUfpPa45">
            Under perioden 2004–2005 utreddes förutsättningarna för en totalrestaurering
            av Sölvbacka strömmar genom avlägsnande av regleringsdammen i
            Storsjön. En sådan åtgärd är enligt länsstyrelsen fortfarande
            önskvärd såväl ur ett allmänt ekologiskt perspektiv som ur ett
            lokalt fiske- och naturvårdsperspektiv. Totalrestaureringen stöds
            även av intresseorganisationer i form av Sportfiskarna, Älvräddarna,
            Världsnaturfonden och Naturskyddsföreningen i Jämtland-Härjedalen.
            Preliminära beräkningar från 2005 visar att kostnaden för att
            kompensera minskad kraftproduktion i Ljungan då uppgick till 160
            miljoner kronor. Därutöver tillkommer en kostnad på 30–40 miljoner
            kronor för att genomföra själva restaureringen av området i anslutning
            till dammen. Med utgångspunkt från områdets höga naturvärden,
            och målsättningen att god ekologisk status och potential skall
            uppnås, bedömer länsstyrelsen att det bästa vore att genomföra
            en total restaurering av området, men att de förhållandevis höga
            kostnaderna försvårar möjligheterna för en sådan åtgärd.
          </p>
          <p xml:id="i-JX6ngJFX7qFYBL8qPC5fod">
            Ett alternativ till en totalrestaurering är att inrätta en faunapassage
            vid dammen. Ett omlöp skulle till en del återställa de naturvärden
            som gått förlorade men som helhet uppnår man inte samma höga ekologiska
            värde som en rivning av dammen skulle medföra.
          </p>
          <head type="h2" xml:id="i-Dt2EVXXi7ByMRvX6eQN5vU">
            Ett statligt ansvar
          </head>
          <p xml:id="i-QCee4b5w2FrLAz13aLipHX">
            I länsstyrelsens åtgärdsplan för Övre Ljungans vattensystem aviseras
            en kommande utredning som beskriver och redovisar kostnader för
            de olika åtgärder som kan vara aktuella för Sölvbacka strömmar.
            Sammanställningen ska omfatta alternativen total återställning
            genom rivning av regleringsdamm, anläggande av ett omlöp förbi
            dammen, områdesskydd med regleringsdamm eller efter utriven damm
            samt det återstående restaureringsbehovet i Sölvbacka strömmar.
            Sammanställningen skall sedan ligga till grund för länsstyrelsens
            framtida agerande i frågan kring Sölvbacka strömmar.
          </p>
          <p xml:id="i-LkehU9nar1FiQUPxhBhUVz">
            Utredningen kommer förhoppningsvis att ge ett värdefullt underlag
            inför framtida beslut om Sölvbacka strömmar. Jag menar dock att
            riksdagen genom sitt tidigare engagemang i Sölvbacka strömmar
            har anledning att redan nu uttala en viljeinriktning. Då riksdagen
            1980 beslutade att staten skulle köpa in fallrättigheterna blir
            det logiskt att fullfölja den gjorda investeringen med att också
            avlägsna den damm som håller tillbaka de potentiellt mycket höga
            naturvärdena. Då staten genom Statens fastighetsverk är ägare
            blir det avgörande för den fortsatta hanteringen vad ägaren har
            för ambitioner. Om staten har som ambition att totalrestaurera
            Sölvbacka strömmar vore det olyckligt om länsstyrelsen först lade
            ner pengar på ett omlöp som vid en senare totalrestaurering skulle
            bli överflödig.
          </p>
          <p xml:id="i-7ncFzPK4TxCfP6fVhGa3pN">
            Kostnaden för restaurering må vara stor för en enskild länsstyrelse,
            men är knappast oöverkomlig för staten, och dessutom mindre än
            den investering man redan gjort vid köpet av fallrättigheterna.
            På plussidan står inte bara ekologiska vinster som kan vara svåra
            att mäta i pengar utan också högst konkreta vinstmöjligheter för
            turismen i området. I motsats till vinsterna från vattenkraften
            är det dessutom vinster som stannar i bygden och bidrar till ökad
            framtidstro där. Riksdagen bör därför redan nu uttala sin ambition
            att återställa Sölvbacka strömmar, så att länsstyrelsens utredning
            kan koncentrera sig på formerna för detta snarare än att utreda
            andrahandslösningar.
          </p>
        </div>
        <div type="motSignatures">
          <list>
            <item xml:id="i-4PWqYdTTWx953P7Hf9G2BB">
              Helena Leander (MP)
            </item>
          </list>
        </div>
      </div>
    </body>
  </text>
</TEI>
