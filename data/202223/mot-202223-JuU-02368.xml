<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-JuU-02368">
  <teiHeader>
    <fileDesc>
      <titleStmt>
        <title>med anledning av prop. 2022/23:91 En ny lag om ordningsvakter</title>
        <author corresp="i-AcrNjdftfgEDKtVYDbE4tQ">av Gudrun Nordborg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2368 av Gudrun Nordborg m.fl. (V)</title>
          <idno type="rdwebb">HA022368</idno>
          <rs type="number">2368</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HA022368/text</ref>
          <ref type="dokument_url_html">https://data.riksdagen.se/dokument/HA022368</ref>
          <ref type="dokumentstatus_url_xml">https://data.riksdagen.se/dokumentstatus/HA022368</ref>
          <ref type="pdf">https://data.riksdagen.se/fil/EF5C8040-9A46-479E-8504-F8A143A5E302</ref>
          <ref type="docx">https://data.riksdagen.se/fil/3F011C91-CD74-4F2A-A6FE-75CE7A3D9365</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WEvWjktyzaNccceUjywVYE</idno>
            <name>Frida Tånghag</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AqskVTBCopywgKuzCBb7Sq" type="basedOn"/>
        <correspContext corresp="i-AqskVTBCopywgKuzCBb7Sq">
          <ref>Proposition 2022/23:91</ref>
        </correspContext>
        <correspAction xml:id="i-MfYH1kfCj4aU9Q4rhT18GV" type="signed"/>
        <correspContext corresp="i-MfYH1kfCj4aU9Q4rhT18GV">
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-WEvWjktyzaNccceUjywVYE"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-4BWLBLGtGbzmUDFNQasYgb" type="submitted">
          <date when="2023-04-04"/>
          <time when="15:54:31"/>
        </correspAction>
        <correspAction xml:id="i-HMbuTNURerk7iWhFxSpXLr" type="reviewed">
          <date when="2023-04-11"/>
          <time when="16:38:31"/>
        </correspAction>
        <correspAction xml:id="i-51g72uwscpVeoxduajg5ce" type="dismissed">
          <date when="2023-04-12"/>
        </correspAction>
        <correspAction xml:id="i-9UUpyVmwnmQ9kWkzRhqkDv" type="referred">
          <date when="2023-04-13"/>
        </correspAction>
        <correspAction xml:id="i-PMRXAPUknRpmhhjiqzZq6T" type="assigned">
          <date when="2023-06-07"/>
          <time when="16:27:48"/>
        </correspAction>
        <correspContext corresp="i-PMRXAPUknRpmhhjiqzZq6T">
          <ref type="assignedTo">Justitieutskottet</ref>
        </correspContext>
        <correspAction xml:id="i-Y5Z5eRnmGvNNZMzhq2Kuws" type="behandlas_i"/>
        <correspContext corresp="i-Y5Z5eRnmGvNNZMzhq2Kuws">
          <ref type="uppgift">2022/23:JuU23</ref>
          <ref type="ref_dok_id">HA01JuU23</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">JuU23</ref>
          <ref type="ref_dok_titel">En ny lag om ordningsvakter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-F6ZgWQkZb94iZG7Zvox8i1" type="motHeader">
        <div xml:id="i-HZRJUXNJw9azUbmfLwvZSK" type="motTitle">
          Motion till riksdagen 2022/23:2368 av Gudrun Nordborg m.fl. (V)
          med anledning av prop. 2022/23:91 En ny lag om ordningsvakter
        </div>
      </div>
      <div xml:id="i-Ah2fhb3TJhCFDW8jWj7221" type="motBody">
        <div xml:id="i-UpdDPB22S4fuCXRZZhXgck" type="motProposal" subtype="förslag">
          <head xml:id="i-X9bdKUQ8FPm9jKzJjUDNKc">
            1 Förslag till riksdagsbeslut
          </head>
          <list xml:id="i-Y6DWaehitDp4Jjb2m9XTL8">
            <item xml:id="i-YEaT96qXTgFp8411CxyUNY" sortKey="Yrkande 1">
              Riksdagen ställer sig bakom det som anförs i motionen om att
              regeringen omgående bör vidta åtgärder för att förstärka ordningsvaktsutbildningen
              och tillkännager detta för regeringen.
            </item>
          </list>
          <list xml:id="i-GAiotxKbDjRfEvHaQ4eWot">
            <item xml:id="i-35b3dYw2dgcensfEwTTiiE" sortKey="Yrkande 2">
              Riksdagen avslår proposition 2022/23:91 i den del som avser förslaget
              om att en ordningsvakt ska få kroppsvisitera personer i samband
              med avlägsnande eller omhändertagande i den utsträckning som är
              nödvändig för att personens identitet ska kunna fastställas.
            </item>
          </list>
          <list xml:id="i-Jj98TwfJi6RcgytHc6je55">
            <item xml:id="i-WaT4oHTBR7rVKqJ3qTFbUM" sortKey="Yrkande 3">
              Riksdagen avslår proposition 2022/23:91 i den del som avser förslaget
              om att polisen, om det är lämpligt med hänsyn till den omhändertagna
              personen och omständigheterna i övrigt, ska få överlämna till
              ordningsvakter att transportera den som har omhändertagits på
              grund av berusning eller vissa ordningsstörningar till en plats
              som Polismyndigheten anger.
            </item>
          </list>
        </div>
        <div xml:id="i-V3mZuQ2fKPZXeBjomMWbjn" type="motContent">
          <head xml:id="i-XRdNKq1FGR9yeUQ8yFTggR" type="h1">
            2 Inledning
          </head>
          <p xml:id="i-54n3NCbhPP2SCgsw4DmrJX">
            Den privata säkerhetsbranschen växer i Sverige. Bevakningstjänster
            används av både företag, privatpersoner och offentlig sektor,
            t.ex. regioners trafikföretag och kommuner. Omsättningen 2021
            för bevakningsföretag var 11,8 miljarder kronor (Årsrapport Säkerhetsföretagen
            2016–2021). Enligt uppgifter från Dagens Samhälle uppgick den
            totala kostnaden för kommuners och regioners bevakningstjänster
            2016 till 1,6 miljarder kronor, vilket då beskrevs som en ny rekordnivå.
          </p>
          <p xml:id="i-WzSGaErFfTyQRpqU6vE6eK">
            Förutom att det är problematiskt att statens kostnader för att
            upprätthålla lag och ordning läggs över på kommuner och regioner
            finns det enligt Vänsterpartiet anledning att ifrågasätta om det
            är rimligt att skattepengar på detta sätt blir till vinster hos
            privata bevakningsbolag. Vi anser att omfattningen av den offentliga
            sektorns användning av privata bevakningstjänster bör ses över.
            Riksdag och regering behöver få kännedom om omfattningen av de
            offentliga medel som läggs på dylika tjänster i syfte att ta fram
            relevanta åtgärder. Vi anser att det kan vara rimligt att dessa
            typer av bevakningstjänster ska organiseras i statlig regi eftersom
            de kommit att ta över delar av polisens uppgifter. Syftet är att
            staten ska ha bättre kontroll, dels på skattemedel som används
            för bevakningsändamål i kommuner och regioner, dels på hur verksamheten
            bedrivs (se mot. 2021/22:454).
          </p>
          <p xml:id="i-BfBEReakLgeWuPeBqDqXU9">
            Antalet ordningsvakter har ökat starkt de senaste åren med en
            viss nedgång under pandemin (Årsrapport Säkerhetsföretagen 2016–2021).
            Yrket har gått från att vara ett extraknäck till att bli ett heltidsyrke.
            Ofta utförs ett bra arbete av ordningsvakter, som då skapar en
            känsla av trygghet. Ordningsvakterna finns där för personer när
            behovet av trygghet är som störst, och för det mesta fungerar
            ordningsvakternas arbete bra. Men med en ökad användning uppkommer
            också fler situationer som går fel med t.ex. över­våld och diskriminering.
            Ordningsvakterna ska vara ett komplement till polisen, som har
            det primära ansvaret för att upprätthålla den allmänna ordningen.
            En ordningsvakt har begränsade polisiära befogenheter, till skillnad
            från väktare som helt saknar sådana befogenheter. Enligt vår mening
            ska ordningsvakters befogenheter även fortsättningsvis vara begränsade.
          </p>
          <head xml:id="i-LXVkPjNxtxzyQ7SraL2hyP" type="h1">
            3 Regeringens förslag
          </head>
          <p xml:id="i-UpL5bq3FGtGJ7SXNc6K7An">
            Regeringen föreslår i sin proposition en ny lag om ordningsvakter
            som syftar till att skapa förutsättningar för en mer flexibel
            och ökad användning av ordningsvakter. Polismyndigheten ska fortsatt
            ha huvudansvaret för att upprätthålla allmän ordning och säkerhet
            i samhället, men ordningsvakter utgör, enligt regeringen, ett
            viktigt komple­ment till polisens arbete. Regelverket för ordningsvakter
            behöver därför anpassas till dagens förhållanden. Förslaget innebär
            att ordningsvakter ska få användas för att medverka till att upprätthålla
            allmän ordning och säkerhet eller främja trygghet. Ordningsvakter
            ska även ges fler befogenheter, t.ex. få transportera vissa omhänder­tagna
            personer och förstöra beslagtagen alkohol om värdet är ringa.
          </p>
          <p xml:id="i-UhfNJcTKGc9sEgr7HU7eR3">
            En helt ny tillståndsprocess för att använda ordningsvakter föreslås.
            Fokus ska vara både behov och ändamålsenlighet. Tillståndsprocessen
            ska stärka Polismyndighetens möjligheter till ledning och kontroll
            av ordningsvakter. Ett beslut om tillstånd att använda ordningsvakter
            föreslås under vissa förutsättningar få återkallas. De nya reglerna
            föreslås träda i kraft den 1 januari 2024.
          </p>
          <head xml:id="i-2BH3DsifvPAoswpk1H47tN" type="h1">
            4 Vänsterpartiets ställningstagande
          </head>
          <p xml:id="i-5DnYZ3fCkUttZz5Nfckvms">
            Vänsterpartiet står till största delen bakom regeringens proposition.
            Flera av regeringens förslag är bra och kommer att bidra till
            en tydligare reglering av användandet av ordningsvakter. Ett par
            förslag om utökade befogenheter för ordningsvakter går dock alltför
            långt. Det handlar om rätten att göra kroppsvisitation för att
            klarlägga någons identitet och rätten att transportera bl.a. berusade
            personer. Förslagen är alltför långt­gående särskilt sett till
            att regeringen inte föreslår att utbildningen för ordningsvakter
            förstärks. Vi ifrågasätter om ordningsvakter har rätt förutsättningar
            att utföra dessa arbetsuppgifter både ur ett säkerhets- och ett
            rättssäkerhetsperspektiv. Nedan redogör vi närmare för våra ställningstaganden.
          </p>
          <head xml:id="i-PZzY98CVYNpmLM3B2MTPRx" type="h2">
            4.1 Utbildningen för ordningsvakter måste förstärkas
          </head>
          <p xml:id="i-Mn8ouRbxiWuPc7umC2Pc8v">
            Enligt Polismyndighetens föreskrifter om utbildningens utformning
            och genomförande omfattar ordningsvaktsutbildningen i dag 80 timmar
            och innehåller bl.a. yrkesetik, juridik, olaga diskriminering
            och konflikthantering. Utöver grundutbildningen ska en ordningsvakt
            genomgå en fortbildning vart tredje år för att få ett förnyat
            förordnande. Att tillägna sig rätt förutsättningar för yrket under
            en så pass kort utbildning är svårt. Efter två veckor får ordningsvakter
            befogenhet att använda våld, en rätt som annars bara polisen har.
          </p>
          <p xml:id="i-CrkLwp5YeyqnxyaH6XSYUz">
            Ordningsvakter måste ha en respektfull grundsyn gentemot andra
            människor för att kunna hantera den makt som följer med förordnandet
            och uniformen. Annars kommer allmänhetens förtroende och särskilt
            nästa generations förhållningssätt gentemot ordningsvakter och
            även gentemot resten av rättsväsendet att urholkas. Att vissa
            ordningsvakter inte är kapabla att agera utan övervåld och med
            rätt metod för konflikt­hantering riskerar att leda till att ordningsvakterna
            generellt uppfattas som fientliga, vilket i sin tur spiller över
            på rättsväsendet i stort.
          </p>
          <p xml:id="i-BEdQLKQznA6FzUvt73qB59">
            Tyvärr visar händelse efter händelse att situationer inte hanteras
            korrekt. Det är allt från kollektivtrafikkort som inte uppvisas
            tillräckligt snabbt i rusningstrafik till barn som blir omhändertagna
            i köpcentrum. Ofta handlar det om att personer som ordnings­vakter
            omhändertar har ett annat etniskt ursprung än svenskt eller ett
            utseende som inte uppfattas som svenskt. Det är svårt för en utomstående
            att se att proportionaliteten i ingripandena matchar behovet och
            att inte dra paralleller till rasmässig eller etnisk profilering.
            Detta leder till att vissa personer i högre grad pekas ut av rättsväsendet.
            Det skadar förtroendet dels för samhället, dels för samhällets
            demokratiska uppbyggnad.
          </p>
          <p xml:id="i-FEmeQYcqddReJoWxKLnSAx">
            En lösning för att skapa ett tryggt samhälle för alla, där personer
            inte blir utpekade på grund av sitt utseende eller baserat på
            fördomar, är att ordningsvakter får en längre utbildning. Utbildningen
            bör lägga mer fokus på diskrimineringsgrunder och konflikt­hantering.
            Ordningsvakter behöver även få särskild kunskap om hur barn och
            ungdomar bör bemötas för att inte förvärra konfliktsituationer.
            Trygghet i samhället ska gälla alla, och om ordningsvakter ska
            ha vissa polisiära befogenheter måste högre krav ställas för att
            ordningsvakter ska få använda våld.
          </p>
          <p xml:id="i-Risx4uJbcJEhkGMTFWMNrg">
            Amnesty International i Sverige har inom ramen för ett pilotprojekt
            granskat hur regelverket för ordningsvakter i Sverige efterlevs
            och vilka brister som finns i själva regelverket, mot bakgrund
            av människorättsregler. Projektet har initierats efter påtryck­ningar
            från medlemmar och en engagerad allmänhet. Amnesty har granskat
            ett antal fall där ordningsvakter varit inblandade i incidenter
            eller ingripanden. Enligt Amnesty visar resultatet av projektet
            att det finns indikationer på olika problem, exempelvis ett problematiskt
            språkbruk och ogrundade antaganden från ordningsvakter gentemot
            privatpersoner, i synnerhet om de är svarta eller upplevs som
            ”utländska”. I fråga om ordningsvakters utbildning och kompetens
            har Amnesty identifierat behov av ökade kunskaper om tillämpningen
            av behovs- och proportionalitetsprincipen vid ingripanden och
            behov av ökade kunskaper om diskriminering och etnisk profilering.
            Amnesty har också framhållit behovet av en stärkt utbildning inom
            områden som konflikthantering och psykisk ohälsa (SOU 2021:38
            s. 152). Både Polismyndigheten och Justitiekanslern anser att
            den nuvarande utbildningen är för kort och att den inte omfattar
            tillräckligt mycket av det som en ordningsvakt bör kunna för att
            lösa de situationer ordningsvakten kan komma att ställas inför.
          </p>
          <p xml:id="i-Y2qy33pN39naLxxcKkPtrU">
            Utredningen SOU 2021:38 har lagt fram ett förslag till förordningsbestämmelse
            om att grundutbildningen ska omfatta minst 160 timmar. Trots detta
            lägger regeringen inte i detta sammanhang fram något förslag om
            att förstärka utbildningen, vilket är en mycket stor brist. En
            dylik förordningsbestämmelse om utbildningen borde rimligtvis
            vara på plats samtidigt som den nya lagen träder i kraft. Vi förutsätter
            därför att utredningens förslag bereds vidare inom Regeringskansliet
            men anser ändå att det är viktigt att ett tillkännagivande om
            utbildningen riktas till regeringen.
          </p>
          <p xml:id="i-Rt8hFaRWrLcSUV6bLw1Ya9">
            Amnesty har i sitt remissvar på utredningen ifrågasatt om ens
            160 timmar skulle vara en tillräckligt lång tid för att ordningsvakten
            ska kunna utveckla de kompetenser som krävs för att utföra uppgifterna.
            Säkerhetsföretagen och Svenska Transportarbetareförbundet har
            enligt Amnesty uttryckt önskemål om en totalt sex månader lång
            ordningsvaktsutbildning med inslag av praktiska yrkesmoment. Enligt
            remissvaret hade det även varit värdefullt att samla in röster
            från organisationer och föreningar utanför säkerhetsbranschen
            som analyserar utbildningens längd och innehåll från ett socialt
            perspektiv och ett rättighetsperspektiv. Vänsterpartiet instämmer
            i Amnestys syn på utbildningsfrågan.
          </p>
          <p xml:id="i-5c4cy7CfhsePFh1tNNaFNX">
            Regeringen bör omgående vidta åtgärder för att förstärka ordningsvaktsutbildningen.
            Detta bör riksdagen ställa sig bakom och ge regeringen till känna.
          </p>
          <head xml:id="i-XPvCV81EWv27WXP8JaC2bx" type="h2">
            4.2 Rätt att göra kroppsvisitation för att klarlägga någons identitet
          </head>
          <p xml:id="i-Dr8GSfYFaGJvktQe4wYm4k">
            Regeringen föreslår att en ordningsvakt som med stöd i lag griper
            eller annars avlägsnar eller omhändertar en person i anslutning
            till ingripandet ska få kroppsvisitera personen i den utsträckning
            som är nödvändig för att personens identitet ska kunna fastställas.
            Amnesty och Civil Rights Defenders avstyrker förslaget. Amnesty
            anser att en kropps­visitation i syfte att fastställa identiteten
            är en mycket ingripande åtgärd som inte till­räckligt har motiverats
            som behövlig eller proportionerlig och att det finns risk för
            att en kroppsvisitation görs på obefogade grunder. Enligt Amnesty
            är det inte sannolikt att ordningsvakter i lägre grad än poliser,
            med långt mer omfattande utbildning, skulle ägna sig åt rasprofilering
            eller etnisk profilering. Även Antidiskrimineringsbyrån Uppsala
            anser att risken för diskriminering vid identitetskontroller är
            mycket stor. Vänsterpartiet instämmer i remissinstansernas kritik.
          </p>
          <p xml:id="i-ESgAfjYGVjLGBcn3rTxK1d">
            Riksdagen bör avslå proposition 2022/23:91 i den del som avser
            förslaget att en ordningsvakt ska få kroppsvisitera personer i
            samband med avlägsnande eller omhändertagande i den utsträckning
            som är nödvändig för att personens identitet ska kunna fastställas.
            Detta bör riksdagen besluta.
          </p>
          <head xml:id="i-NiTBvcEAqZDtP8pRH9UbPs" type="h2">
            4.3 Rätt att transportera bl.a. berusade personer
          </head>
          <p xml:id="i-RKRTkhT9qU2tXDqjep4Ec5">
            Regeringen föreslår i sin proposition att polisen, om det är
            lämpligt med hänsyn till den omhändertagne och omständigheterna
            i övrigt, ska få överlämna till ordningsvakter att transportera
            den som har omhändertagits på grund av berusning eller vissa ordnings­störningar
            till en plats som Polismyndigheten anger. Detta ska gälla under
            förutsättning att en förman har beslutat att omhändertagandet
            ska bestå.
          </p>
          <p xml:id="i-C5xwu939vopNYrpCHtZzky">
            Enligt polislagen (PL) får en polis avvisa eller avlägsna den
            som genom sitt uppträdande stör den allmänna ordningen eller utgör
            en omedelbar fara för denna när det är nödvändigt för att ordningen
            ska kunna upprätthållas. Om ett avvisande eller avlägsnande är
            otillräckligt för att det avsedda resultatet ska uppnås så får
            polisen tillfälligt omhänderta en person (13 § PL). En ordningsvakt
            har samma befogenheter som en polis har, om inget annat framgår
            av förordnandet. Om en ordningsvakt har omhändertagit någon gäller
            dock i dag att den omhändertagne skyndsamt ska över­lämnas till
            närmaste polis.
          </p>
          <p xml:id="i-AqWYDACRwTyrGWpzdn36p9">
            Enligt lagen om omhändertagande av berusade personer (LOB) får
            den som anträffas så berusad av alkoholdrycker eller annat berusningsmedel
            att hen inte kan ta hand om sig själv eller annars utgör en fara
            för sig själv eller för någon annan omhändertas av polis. Om en
            ordningsvakt har omhändertagit någon ska personen även enligt
            LOB skyndsamt överlämnas till närmaste polis. Med dagens regelverk
            övertar polisen frihetsberövandet, och om omhändertagandet ska
            bestå transporteras den omhändertagne till sjukhus, tillnyktringsenhet
            eller en polisstation. Av regeringens proposition framgår dock
            att en övervägande majoritet av de omhändertagna förs till polisarrest
            (prop. 2022/23:91 s. 61).
          </p>
          <p xml:id="i-5ULov2nr5xSUiHsvYQejAN">
            Vänsterpartiet anser att tillnyktring och avgiftning ska ske
            inom sjukvården. Det förekommer tyvärr att alltför berusade och
            påverkade personer i stället för att tas in för tillnyktring på
            sjukhus stängs in i polisens arrestlokaler och avlider av alkohol-
            eller narkotikaförgiftning eller sjukdom. Dessa tragiska dödsfall
            hade sannolikt i många fall kunnat förhindras om den omhändertagna
            personen förts till sjukhus eller tillnyktrings­enhet.
          </p>
          <p xml:id="i-WQcHpvR3UsFGGPmqoWXdCM">
            Amnesty skriver i sitt remissvar att förslaget främst motiveras
            med att det skulle avlasta polisens arbete. Sådana argument är
            inte tillräckliga för att rättfärdiga den föreslagna utökningen
            av ordningsvakters befogenheter. Utredningen har inte heller i
            denna del tydligt nog klargjort hur den enskildes utsatthet skulle
            minska av den föreslagna regleringen. Sammanfattningsvis ser Amnesty
            betydande risker för rättssäkerheten och den enskildes integritet
            med att befogenheten att transportera personer, oavsett om detta
            sker enligt LOB eller PL, delegeras till ordningsvakter.
          </p>
          <p xml:id="i-7AqDVk4N9hGLn8L3965FPf">
            Förvisso lyfter regeringen fram att väntetiden för den berusade
            personen i dag ofta blir lång (prop. 2022/23:91 s. 61). Vi håller
            med om att det inte är bra att en berusad person ofta får vänta
            länge på transport men anser att riskerna med förslaget överväger
            fördelarna. Ordningsvakter har t.ex. ingen specifik sjukvårdsutbildning.
            Därför ser vi en överhängande risk för att förslaget kan öka de
            LOB-relaterade dödsfallen.
          </p>
          <p xml:id="i-PCLq7xXRRmv5WtwgCT9c1y">
            Vi ser inte lika stora risker när det gäller transporter enligt
            polislagen. Men med beaktande av ordningsvakternas korta och otillräckliga
            utbildning kan vi inte heller stå bakom denna del av förslaget.
          </p>
          <p xml:id="i-Ke46fxW6oK5s2xVNC6zFwL">
            Riksdagen bör avslå proposition 2022/23:91 i den del som avser
            förslaget om att polisen, om det är lämpligt med hänsyn till den
            omhändertagne och omständigheterna i övrigt, ska få överlämna
            till ordningsvakter att transportera den som har omhändertagits
            på grund av berusning eller vissa ordningsstörningar till en plats
            som Polismyndigheten anger. Detta bör riksdagen besluta.
          </p>
        </div>
        <div xml:id="i-Q3FJ8rSe62EoZ5LuqxjwnF" type="motSignatures">
          <list xml:id="i-59NqxwS1bFdmSSxNHEo9yu">
            <item xml:id="i-MXUhR68q6SB72t4CjAd1UJ" who="i-AcrNjdftfgEDKtVYDbE4tQ">
              Gudrun Nordborg (V)
            </item>
            <item xml:id="i-i76RkmxUPA2GV9ZEQmTc7" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-5xa1wBAFTwmCu39pwxuXd1" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-MMPu9PHacHnmM5FbaW1zZD" who="i-WEvWjktyzaNccceUjywVYE">
              Frida Tånghag (V)
            </item>
            <item xml:id="i-Dax5uqsnyuskx9UJ4Qxq7y" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
