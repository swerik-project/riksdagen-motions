<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00328">
  <teiHeader>
    <fileDesc>
      <titleStmt>
        <title>Skydda våra barn</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skydda våra barn</title>
          <idno type="rdwebb">H002K328</idno>
          <rs type="number">K328</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K328/text</ref>
          <ref type="dokument_url_html">http://data.riksdagen.se/dokument/H002K328</ref>
          <ref type="dokumentstatus_url_xml">http://data.riksdagen.se/dokumentstatus/H002K328</ref>
          <ref type="doc">http://data.riksdagen.se/fil/144FC35D-2F8D-4E4C-8C45-17558C7C8215</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E85No2JeubcCv8HrHgcrNb" type="signed"/>
        <correspContext corresp="i-E85No2JeubcCv8HrHgcrNb">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-uzsGPJPE4XRbjtFrirCra" type="numbering">
          <date when="2012-10-08"/>
        </correspAction>
        <correspAction xml:id="i-Dh4a7ULhk3iqj1Cco6jWMe" type="submission">
          <date when="2012-10-05"/>
        </correspAction>
        <correspAction xml:id="i-KKGJSbdKj8tQfJb8ZsVLZF" type="transfer">
          <date when="2012-10-05"/>
        </correspAction>
        <correspAction xml:id="i-Rgidw9njiik4EuqVxwcSLZ" type="assigned"/>
        <correspContext corresp="i-Rgidw9njiik4EuqVxwcSLZ">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9qgLqBG2AXM5oDC34WP3f6" type="motHeader"/>
      <div xml:id="i-QV8nT8GaNM3JZqkPDpCTjC" type="motBody">
        <div xml:id="i-Shri2uh8brVerwkQANnjwi" type="motProposal" subtype="förslag">
          <head xml:id="i-PS7j4cFHHL4LTYk81u9Q2n">
            Förslag till riksdagsbeslut
          </head>
          <list xml:id="i-16MKeSug6MQz9mxdsvbU6V" style="ol">
            <item xml:id="i-17Vj3ruZxK1EKpE7n9w1uD">
              Riksdagen tillkännager för regeringen som sin mening vad som
              anförs i motionen om att regeringen bör verka för att public service-bolagens
              produktioner inte strider mot svensk lag och internationella konventioner
              och att de respekterar föräldrars rätt till inflytande över utbildningen.
              1
            </item>
            <item xml:id="i-84joxUxQkKzU8yDc3LpxSt">
              Riksdagen tillkännager för regeringen som sin mening vad som
              anförs i motionen om att öka förståelsen och efterlevnaden av
              Europakonventionens artikel 8 om rätten till skydd för privat-
              och familjeliv.
            </item>
            <item xml:id="i-mWF5b6s8oA3Nsumv5TJbS">
              Riksdagen tillkännager för regeringen som sin mening vad som
              anförs i motionen om att öka förståelsen och efterlevnaden av
              Europakonventionens artikel 9 om tankefrihet, samvetsfrihet och
              religionsfrihet.
            </item>
            <item xml:id="i-YBoksX1Tx9dfFRC4z98Uw7">
              Riksdagen tillkännager för regeringen som sin mening vad som
              anförs i motionen om att föräldrar ska kunna tillförsäkras en
              allsidig och saklig undervisning i enlighet med Lpo 94 och Lgr
              11. 2
            </item>
          </list>
          <p xml:id="i-Lun7BHQF5Dt4mDNsopYAkV">
            1 Yrkande 1 hänvisat till KrU.
          </p>
          <p xml:id="i-HwmfXYrBPfvWcdAmv7rmdW">
            2 Yrkande 4 hänvisat till UbU.
          </p>
        </div>
        <div xml:id="i-Pnrxk8eybKA9xF3fPW8iF2" type="motContent">
          <head xml:id="i-Ggpzg1Ri3iq8YihyGax5L" type="h1">
            Motivering
          </head>
          <p xml:id="i-3JHJPePXmPjfCtYdeXXzHc">
            Public service-företaget Utbildningsradion (UR) lanserade 2011
            vad de kallade för en stor satsning på material för sex- och samlevnadsundervisningen.
            Satsningen som heter Sex på kartan är en samproduktion med Riksförbundet
            för sexuell upplysning (RFSU). Satsningen innehöll en tecknad
            film, lärobok och åtskilliga timmar med nyproducerade filmer med
            en mycket sexualliberal inställning. Kritiken har varit stark
            mot att så lite fokuseras på samlevnadsundervisning till förmån
            för sexualundervisning. I UR:s lektionsmaterial ges detaljerade
            tekniska instruktioner om sex. Målgruppen är 14-åriga barn i högstadiet.
            Filmerna har också visats på tv, vilket gjort att de även setts
            av barn i yngre åldrar. På filmen visas nakna ungdomar, könsorgan
            och explicita sexscener. Åldern på karaktärerna i filmen är också
            högstadieelever.
          </p>
          <p xml:id="i-PaUuMAkT94uR9jMM6dh1XR">
            Ett av problemen med materialet är att det kan vara olagligt.
            En polisanmälan har gjorts av en privatperson, och det är intressant
            att projektledaren för filmen har hävdat att de valde bort skådespelare
            till förmån för tecknad film för att det blev anstötligt. Programmet
            kan troligtvis ha klassificerats som barnpornografi om de hade
            använt 14-åringar för det filmade materialet.
          </p>
          <p xml:id="i-WvLgB7dPFJ866xeRojDSjH">
            I barnkonventionens artikel 34 stadgas barns rätt att bli skyddade
            mot alla former av sexuellt utnyttjande och sexuella övergrepp.
            Enligt barnkonventionen räknas alla personer upp till 18 år som
            barn i legalt skyddsavseende. I och med Sveriges tillträde till
            Europarådets konvention om skydd för barn mot sexuell exploatering
            och sexuella övergrepp skall barn ges ännu större skydd.
          </p>
          <p xml:id="i-96rHWdwrLJvzFQHJdt6xYC">
            Den nya reviderade lagstiftningen mot sexualbrott trädde i kraft
            2005. Syftet med lagstiftningen var att öka skyddet för barn och
            ungdomar gällande sexuella övergrepp. Därför infördes flera nya
            straffbestämmelser som enbart skyddar barn.
          </p>
          <p xml:id="i-W5kj4SoP2JA4eAMAnayWZ6">
            Det finns ett antal fall från Högsta domstolen som är relevanta
            för bedömningen av hur den nya sexualbrottslagstiftningen har
            tillämpats, och rent generellt kan sägas att sexualbrott mot barn
            tillmäts generellt ett högre straffvärde nu än före reformen.
            Boken Sexualkunskap, som ingick i UR:s satsning, lyfter inte fram
            detta alls. Istället hävdas att sexualitet är inte något kriminellt
            i vårt samhälle, ett påstående som är direkt felaktigt vad gäller
            barns sexualitet. Dessutom lurar man lärare med budskap som det
            är inte i vårt samhälle brottsligt för tonåringar att hångla,
            klä av sig nakna ihop eller på något annat sätt vara sexuellt
            aktiva så länge det inte rör sig om övergrepp. Poängen är att
            det vid en ålderskillnad på mindre än två år kan det som beskrivs,
            även om det sker frivilligt, just vara ett övergrepp.
          </p>
          <p xml:id="i-4YUW9uJJbGv8cWuvKRBGv4">
            Den tecknade filmen visar ett klassrum där några elever skulle
            få hjälp med stödundervisning. Istället blev det ingående frågor
            om barns sexuella erfarenheter som lyfts fram i flera av de nyproducerade
            filmerna.
          </p>
          <p xml:id="i-npFHTfVkjYANTRZf3fF5w">
            Att UR:s läromedel klargör att lärare ska involvera 14-åriga
            barn i diskussioner om deras sexuella erfarenhet är övergrepp
            och borde också betraktas som det. Dessutom medverkar läromedlet
            till att sudda ut de gränser för vad som är privat och vad som
            borde få fortsätta att vara det. När en lärare frågar tjejerna
            vad som gör dem sexuellt upphetsade och vilka erfarenheter de
            har haft; varför kan då inte pojkar i skolan fortsätta att göra
            så på rasterna?
          </p>
          <p xml:id="i-LRj2qYEw4JkjMfqEUQLBK7">
            De flesta som begår sexuella övergrepp på barn är själva under
            18 år. Att då stimulera och normalisera sexuella handlingar för
            minderåriga kan också göra att de sexuella övergreppen ökar än
            mer. Ska samhället då skylla på barnen, eller ska de själva ta
            ansvaret för att man inte lyfte fram de problem och risker som
            finns? Artiklarna från i våras där personal lät övergrepp mot
            ett litet barn fortsätta för att de trodde att de lekte förskräcker.
          </p>
          <p xml:id="i-TbUM8AMtqXwvkeczge46RU">
            Flera studier har under de senaste åren kopplat ihop den tidiga
            sexualiseringen med de ökande sexuella övergreppen. Socialstyrelsens
            studie Unga förövare, visar att en majoritet av dem som utsatte
            unga för övergrepp var jämnåriga med offret. Majoriteten av förövarna
            hade inte utsatt flera för övergrepp. En majoritet var dessutom
            inte släkt utan bekanta eller vänner. Det finns all anledning
            att studera i vilken utsträckning som unga förövares sexualbrott
            till viss del kan bero på den ökade sexualisering som våra barn
            utsätts för och den vuxensexualitet som alltför ofta trycks på
            dem.
          </p>
          <p xml:id="i-5MedEz2PUp43b5LRhu9uCQ">
            Ingen älskar sina barn mer än föräldrarna och i frågor som är
            så viktiga för barnets välbefinnande är det omöjligt att gå förbi
            dem. De skolor som tänker visa detta behöver berätta om det för
            föräldrarna först och ge dem om möjligt en chans att se programmet.
          </p>
          <p xml:id="i-VqE7Xk7Nkr9mtg8hYe8VGR">
            Skollagen från 2011 uttrycker tydligt rätten för föräldrar och
            vårdnadshavare att erbjudas möjlighet till inflytande över utbildningen
            där det står att vårdnadshavare för barn i förskolan och för elever
            i förskoleklassen, grundskolan, grundsärskolan, specialskolan,
            sameskolan och fritidshemmet ska erbjudas möjlighet till inflytande
            över utbildningen.
          </p>
          <p xml:id="i-DKiLhrxTRq2SXfZrsp3oew">
            Europakonventionens artikel 8 om rätt till skydd för privat-
            och familjeliv stadgar följande, och detta är av största vikt
            att öka förståelsen och efterlevnaden av.
          </p>
          <p xml:id="i-RXYieBFntmCwsCQg7zDtF3">
            Var och en har rätt till skydd för sitt privat- och familjeliv,
            sitt hem och sin korrespondens.
          </p>
          <p xml:id="i-HUxbMFAm4kkVPy7BrmnvJJ">
            Offentlig myndighet får inte ingripa i denna rättighet annat
            än med stöd av lag och om det i ett demokratiskt samhälle är nödvändigt
            med hänsyn till den nationella säkerheten, den allmänna säkerheten
            eller landets ekonomiska välstånd, till förebyggande av oordning
            eller brott, till skydd för hälsa eller moral eller till skydd
            för andra personers fri- och rättigheter.
          </p>
          <p xml:id="i-XX8zshkLSvcbj5yTqz8ZAz">
            Sexlivet borde anses tillhöra privatlivet. Europakonventionens
            artikel 9 om tankefrihet, samvetsfrihet och religionsfrihet har
            följande lydelse:
          </p>
          <p xml:id="i-EJGMMFqFsEbWuqW7hZ6t5E">
            Var och en har rätt till tankefrihet, samvetsfrihet och religionsfrihet;
            denna rätt innefattar frihet att byta religion eller tro och frihet
            att ensam eller i gemenskap med andra, offentligt eller enskilt,
            utöva sin religion eller tro genom gudstjänst, undervisning, sedvänjor
            och ritualer. Friheten att utöva sin religion eller tro får endast
            underkastas sådana begränsningar som är föreskrivna i lag och
            som i ett demokratiskt samhälle är nödvändiga med hänsyn till
            den allmänna säkerheten, till skydd för allmän ordning, hälsa
            eller moral eller till skydd för andra personers fri- och rättigheter.
          </p>
          <p xml:id="i-D7hk5cPPGv3s7GYJXxnHJh">
            I artikel 2 om rätt till undervisning står följande:
          </p>
          <p xml:id="i-4HHkAe2RVPy3vHVJRWizhb">
            Ingen får förvägras rätten till undervisning. Vid utövandet av
            den verksamhet som staten kan ta på sig i fråga om utbildning
            och undervisning skall staten respektera föräldrarnas rätt att
            tillförsäkra sina barn sådan utbildning och undervisning som står
            i överensstämmelse med föräldrarnas religiösa och filosofiska
            övertygelse.
          </p>
          <p xml:id="i-7H2fstYtPfdHAEmKHb9zi3">
            En statligt finansierad sexualmoral som strider mot de flesta
            världsreligioner kan omöjligt utgöra utbildningsmaterial som ämnas
            för den obligatoriska undervisningen i ett skolpliktigt Sverige,
            utan att vara kränkande för religionsfriheten och samvetsfriheten
            för barn vars föräldrar har en annan åskådning än den statliga.
            Föräldrarna måste informeras om och godkänna det utbildningsmaterial
            som används. Vilken sexualetik som ligger bakom UR:s material
            är också en berättigad fråga. Skulle ett material från politiska
            partier som Moderaterna eller Socialdemokraterna ha fått skolor
            att visa materialet okommenterat? Varför ska det i så fall göras,
            när RFSU öppet skickar materialet med UR.
          </p>
          <p xml:id="i-U4GN3hRp1KQ4dD7624DUeX">
            Skolans läroplaner har i många år kraftfullt betonat nödvändigheten
            av att undervisningen både ska vara saklig och allsidig. Nedanstående
            text finns både i Lpo 94 och Lgr 11.
          </p>
          <p xml:id="i-NNiJsvdcZmdF2hoFG4p9kN">
            Skolan ska vara öppen för skilda uppfattningar och uppmuntra
            att de förs fram. Den ska framhålla betydelsen av personliga ställningstaganden
            och ge möjligheter till sådana. Undervisningen ska vara saklig
            och allsidig. Alla föräldrar ska med samma förtroende kunna skicka
            sina barn till skolan, förvissade om att barnen inte blir ensidigt
            påverkade till förmån för den ena eller andra åskådningen.
          </p>
        </div>
        <div xml:id="i-MYfK6w4Z7FoMZ8Tsnh5FgT" type="signatureBlock">
          <list xml:id="i-TEXcXoE5MpaJHmXEuDHbtE">
            <item xml:id="i-TfbtueRgCNfQHCtsLGvsKU" who="i-TECanR77Prb79DHwPvLitN" type="signature">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
