<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-01020">
  <teiHeader>
    <fileDesc>
      <titleStmt>
        <title>Trossamfundsfrågor</title>
        <author corresp="i-VCBwijV18pWsvC1p2xZJJm">av Runar Filper m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1020 av Runar Filper m.fl. (SD)</title>
          <idno type="rdwebb">HA021020</idno>
          <rs type="number">1020</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/HA021020/text</ref>
          <ref type="dokument_url_html">http://data.riksdagen.se/dokument/HA021020</ref>
          <ref type="dokumentstatus_url_xml">http://data.riksdagen.se/dokumentstatus/HA021020</ref>
          <ref type="pdf">http://data.riksdagen.se/fil/8B2ABB94-CB9D-435B-AA48-2123BB97059F</ref>
          <ref type="docx">http://data.riksdagen.se/fil/A920A25B-8A1B-43BB-876D-F8A7B4F31502</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VCBwijV18pWsvC1p2xZJJm</idno>
            <name>Runar Filper</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UBrd7tma8aK4usT8mnXXeU" type="signed"/>
        <correspContext corresp="i-UBrd7tma8aK4usT8mnXXeU">
          <note type="signatory" corresp="i-VCBwijV18pWsvC1p2xZJJm"/>
          <note type="signatory" corresp="i-DyRx69amzrrY88Jd1Ln7EC"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-JP8NeL17uoQgDiTaxrGnVM"/>
          <note type="signatory" corresp="i-EE6FRts3Vi6U8EPsiGPPgm"/>
        </correspContext>
        <correspAction xml:id="i-VMn3J2TC2vjSJJtN3NZ9ry" type="submitted">
          <date when="2022-11-22"/>
          <time when="12:20:13"/>
        </correspAction>
        <correspAction xml:id="i-8iv52Y8q72qitGmNyFKjFk" type="reviewed">
          <date when="2022-11-22"/>
          <time when="17:53:20"/>
        </correspAction>
        <correspAction xml:id="i-4gLUQ58BDJXsCVi8WDFH2F" type="referred">
          <date when="2022-12-01"/>
        </correspAction>
        <correspAction xml:id="i-VEHn2VCDyuEP3NcpGe8Eid" type="assigned">
          <date when="2023-08-11"/>
          <time when="14:50:35"/>
        </correspAction>
        <correspContext corresp="i-VEHn2VCDyuEP3NcpGe8Eid">
          <ref type="assignedTo">Kulturutskottet</ref>
        </correspContext>
        <correspAction xml:id="i-Dps3RHwKD6Xp9pT8X8r7gs" type="behandlas_i"/>
        <correspContext corresp="i-Dps3RHwKD6Xp9pT8X8r7gs">
          <ref type="uppgift">2022/23:KrU5</ref>
          <ref type="ref_dok_id">HA01KrU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU5</ref>
          <ref type="ref_dok_titel">Civila samhället, inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7AChWpE7UgnUvLLLiwSdMh" type="motHeader">
        <div xml:id="i-67FV65AWeMBwxnsyfwzk1g" type="motTitle">
          Motion till riksdagen 2022/23:1020 av Runar Filper m.fl. (SD)
          Trossamfundsfrågor
        </div>
      </div>
      <div xml:id="i-8yxRUEwhxMt5d8psQZbzK3" type="motBody">
        <div xml:id="i-3Jm8bSuEJx95L5S87EPhNM" type="motProposal" subtype="förslag">
          <head xml:id="i-UnsCehH798LuSf4s3u2EwJ">
            Förslag till riksdagsbeslut
          </head>
          <list xml:id="i-p3dAgtDUSkrzfcYtYBmie">
            <item xml:id="i-G1GnJE5eH6Czw99WjZDFdg" sortKey="Yrkande 1">
              Riksdagen ställer sig bakom det som anförs i motionen om att
              regeringen bör verka för att stödet till trossamfunden inte ska
              ses som en förutsättning för upprätthållande av religionsfriheten
              och tillkännager detta för regeringen.
            </item>
          </list>
          <list xml:id="i-5na7w2AzVtyxJsMbiaeV48">
            <item xml:id="i-VT6UMVBtFokU9xbM6pEGaX" sortKey="Yrkande 2">
              Riksdagen ställer sig bakom det som anförs i motionen om att
              kristendomen bör ha en särställning bland världsreligionerna i
              svensk kultur och tillkännager detta för regeringen.
            </item>
          </list>
          <list xml:id="i-ReykaoYtRuoXfRiZzVSkCE">
            <item xml:id="i-Ajw8g3czSycQmYpzhha7ex" sortKey="Yrkande 3">
              Riksdagen ställer sig bakom det som anförs i motionen om att
              regeringen bör verka för att det statliga stödet enbart ska ses
              som ett komplement till samfundens finansiering genom medlemsavgifter,
              och att stödet inte ska kunna vara en huvudsaklig inkomstkälla,
              och tillkännager detta för regeringen.
            </item>
          </list>
          <list xml:id="i-83ZVFBSvkmytrHUuLa4kNQ">
            <item xml:id="i-2EBTc9q6SKxiSriij9fNeA" sortKey="Yrkande 4">
              Riksdagen ställer sig bakom det som anförs i motionen om att
              regeringen bör ombesörja att exkluderingskriterier för stödgivning
              till trossamfund införs och tillkännager detta för regeringen.
            </item>
          </list>
          <list xml:id="i-M4FVjCfU2STWdyvZak55TX">
            <item xml:id="i-2hH9DuAHetwuaehD1MoTST" sortKey="Yrkande 5">
              Riksdagen ställer sig bakom det som anförs i motionen om att
              regeringen bör verka för att motverka extremism inom svenska trossamfund
              och tillkännager detta för regeringen.
            </item>
          </list>
        </div>
        <div xml:id="i-CHbFgEh5NSKTCJ5MkCTi1Y" type="motContent">
          <head xml:id="i-TFeSG9kJATUbpjWZvt1zNr" type="h1">
            Motivering
          </head>
          <p xml:id="i-SWhMRQLzFRtdhFQCCq5RGK">
            Sverigedemokraterna är ett icke-konfessionellt parti som betraktar
            religionsfrihet som en naturlig del av det demokratiska samhället.
          </p>
          <p xml:id="i-PMVkit9RPGWCcPjtwYjajN">
            Vi definierar religionsfriheten som individens rätt att fritt
            få tro på vilken gud eller vilka gudar man vill utan att för den
            sakens skull drabbas av negativ särbehandling eller förföljelse.
            När det kommer till utövandet av religionen måste det dock finnas
            tydliga begränsningar. Religionsfrihet innebär enligt vår mening
            inte någon absolut rätt att få säga eller göra vad man vill i
            en religions namn. Alla medborgare i Sverige är lika inför lagen.
            Religiös tillhörighet skall inte utgöra grund för positiv särbehandling
            och religioner som gör anspråk på samhällsinflytande måste få
            diskuteras och kritiseras på samma villkor som politiska ideologier.
            Kränkning av den egna tron ska aldrig accepteras som skäl eller
            ursäkt till handling som bryter mot svensk lag.
          </p>
          <p xml:id="i-PsWY7zf4uQ419hWTHJ44gi">
            Tro och religion, framförallt kristendomen, är och har varit
            en huvudsaklig faktor i vårt samhälles utformning. Flera av svenska
            samhällets grundläggande värderingar har en koppling till kyrkan
            och den kristna tron. På relativt kort tid har det religiösa landskapet
            förändrats i och med utvecklingen mot religionsfrihet. Från att
            alla svenska undersåtar tillhörde Svenska kyrkan fram till mitten
            av 1800-talet, till att idag anses vara ett av världens mest sekulariserade
            länder. En process som förändrat hur religiösa idéer påverkar
            samhället och statens relation till Svenska kyrkan och trossamfunden.
            Samtidigt som det svenska samhället anses vara ett av världens
            mest sekulariserade så är fortfarande en majoritet med i något
            trossamfund och genom de senaste decenniernas invandring är det
            religiösa landskapet mer pluralistiskt än någonsin tidigare.
          </p>
          <p xml:id="i-G9Zmx4GvTQUpwVk5SnGksQ">
            Den svenska staten kan och bör inte vara religiöst neutral. Sverige
            har varit ett kristet land i över tusen år. Kristendomen är intimt
            sammanvävd med den svenska kulturen och identiteten. Få andra
            idéer och institutioner har varit lika betydelsefulla för formandet
            av den svenska kulturen som kristendomen och den svenska kyrkan.
            Det svenska språket, konsten, litteraturen, filosofin, moralen,
            traditionerna, arkitekturen, musiken m.m. är alla exempel på samhällsområden
            som varit och är starkt färgade av vårt kristna arv. Påverkan
            har dock också varit ömsesidig. Förhållandena, förutsättningarna
            och kulturen i vårt land har gjort att den svenska kristendomens
            historia innehåller vissa särdrag i jämförelse med andra kristna
            länder. Många kristna högtider och traditioner är fortfarande
            en självklar del av vår nationella kultur och utgör viktiga inslag
            även i många icke troendes liv. Att känna till och förstå det
            svenska kristna kulturarvet är en viktig nyckel till att förstå
            vårt lands historia, kultur och samtid. Bevarandet av det kristna
            kulturarvet är således en angelägenhet för alla svenskar, oavsett
            trosuppfattning. Kristendomen har i kraft av sin historia en särställning
            i förhållande till andra religioner i Sverige.
          </p>
          <head xml:id="i-XnxXw6wfqSszdwKc1yZkq3" type="h2">
            Statligt stöd till trossamfunden
          </head>
          <p xml:id="i-MrnAXPazcWyh1z2CC1AT4R">
            Statsbidraget till trossamfunden inrättades 1971 som en provisorisk
            åtgärd tills 1968 års utredning om stat och kyrka lagt fram sina
            förslag. Stödet gick då endast till andra kristna församlingar
            som inte var anslutna till svenska kyrkan men som var anslutna
            till Sveriges frikyrkoråd (KrU 1971:15). 1974 utfärdades förordningen
            om bidrag till vissa trossamfund, och bidraget fick en mer permanent
            karaktär. Svenska kyrkan hade en dominerande ställning och syftet
            med stödet till de andra trossamfunden var att jämna ut maktförhållandena
            mellan trossamfunden. År 2000 infördes lagen (1999:932) om stöd
            till trossamfund, i vilken förutsättningarna för statsbidrag sedan
            dess är reglerade. Den månghundraåriga traditionen av en nära
            relation mellan Svenska kyrkan och staten bryts genom olika beslut
            i slutet av 1990-talet och statskyrkan blev klassad som ett tros­samfund
            bland andra. Brytningen innebär även att Svenska kyrkan förlorar
            sin beskattningsrätt. Svenska kyrkan samlar idag in medlemsavgifter
            via skattsedeln med hjälp av Skatteverket.
          </p>
          <p xml:id="i-QL5AvrfPLWN5cGg86xaGyF">
            Stödet till trossamfund består av tre delar: organisationsbidrag
            som är ett basstöd till alla berättigade trossamfund, verksamhetsbidrag
            som kan sökas av samfund eller församlingar och som fördelas till
            teologiska högskolor eller andlig vård inom sjukvården samt projektbidrag
            som kan användas för nybyggnad eller renovering av lokaler, säkerhetshöjande
            åtgärder, utbildningsbidrag och etableringsbidrag.
          </p>
          <p xml:id="i-QU4KDAV7N7Npj16sS6bPSP">
            Ett av skälen till att staten stöttar trossamfunden i Sverige
            är att verksamheten anses samhällsnyttig. Även om många inte aktivt
            deltar i religiösa aktiviteter så som guds­tjänster så är olika
            religiösa ceremonier fortfarande viktiga för många. Merparten
            av alla begravningar äger rum i något av samfunden. Stödet till
            samfunden bidrar till att samfunden kan möta det andliga behov
            som finns i samhället.
          </p>
          <p xml:id="i-E7nQZ15cTST18xDhWx5DwE">
            Samtidigt har stödet till trossamfunden debatterats de senaste
            åren eftersom stöd givits till församlingar och samfund som inte
            står bakom samhällets grundläggande demokratiska värderingar.
            Det är problematiskt om offentliga medel stöttar extremistiska
            och våldsbejakande organisationer. Den senaste trossamfundsutredningen
            (SOU 2018:18) syftade bland annat till att lösa denna problematik,
            och utredningen föreslog ett antal exkluderingskriterier för stödet
            till trossamfunden. Utredningen behandlar många angelägna ämnen
            och vi inväntar fortfarande att regeringen ska göra något av förslagen.
          </p>
          <p xml:id="i-WTtRfRBs89h1fnZ43aCgbM">
            Däremot anser Sverigedemokraterna, till skillnad från utredningen,
            att kopplingen mellan stödet till trossamfunden och religionsfriheten
            inte är självklar, och religionsfri­heten är således inte ett
            huvudsakligt skäl för staten att stötta trossamfunden. Dessutom
            klassas idag Svenska kyrkan som ett trossamfund bland andra, och
            maktförhållandet, även om det i viss mån finns kvar, är inte lika
            skevt som det en gång var mellan övriga samfund och Svenska kyrkan.
            Ambitionen för religiös verksamhet bör vara att medlemmarna i
            huvudsak finansierar verksamheten. Det skulle även öka samfundens
            självständighet från staten.
          </p>
          <p xml:id="i-7VCie3MgNwf7mD884KfrbQ">
            Därför bör stödgivningen till samfunden för den religiösa verksamheten
            på sikt minska, och andelen samfund som finansieras genom medlemsavgifter,
            med insamlingshjälp av Skatteverket om samfundet så önskar, bör
            öka. Den långsiktiga ambitionen för den statliga stödgivningen
            på området bör därför vara att stödet i huvudsak ska bestå av
            avgiftsinsamlingshjälp. Statens övriga stöd ska endast ses som
            ett komplement och inte som en huvudsaklig inkomstkälla.
          </p>
          <head xml:id="i-Dbr5r54v5fLBzWNxmmDo7F" type="h2">
            Exkluderingskriterier
          </head>
          <p xml:id="i-JTa3j9oMqSnf7NBcvN3mwQ">
            Trossamfundsutredningens förslag rörande exkluderingskriterier
            är välutvecklat. Förslaget innebär att trossamfund som agerar
            i strid med särskilt skyddsvärda grundläggande värderingar för
            det svenska samhället, inte ska kunna få del av offentliga medel.
            Det är angeläget med ett system som i högre grad än i dag säkrar
            att statliga bidragsmedel till trossamfunden inte går till våldsbejakande
            eller extremistiska samfund. Även om regelverket behöver utvecklas
            för hela civilsamhället så bör regeringen införa det nya regelverket
            där det är möjligt, så fort som möjligt, för att i högsta möjliga
            mån undvika att det offentliga understödjer samhällsfientliga
            verksamheter.
          </p>
          <p xml:id="i-9SZiCEBbKMtg9P6ZuuA3F2">
            Nu har även den senaste utredningen kring demokrativillkor i
            civilsamhället (SOU 2021:66) lämnat sitt betänkande, med endast
            mindre korrigeringar till Trossamfunds­utredningens förslag. Fyra
            år har förflutit utan ett tydligt regelverk med syftet att förhindra
            att offentliga medel går till extremistiska samfund. Samtidigt
            har problemet varit känt i över ett decennium. Regeringen bör
            snarast ombesörja att ett regelverk kommer på plats.
          </p>
          <p xml:id="i-BNZwSzhLWFsMKt5FvEWP5W">
            Idag kan civilsamhällesorganisationer som anses olämpliga för
            stöd av exempelvis MUCF eller SST ändå få stöd av eller samverkansavtal
            med annan offentlig aktör. Således kan offentliga medel gå till
            organisationer som statliga myndigheter med ett huvudansvar för
            ett område anser vara olämpliga ändå få offentliga medel i sitt
            arbete för att undergräva samhällets grundläggande värderingar.
            Därför bör trossamfund som uppfyller ett exkluderingskriterium
            helt exkluderas från offentlig stödgivning och offentlig samverkan
            genom exempelvis krisplaner, på alla nivåer.
          </p>
          <head xml:id="i-2vMkWAQkV8NQNnd6D6b41Z" type="h2">
            Motverka extremism inom svenska trossamfund
          </head>
          <p xml:id="i-FxDLtRZxKTnwYtpLX4UNdr">
            För att följa upp det nya regelverket och säkra en ändamålsenlig
            användning av stödet till trossamfunden bör regeringen verka för
            att löpande granska och bedriva tillsyn av hur medlen används
            och de kriterier som finns för stöd. På så vis kan aktörer som
            inte delar samhällets grundläggande värderingar upptäckas i ett
            tidigare skede och samhället kan undvika att offentliga medel
            ges i stöd till dessa verksamheter. Därför bör regeringen verka
            för att motverka extremism inom svenska trossamfund.
          </p>
        </div>
        <div xml:id="i-ANiHWYteXbvAKwgovMr5dC" type="signatureBlock">
          <list xml:id="i-3suRcw5r4kBVwfvWTRyk3B">
            <item xml:id="i-J5EM4gxkc5jz9GJzDKrje5" who="i-VCBwijV18pWsvC1p2xZJJm" type="signature">
              Runar Filper (SD)
            </item>
            <item xml:id="i-J68CWUNEvALdQFmxJpsADm" who="i-DyRx69amzrrY88Jd1Ln7EC" type="signature">
              Bo Broman (SD)
            </item>
            <item xml:id="i-4LFBQWJ436tm5QVThsCaP3" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-7zgDJL71aAVW9FYupae8RE" who="i-JP8NeL17uoQgDiTaxrGnVM" type="signature">
              Jonas Andersson (SD)
            </item>
            <item xml:id="i-Q9WCD3NADXf7h7hYji58Qe" who="i-EE6FRts3Vi6U8EPsiGPPgm" type="signature">
              Leonid Yurkovskiy (SD)
            </item>
          </list>
        </div>
      </div>
    </body>
  </text>
</TEI>
