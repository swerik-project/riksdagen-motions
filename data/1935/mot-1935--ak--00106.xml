<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__106/mot_1935__ak__106-001.pdf"/>
      <fw xml:id="i-BAPkx3RYPB6kH1YzqZ2nsD">
        Motioner i Andra kammaren, Nr 106. 11
      </fw>
      <div type="motHeader" xml:id="i-DSSgMj7F5MX8aoeJcnHeMi">
        <div type="motTitle" xml:id="i-9a4GuuGDY7o239Q3BUybL7"/>
        <div type="motSubmissionInfo" xml:id="i-8pm8M939XmCkGqi8yjbis7"/>
      </div>
      <div type="motBody" xml:id="i-YZKtBN2cMifu6atPTawPBb">
        <div xml:id="i-3sQQawgRP1sgEw6aF8cHAF">
          <p xml:id="i-A8qPgGQEozFwhNTX1EMHpH">
            Nr 106.
          </p>
          <p xml:id="i-KYz6pcyq3X5K4E1X1Ucrh7">
            Av herr Aronson m. f., angående åtgärder mot den allmänna kastningen
            bland nötkreatur.
          </p>
          <p xml:id="i-UbQu9SVmy5tVAfBdheB9iG">
            Bland de svårigheter, mot vilka vårt jordbruks utövare ha att
            kämpa, äro för visso de smittosamma sjukdomarna bland husdjuren
            en av de betydelse- fullaste. I medvetande därom hava också statsmakterna
            under en lång följd av år anslagit medel till befrämjande av kampen
            mot dessa. Även för innevarande år begäras under nionde huvudtiteln
            avsevärda belopp för samma ändamål. Som sig bör hava statsmakterna
            härvid i första hand inriktat sig på bekäm- pande av de sjukdomar,
            som till sina verkningar varit för respektive djurägare mest fördärvbringande.
            Tuberkulos samt mul- och klövsjuka hava därvid varit föremål för
            speciella ingripanden. Ingen lärer kunna bestrida, att vad därut-
            innan uträttats också varit av synnerligen gagnande betydelse
            för vårt lands modernäring. En sjukdom, som enligt vårt förmenande
            icke vunnit det beaktande, som den 1 ifrågavarande avseende förtjänar,
            är den allmänna kastningen bland nöt- kreatur. Såväl på grund
            av sin stora utbredning — förorsakad av dess stora smittofarlighet
            — som genom de för respektive djurägare ödeläggande verk- ningar,
            som denna sjukdom oftast medför, torde densamma numera vara att
            anse som en bland de allra svåraste på sitt område. När därtill
            kommer att sjukdomen sannolikt genom mjölken ofta överföres jämväl
            på människor och därvid har en synnerligen elakartad karaktär,
            torde fullt giltiga skäl före- ligga för att densamma ägnas en
            omsorgsfull uppmärksamhet. Den allmänna kastningen yttrar sig
            som bekant däruti, att fostret i den angripna kon dör och framfödes
            i regel cirka tre månader för tidigt. Mjölk- avkastningen blir
            som följd härav långt mindre än efter kalvning i normal ord- ning.
            Sterilitet blir ofta följden av sjukdomen liksom även andra för
            djurets välbefinnande synnerligen nedbrytande åkommor, vilka senare
            göra djuret mindervärdigt även för slakt. Där sjukdomen en gång
            vunnit insteg hos en nötkreatursbesättning, sprider den sig i
            regel med en fruktansvärd snabbhet över hela besättningen. I sällsynta
            fall kan sjukdomen hava ett någorlunda godartat förlopp, men i
            regel medför den för djurägaren svåra, ja understundom ruinerande
            verkningar. Sjukdomens förekomst blir en så mycket mer allvarlig
            sak, som dess stora smittofarlighet ger densamma mycket stora
            möjligheter att sprida sig till nya besättningar. Smittovägarna
            äro enligt uppgifter från sak- kunnigt håll ännu icke fullt utforskade,
            vilket medför, att den enskilde djur- ägaren har mycket små möjligheter
            att effektivt skydda sin besättning för denna sjukdom. Klart är
            emellertid, att i den mån man kan angripa och till- intetgöra
            själva källorna för smittan har man möjlighet att med framgång
            be- kämpa densamma. Av det sagda torde framgå dels att allmän
            kastning är en sjukdom, som
          </p>
          <pb facs="riksdagen-motions-pdf/data/1935/mot_1935__ak__106/mot_1935__ak__106-002.pdf"/>
          <fw xml:id="i-8G3CRJyF9FcxBRhfdGZzzj">
            12 Motioner 1 Andra kammaren, Nr 106.
          </fw>
          <p xml:id="i-SLGbfQYGWsuufWHXUvYE6W">
            allvarligt hotar den svenska ladugårdsskötseln, dels att verkningsfulla
            åtgärder mot densamma icke äro tänkbara utan ingripanden från
            det allmännas sida. På grund härav anse vi, att en sakkunnig utredning
            om vad som till denna sjukdoms bekämpande kan och bör göras är
            av ett kraftigt behov påkallat. Må- hända böra resurser för sjukdomens
            närmare utforskande i första hand ställas till förfogande. För
            övrigt torde en lämpligt avvägd lagstiftning, som hindrar en allt
            för fri bandel med nötkreatur, vara ofrånkomlig. Tillfullo inse
            vi att en dylik lag skulle komma att bli i många stycken betungande
            för vår boskaps- skötsel. Men med hänsyn till den stora skada,
            som denna sjukdom tillfogar vår mjölkproduktion, anse vi, att
            rätt så långt gående åtgärder även i frihetsbegrän- sande syfte
            måste tolereras, under villkor att de med visshet kunna beräknas
            leda till ett effektivt bekämpande av den farsot, varom här är
            fråga. Då sålunda enligt vårt förmenande en grundlig undersökning
            bör göras om och på vad sätt den ifrågavarande sjukdomen kan och
            bör bekämpas hem- ställa vi, att riksdagen må i skrivelse till
            Kungl. Maj:t anhålla, att Kungl. Maj:t täcktes föranstalta om
            en allsidig utredning om vilka åtgärder som till bekämpande av
            den allmänna kastningen bland nötkreatur lämpligen kunna vidtagas,
            samt för riksdagen framlägga det förslag, vartill denna utredning
            kan föranleda.
          </p>
          <p xml:id="i-4CSfmRuUvVTqb1YZWnCYmh" type="date">
            Stockholm den 18 januari 1935. Ernst Aronson. Nils Persson. Ernst
            V. Olsson.
          </p>
          <p xml:id="i-CqTbhLUmmBefJSVbvWwWNL">
            Albert Johansson. Josef Hagman.
          </p>
          <p xml:id="i-4Z32XCkdiqPRShtWtFrknc">
            Stockholm 1935. K. L. Beckmans Boktr.
          </p>
        </div>
      </div>
    </body>
  </text>
</TEI>
