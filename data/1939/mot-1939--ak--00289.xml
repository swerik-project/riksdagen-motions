<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__289/mot_1939__ak__289-001.pdf"/>
      <div type="motHeader" xml:id="i-U93SG4JbQ88FuLGNePaj85">
        <div type="motTitle" xml:id="i-NVo2QusLskzpQFqqUkv6mq"/>
        <div type="motSubmissionInfo" xml:id="i-EgdMKmtEYEsCNnTAxSMjSQ"/>
      </div>
      <div type="motBody" xml:id="i-3QP2WNHsyG1rwFdjQfqCZz">
        <div xml:id="i-E5ZtSGBWYb6hGtuFmGHh92">
          <p xml:id="i-JsMB3KNUgkHkDfufYMzSEB">
            Motioner i Andra kammaren, Nr 289. 11
          </p>
          <p xml:id="i-KQSmpCEivs51or7tnZz1yV">
            Nr 289.
          </p>
          <p xml:id="i-WUPbxu59TGPr1n1NAgVNKb">
            Av herr Jacobson, om överförande på ordinarie stat av de nuvarande
            lapptillsyningsmannatjänsterna.
          </p>
          <p xml:id="i-8r3kfDE16srRuLUY6rdsz">
            Från anslagsposten till arvoden och särskilda ersättningar, bestämda
            av Kungl. Maj:t, bestridas bland annat arvoden till vissa lapptillsyningsmän.
            Enligt Kungl. Maj:ts beslut ha under de senaste åren sju tillsyningsmän
            varit anställda inom Norrbottens län, fyra inom Västerbottens
            län och två inom Jämtlands län. Sina tjänster innehava de för
            närvarande på förordnande, utfärdat för ett år i sänder. Någon
            rätt till pension vare sig för dem själva eller — i hän- delse
            av deras frånfälle — för deras efterlevande är dem ej tillförsäkrad.
            Det var förklarligt, att, då förslag om anställande av lapptillsyningsmän
            först framlades, man gick till väga med försiktighet och förordnade
            veder- börande för korta tider, till och med i vissa fall endast
            för några månader i sänder. Förslaget innebar ett nytt uppslag
            i statens administration av de lappväsendet berörande förhållandena,
            och man ville pröva sig fram. Sedan dess har frågan kommit i ett
            annat läge. Försöket slog så väl ut, att, så- som förut meddelats,
            det befanns lämpligt att väsentligen öka antalet för- ordnade.
            Det är omvittnat, att lapptillsyningsmännen haft en uppgift att
            fylla, och i närvarande stund torde ingen vilja göra gällande,
            att tjänsterna böra eller ens kunna indragas, om staten skall
            fylla sin uppgift som över- vakare av lappväsendets angelägenheter.
            Staten måste, även om detta är förenat med någon ekonomisk uppoffring,
            se till, att nödiga organ finnas för att genomföra statens avsikter,
            vilka i detta fall kunna sammanfattas såsom innebärande ordning
            i förhållandena mellan två befolkningsgrupper i våra nordligaste
            bygder och i förhållandet till våra grannländer i vad detta beröres
            av sättet för renskötselns utövande här i landet. Om det sålunda
            icke torde kunna råda någon som helst tvekan om att lapptillsyningsmännens
            uppgift inom administrationen är av bestående art, så talar redan
            denna omständighet för att befattningarna uppföras på ordi- narie
            stat. För ett beslut i sådan riktning tala även rent humanitära
            skäl. Lapptillsyningsmännens arbete är i synnerligt hög grad fysiskt
            påfrestande. Det är ej endast de stora avstånden inom deras tjänstgöringsområden
            och strapatserna under vandringar i svåra terränger, som sätta
            krafterna på prov, Arbetet får ej så sällan utföras under de mest
            vidriga väderleksförhållanden, som kanske ofta tvinga vederbörande
            att under bar himmel söka det skydd, som kan erbjudas. Ett tjänsteuppdrag,
            som utövas under sådana förhållanden, bör med nödvändighet vara
            förenat med sådana anställningsvillkor, att de lämna innehavaren
            trygghet för ålderdomen och, om han slitits ut, innan tiden är
            inne för att en sådan trygghet bjudes honom, för hans efterlevande.
          </p>
          <pb facs="riksdagen-motions-pdf/data/1939/mot_1939__ak__289/mot_1939__ak__289-002.pdf"/>
          <p xml:id="i-73jr2BsfZCU5cujnqWhki3">
            12 Motioner i Andra kammaren, Nr 289.
          </p>
          <p xml:id="i-H68PHmHTgwmqV7mK1N6ezK">
            Såväl det stadigvarande behovet av befattningshavare i lapptillsynings-
            männens ställning som ock humanitära hänsyn tala alltså samstämmigt
            för att befattningarna uppföras på ordinarie stat. För närvarande
            åtnjuta de ett månatligt utgående arvode, som för lapp- tillsyningsmannen
            i Jukkasjärvi socken och Muonio lappby utgår med 175 kronor, under
            det att övriga sex med årsförordnande anställda uppbära ett månadsarvode
            på 125 kronor. Efter att tidigare för arbete utom hemmet hava
            kommit i åtnjutande av ett dygntraktamente om 13 kronor uppbära
            de numera på grund av bestämmelse i kungl. kungörelsen den 14
            juni 1933 (nr 369) en till 10 kronor (6 kronor för dag och 4 kronor
            för natt) sänkt er- sättning. Reseersättning utgår i övrigt enligt
            allmänna resereglementets klass E III med tillägg till traktamentsersättningen
            av 25 4, då resa på order av länsstyrelsen eller annan vederbörande
            företages inom Norge. Det beslut, som fick sitt uttryck i nyssnämnda
            kungörelse, innebar säker- ligen för lapptillsyningsmännen en
            besvikelse och en i deras förhållanden icke alldeles oväsentlig
            minskning av årsinkomsten. Visserligen är det sant, att dagtraktamenten
            icke äro avsedda att vara ett tillskott i lön, och att de därför
            tillmätas så, att de endast utgöra ersättning för de med vistelse
            utom hemmet förenade ökade levnadskostnaderna. Men om denna vistelse
            utom hemmet ofta —- kanske till och med oftast — måste ske under
            sådana former, är förenad med sådana umbäranden och strapatser,
            att tjänstemannens hälsa därunder lätteligen äventyras, så synes
            ett vidhållande av principen om dag- traktamentenas uppgift knappast
            vara välgrundat. Att motivera ett sådant vidhållande med hänvisning
            till de låga kontanta utgifterna för vivre och logi, som man föreställer
            sig vara förbundna med resor i de trakter, där lapptillsyningsmännen
            i huvudsak hava att utföra sina tjänsteåligganden, är ej hållbart
            och kan endast bero på en tyvärr alltför vanlig obekantskap med
            de förhållanden, under vilka lappväsendets tjänstemän — tillsyningsmän
            så- väl som lappfogdar — nödgas arbeta. Mot ett förslag om att
            uppföra tjänstebefattningarna på ordinarie stat kan måhända invändas,
            att vid tillsättande av en befattning av nu ifrågava- rande art
            urvalet är synnerligen svårt, och att misstag kunna tänkas ske,
            som äro svåra att rätta, då den utnämnde innehar ordinarie anställning.
            Till ledning vid valet mellan flera sökande kunna ej skriftliga
            betyg ge ett säkert utslag. Det torde därför böra föreskrivas,
            att till ordinarie innehavare av befattning som lapptillsyningsman
            endast kan utnämnas den, som under minst tre år på förordnande
            uppehållit sådan tjänst och därnnder på ett om nit och duglighet
            vittnande sätt fullgjort sina åligganden. På grund av det anförda
            tillåter jag mig hemställa,
          </p>
          <p xml:id="i-PWS7uHJR7m2WVkgv7mZJyV">
            att riksdagen måtte besluta, att de nuvarande lapptillsynings-
            mannatjänsterna överföras på ordinarie stat, med tjänstgörings-
            område som av respektive länsstyrelse bestämmes, samt att tjänsterna
            placeras i lönegrad B 9. Stockholm den 22 januari 1939. Uddo RB.
            Jacobson.
          </p>
        </div>
      </div>
    </body>
  </text>
</TEI>
