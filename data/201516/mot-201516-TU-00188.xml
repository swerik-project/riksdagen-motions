<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-TU-00188">
  <teiHeader>
    <fileDesc>
      <titleStmt>
        <title>Hållbar sjöfart</title>
        <author corresp="i-LfejaxmUP1kR5ztLJaJTkY">av Emma Wallrup m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:188 av Emma Wallrup m.fl. (V)</title>
          <idno type="rdwebb">H302188</idno>
          <rs type="number">188</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H302188/text</ref>
          <ref type="dokument_url_html">http://data.riksdagen.se/dokument/H302188</ref>
          <ref type="dokumentstatus_url_xml">http://data.riksdagen.se/dokumentstatus/H302188</ref>
          <ref type="docx">http://data.riksdagen.se/fil/0367AA7E-4742-4E4F-9224-649B6B8016E5</ref>
          <ref type="pdf">http://data.riksdagen.se/fil/91897A75-6F9C-441A-A831-C4EF8008F7D9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-B1Gt1y8CFEtbxxoHD5WzYm" type="signed"/>
        <correspContext corresp="i-B1Gt1y8CFEtbxxoHD5WzYm">
          <note type="signatory" corresp="i-LfejaxmUP1kR5ztLJaJTkY"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-JAkBocnmKG32RBpSaS25HZ" type="submitted">
          <date when="2015-09-30"/>
          <time when="14:17:09"/>
        </correspAction>
        <correspAction xml:id="i-Ek3XKAifNd2cALmwRYMPna" type="reviewed">
          <date when="2015-09-30"/>
          <time when="14:41:34"/>
        </correspAction>
        <correspAction xml:id="i-LD2K8stK5dGftuQBAKJP25" type="referred">
          <date when="2015-10-13"/>
        </correspAction>
        <correspAction xml:id="i-UgS9EbpDmNr81AjJ3za1Pe" type="assigned">
          <date when="2018-06-05"/>
          <time when="10:31:52"/>
        </correspAction>
        <correspContext corresp="i-UgS9EbpDmNr81AjJ3za1Pe">
          <ref type="assignedTo">Trafikutskottet</ref>
        </correspContext>
        <correspAction xml:id="i-PDNJQq1gczRAH5LVRSGjg2" type="behandlas_i"/>
        <correspContext corresp="i-PDNJQq1gczRAH5LVRSGjg2">
          <ref type="uppgift">2015/16:TU1</ref>
          <ref type="ref_dok_id">H301TU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU1</ref>
          <ref type="ref_dok_titel">Utgiftsområde 22 Kommunikationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LN26QJdFFWemiBT4RJXhbL" type="behandlas_i"/>
        <correspContext corresp="i-LN26QJdFFWemiBT4RJXhbL">
          <ref type="uppgift">2015/16:TU9</ref>
          <ref type="ref_dok_id">H301TU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU9</ref>
          <ref type="ref_dok_titel">En fossiloberoende transportsektor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8M6Y5DKF7mE2vGYU4wcZiN" type="behandlas_i"/>
        <correspContext corresp="i-8M6Y5DKF7mE2vGYU4wcZiN">
          <ref type="uppgift">2015/16:TU17</ref>
          <ref type="ref_dok_id">H301TU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU17</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3Tns3iCc1tZAjHnihWzCG3" type="motHeader">
        <div xml:id="i-HVSXrjBSFGmvcga9AQtvTt" type="motTitle">
          Motion till riksdagen 2015/16:188 av Emma Wallrup m.fl. (V) Hållbar
          sjöfart
        </div>
      </div>
      <div xml:id="i-YNCz8qeoNXEwp1g1ixd4Pn" type="motBody">
        <div xml:id="i-SSXVSeD49LJY4kYbX86QMG" type="motProposal" subtype="förslag">
          <head xml:id="i-66xyxAbsxxk7arNLx4yXmv">
            Förslag till riksdagsbeslut
          </head>
          <list xml:id="i-DRTztBaoMUipboc8qXrZ47" style="ol">
            <item xml:id="i-GnLWjqvLPmWvfazsj6ZZ7b">
              Riksdagen ställer sig bakom det som anförs i motionen om att
              Sverige bör agera för att det inom PSSA-klassade områden blir
              möjligt att införa bindande regler för att förhindra att sjöfart
              utan kväverening trafikerar området, och riksdagen tillkännager
              detta för regeringen.
            </item>
            <item xml:id="i-3wjmY24gmSJVirhCdDdykM">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på differentierade
              farledsavgifter eller regelverk för hamnavgifter som främjar tömning
              av toalettavfall på land för fartyg som anlöper svenska hamnar,
              och riksdagen tillkännager detta för regeringen.
            </item>
            <item xml:id="i-RwbuU1qi5Uq4zbEgsow1Vr">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder samt nationell
              målsättning för att öka andelen icke fossila drivmedel inom sjöfarten
              och tillkännager detta för regeringen.
            </item>
            <item xml:id="i-RGvZr7k7qkefCG7GvKVEsb">
              Riksdagen ställer sig bakom det som anförs i motionen om att
              Sverige ska verka för att EU inför ett gemensamt fartygsregister
              med fastställda bemanningsregler, och riksdagen tillkännager detta
              för regeringen.
            </item>
            <item xml:id="i-TkMm1TspEE54XCtXru9mWC">
              Riksdagen ställer sig bakom det som anförs i motionen om att
              krav ska ställas på att mänskliga rättigheter respekteras i såväl
              produktionsledet som transportledet i statliga upphandlingar och
              exportsatsningar och tillkännager detta för regeringen.
            </item>
            <item xml:id="i-SyNWYbVrxqE3YLusCjufxR">
              Riksdagen ställer sig bakom det som anförs i motionen om att
              regeringen bör utreda konsekvenser av och förutsättningar för
              att överföra finansieringen av Sjöfartsverkets verksamhet till
              statsbudgeten och tillkännager detta för regeringen.
            </item>
            <item xml:id="i-NXcRnXU9s9GhBqr66gud4b">
              Riksdagen ställer sig bakom det som anförs i motionen om att
              regeringen bör återkomma med förslag på system för farledsavgifter
              som främjar sjöfarten och ökar miljödifferentieringen av avgifterna
              och tillkännager detta för regeringen.
            </item>
            <item xml:id="i-5ScDWbypNLFYNReu4mVpWg">
              Riksdagen ställer sig bakom det som anförs i motionen om att
              regeringen skyndsamt bör återkomma till riksdagen med förslag
              på införande av åldersgräns och förarbevis för att köra vattenskoter
              och tillkännager detta för regeringen.
            </item>
          </list>
        </div>
        <div xml:id="i-DHdXc3UhwCK21s43L3GVnC" type="motContent">
          <head xml:id="i-7Ea8GEYAKBBjY5HzLRXSW6" type="h1">
            Inledning
          </head>
          <p xml:id="i-Y5f9nt8oAuPQBLwAAVaY1n">
            Sjöfarten transporterar 90 procent av allt gods som importeras
            och exporteras i Sverige. Vår handel är därmed beroende av sjöfarten.
            Sjöfarten är ett energieffektivt transportslag och förutom muddring
            och isbrytning är vattenvägar i princip underhållsfria och investeringskostnaderna
            därmed låga. Dessutom är trafiksäkerheten hög. Sverige har mycket
            långa kuststräckor, farbara insjöar och goda djupförhållanden
            till farleder i många hamnar. Sjöfarten har även stor betydelse
            för godsflödet inom landet där näringen står för knappt 40 procent
            av transporterna.
          </p>
          <p xml:id="i-DbyUpk6B9WkyvrCopf7e7h">
            Att rena sjöfartens utsläpp och genomföra en konsekvent satsning
            på att öka andelen godstransporter med sjöfart och järnväg är
            en nödvändig åtgärd i omställningen till ett hållbart transportsystem.
          </p>
          <head xml:id="i-dFXPEUU7K4UzLFLLdUmrS" type="h1">
            Förutsättningar för svensk sjöfart
          </head>
          <p xml:id="i-9xKD2TdibE6LoEJJwuRW5v">
            Vänsterpartiet vill ha en ekologiskt hållbar handelsflotta med
            stor andel svenskflaggade handelsfartyg där goda arbetsvillkor
            råder och där det dessutom ges större utrymme till att öka volymen
            på inrikes sjöfart.
          </p>
          <p xml:id="i-M1PU9PmaCUveVwSLs4Na57">
            En väl fungerande sjöfart till och från svenska hamnar är en
            avgörande förutsättning för svensk industris möjligheter att frakta
            sina varor hållbart till världsmarknaden. Det finns även starka
            skäl att ha en stark inhemsk sjöfartsnäring för att kunna utforma
            de transporter som landets industri efterfrågar. Det säkrar den
            inhemska tillgången på sjöfartskompetens inklusive en stark miljö-
            och säkerhetsmedvetenhet och skapar sysselsättning inom sjöfartsnäringen
            och inom industrin i övrigt. Svenska vatten trafikeras fortfarande
            av bekvämlighetsflaggade (d.v.s. att fartyget är registrerat i
            ett land med låga kostnader och begränsad kontroll av säkerhet)
            fartyg som bedriver otillbörlig konkurrens mot svensk sjöfart.
            Detta resulterar ofta i undermåligt tonnage, hög olycksfallsstatistik
            och lågkostnadsbesättningar med dåliga anställningsförhållanden.
            Samtidigt krymper den svenska fartygsflottan. År 2009 fanns det
            ungefär 240 lastfartyg med svensk flagg. I dag har antalet sjunkit
            till cirka 100 lastfartyg. Vänsterpartiet anser att svensk sjöfart
            inte ska konkurrera genom social dumpning eller undermåligt tonnage.
            Istället ska Sverige satsa på kvalitet med moderna, miljöanpassade
            och effektiva fartyg samt välutbildade besättningar.
          </p>
          <p xml:id="i-GF51JyEFk4TZsSop2FyteU">
            Ett omfattande utredningsarbete har tidigare genomförts i syfte
            att stärka sjöfartens konkurrenskraft. Regeringen antog år 2015
            En svensk maritim strategi – för människor, jobb och miljö. Strategin
            är ett inriktningsdokument med följande vision för fortsatt arbete:
            Konkurrenskraftiga, innovativa och hållbara maritima näringar
            som kan bidra till ökad sysselsättning, minskad miljöbelastning
            och en attraktiv livsmiljö. Vi delar visionen i strategin och
            förväntar oss nu åtgärder för hur visionen ska nås.
          </p>
          <p xml:id="i-KGthUSqvuG7GBVomELKCJv">
            Regeringen och Vänsterpartiet har kommit överens om en rad aktiva
            åtgärder för att stärka sjöfarten. I budgetpropositionen presenterade
            vi aktuella åtgärder som införandet av tonnageskatt samt förenklingar
            vad avser registrering av fartyg. Detta är åtgärder som Vänsterpartiet
            under lång tid drivit och som vi ser behov av att skyndsamt införa
            för att stärka svensk sjöfarts konkurrenskraft. För att ytterligare
            stärka svensk sjöfarts konkurrenskraft, dess långsiktiga hållbarhet
            genom minskad miljö- och klimatpåverkan, samt goda arbetsvillkor
            ser vi behov av ytterligare åtgärder.
          </p>
          <head xml:id="i-Dnic2qbbFXnoPSrAydgbo5" type="h1">
            Tonnageskatt
          </head>
          <p xml:id="i-JxvebupC24VyZB3LbY9KTV">
            En avgörande förutsättning för den svenska sjöfartens framtid
            är att kunna konkurrera på likvärdiga villkor med länder i Europa.
            Tonnagebeskattning finns i så gott som alla andra europeiska sjöfartsnationer,
            men inte i Sverige. Med tonnagebeskattning beräknas inkomsten
            schablonmässigt utifrån fartygets nettotonnage. För rederierna
            ger tonnagebeskattning därmed förutsättningar för att långsiktigt
            planera sin ekonomi.
          </p>
          <p xml:id="i-2XdH6TJKsMNTXYyyJgBGnK">
            Skatten har utretts ett flertal gånger i Sverige och är en nödvändighet
            för att behålla en svenskflaggad handelsflotta. Vänsterpartiet
            har därför under lång tid lyft behovet av att införa tonnagebeskattning
            och välkomnar att regeringen nu avser återkomma till riksdagen
            med ett förslag om att ett system med tonnageskatt införs i Sverige.
          </p>
          <head xml:id="i-JrNVppAXtw2JrVx43uH9mf" type="h1">
            Inför krav på kväverening i Östersjön
          </head>
          <p xml:id="i-13gaY1HLjWdu6A6eSUthgE">
            De internationella konventioner som reglerar sjöfarten förutom
            EU är främst de globala FN-konventionerna, havsrättskonventionen
            (Unclos) och IMO. Så kallade PSSA-områden (särskilt känsligt havsområde
            – Particularly Sensitive Sea Area) har skyddsåtgärder som begränsas
            av det man kommer överens om inom IMO och de måste ligga i linje
            med FN:s havsrättskonvention. Sådana områden är ekologiskt, socioekonomiskt,
            kulturellt eller vetenskapligt betydelsefulla. Östersjön är klassat
            som PSSA-område.
          </p>
          <p xml:id="i-GteZdyUV9b6FacQjCsueTy">
            Det finns anledning att inom konventionerna utveckla vad som
            är möjligt att reglera inom PSSA-områden. Idag finns det få regler
            som reglerar kväveutsläppen från fartyg. Resultatet av detta är
            att sjöfartens utsläpp av kväve har ökat dramatiskt när man jämför
            med t.ex. kväveutsläppen från vägtrafiken. I framtiden kommer
            sjöfartens utsläpp av kväve att överstiga samtliga landbaserade
            källors utsläpp om inte denna negativa utveckling kan brytas.
            Hittills svaga miljökrav för sjöfarten har gjort att den är betydligt
            sämre miljöanpassad än vad den borde vara. För Östersjön som redan
            är kraftigt övergödd är höga kväveutsläpp ytterligare en belastning
            för havet som ekosystem.
          </p>
          <p xml:id="i-6p1F83dyk367f7Udjv6gFW">
            Kväveoxiderna bidrar också till en försämring av havets buffrande
            förmåga, vilket gör havet ännu känsligare för försurning. Försurning
            av haven är redan ett stort problem på grund av de allt högre
            halterna av koldioxid i atmosfären som leder till att kolsyra
            bildas och att haven blir surare.
          </p>
          <p xml:id="i-VcJ8PiEEJwKmQi5DSDhYtj">
            Det finns t.ex. inget krav på katalysator för att minska kväveutsläppen.
            EU har även beräknat att de stora fartygen är på väg att bli den
            största utsläppskällan av svaveloxid (försurning och hälsoproblem)
            och kväveoxider (övergödning och hälsoproblem) i EU. Från den
            1 januari 2015 skärptes kraven på svavelhalten i marina bränslen
            i Östersjön och Nordsjön (SECA), men dagens åtgärder för att minska
            kväveutsläppen är otillräckliga.
          </p>
          <p xml:id="i-EMHn5fVjqPhGiu5LbW7Ljz">
            Det finns väl beprövad katalysatorteknik som tar bort 90 procent
            av kväveutsläppen och följaktligen inga tekniska hinder för kväverening
            av fartyg. Sverige bör agera för att det inom PSSA-klassade områden
            blir möjligt att införa bindande regler för att förhindra sjöfart
            utan kväverening att trafikera området. Detta bör riksdagen ställa
            sig bakom och ge regeringen till känna.
          </p>
          <head xml:id="i-GfZKBr3LVwsqrGa1v7t8zw" type="h1">
            Dumpning av avloppsvatten i havet
          </head>
          <p xml:id="i-3VJsR9jZhnxyd7u8ndoCoy">
            Från och med 1 april 2015 är det förbjudet för fritidsbåtar att
            tömma sitt avloppsvatten till sjöss. I stället är de skyldiga
            att tömma sin tank vid en toatömningsstation i land så att avfallet
            kan hanteras i ett reningsverk. Självfallet borde samma krav gälla
            för fartyg och färjor, men så ser regelverket inte ut idag. För
            enskilda länder är dock de juridiska möjligheterna begränsade
            för att komma åt den dumpning som sker av avloppsvatten på internationellt
            vatten där t.ex. kryssningsfartyg nästan alltid befinner sig.
          </p>
          <p xml:id="i-9Dg8B2fbgHdKwv19PSEwK9">
            Det såg länge ut som om FN:s sjöfartsorganisation IMO, som består
            av över 170 medlemsstater och har möjlighet att besluta om regelverk,
            skulle införa förbud mot avfallsdumpning till havs för nya fartyg
            i Östersjön år 2016 och för samtliga fartyg år 2018. Men då bl.a.
            Ryssland motsatt sig ett förbud verkar motsvarande förbud nu vara
            möjligt att införa tidigast år 2019 för nya fartyg och 2021 för
            samtliga fartyg.
          </p>
          <p xml:id="i-Sh3DPxi92CDon5DFTV48Pn">
            Vänsterpartiet anser därför att Sverige som enskild nation bör
            se över de nationella möjligheter vi har för att motverka de negativa
            effekterna av rådande situation. Då hamnarna har skyldighet att
            ta emot toalettavfall och då det ingår i hamnavgiften bör Sverige
            se över möjligheten att genom vårt avgiftssystem gynna de fartyg
            som tar sitt ansvar. Regeringen bör återkomma till riksdagen med
            förslag på differentierade farledsavgifter eller regelverk för
            hamnavgifter som främjar tömning av toalettavfall på land för
            fartyg som anlöper svenska hamnar. Detta bör riksdagen ställa
            sig bakom och ge regeringen till känna.
          </p>
          <head xml:id="i-QqY4go3GMdd7FqSqUnu9dX" type="h1">
            Minska utsläppen och öka andelen förnybart inom sjöfarten
          </head>
          <p xml:id="i-7nDKS2Rv56QtYrzXdTtmpx">
            För att sjöfartens goda miljöpotential fullt ut ska utnyttjas
            måste utsläppen bli renare. En långsiktigt hållbar sjöfart måste
            på sikt byta ut bunkeroljan mot förnybara drivmedel som till exempel
            biogas. I dag är dock utvecklingen sådan att utsläppen på land
            minskar medan utsläppen från fartyg ökar. Detta är ett resultat
            av att miljökraven varit allt för låga på sjöfarten under lång
            tid. Av tradition har olika typer av oljor använts som bränsle
            och inga rimliga alternativ har funnits tillgängliga.
          </p>
          <p xml:id="i-TENkd5G4k552S75DtRPhq5">
            Norge använder sedan ett antal år LNG (flytande naturgas) i den
            kustnära sjöfarten. LNG ger lägre utsläpp av t.ex. koldioxid,
            svavel och kväve och är därmed skonsammare för både natur och
            klimat.
          </p>
          <p xml:id="i-KWuJ4a5JUJFwMXkMP2DeKd">
            Fler och fler rederier i Sverige planerar nu att gå över till
            mer miljövänliga drivmedel. Stena Line invigde i mars 2015 världens
            första metanoldrivna fartyg och Rederi AB Gotland planerar till
            2017 ett fartyg med LNG-drift (flytande naturgas). Ett treårigt
            EU-projekt visar även att det finns förutsättningar för en utbyggnad
            av tankstationer för LNG i Östersjön. För Vänsterpartiet är LNG
            inte en slutlig lösning för en grön sjöfart, men vi anser att
            den i ett övergångsskede kan vara betydelsefull i omställningen.
            På längre sikt kan LBG (flytande biogas) eller andra hållbara
            alternativ som vätgas och eldrift vara aktuella.
          </p>
          <p xml:id="i-B6BSy3jQGYmnVdXHtcHqh5">
            I en artikel i Ny Teknik (den 27 augusti 2013) bedömer den svenska
            gasbranschen att Sveriges sjö- och skärgårdstrafik har stora möjligheter
            att helt gå på förnybar gas till 2050. En förutsättning för en
            sådan utveckling, menar branschen, är att politiken bidrar med
            mål och nya styrmedel. Bland möjliga styrmedel föreslår de ett
            certifikatsystem för transportsektorn liknande det som finns för
            el. För att sjöfarten ska ta en större andel miljöeffektiva transporter
            behövs med andra ord tydliga strategier för fungerande infrastruktur
            för tankstationer samt styrmedel för ökad andel hållbara drivmedel.
            I regeringens maritima strategi konstateras att avgifterna (licens-,
            kontroll- , tillstånds- och tillsynsavgifter) i större utsträckning
            än i dag bör differentieras för att gynna lösningar som minskar
            miljöbelastningen. Vänsterpartiet delar en sådan ambitionsinriktning
            men menar att den inte är tillräcklig.
          </p>
          <p xml:id="i-YL7EYcPFDAMW4T3F9QXanD">
            Regeringen bör återkomma med förslag på åtgärder samt nationell
            målsättning för att öka andelen icke-fossila drivmedel inom sjöfarten.
            Detta bör riksdagen ställa sig bakom och ge regeringen till känna.
          </p>
          <head xml:id="i-WnWuLJ5UKzxvrD2dTi5Hg" type="h1">
            Likställ konkurrensvillkoren inom EU – för hållbar sjöfart
          </head>
          <p xml:id="i-8wH392iy9h3dYRSDrtZzg4">
            Sjöfartsnationerna inom EU konkurrerar internt genom olika typer
            av internationella register. Detta gör att fartyg kan ha en flagga
            utan att följa det landets regler när det gäller sjösäkerhet,
            arbetsrätt, skatter och socialförsäkringar. Sverige är ett av
            få länder som istället för register tillämpar TAP (tillfälligt
            anställd personal). Vänsterpartiet anser att TAP inte är en hållbar
            lösning då det innebär att sjömän utanför EU inte får samma lön
            och avlösningssystem som tillsvidareanställd personal.
          </p>
          <p xml:id="i-NR4cQySoddbt8e56rzpYMq">
            Vi delar Sekos bedömning att det krävs ett mer enhetligt system
            inom EU och att konkurrensen inom unionen genom olika typer av
            internationella register på sikt försvagar sjöfarten i Europa.
            Likställda konkurrensvillkor bör istället eftersträvas för att
            ge förutsättningar för en långsiktigt hållbar sjöfart.
          </p>
          <p xml:id="i-LyBfyca25C9swWvN7Ydhm8">
            Sverige ska verka för att EU inför ett gemensamt fartygsregister
            med fastställda bemanningsregler. Detta bör riksdagen ställa sig
            bakom och ge regeringen till känna.
          </p>
          <head xml:id="i-3GFpKPXKm8M9JMUGFxczXt" type="h1">
            Stärk arbetet för efterlevnad av sjöarbetskonventionen
          </head>
          <p xml:id="i-HKc4dZRKE6JwjVmRtBjs5x">
            År 2012 beslutade riksdagen att Sverige skulle ansluta sig till
            ILO:s (International Labour Organization) sjöarbetskonvention
            och i augusti 2013 trädde den i kraft hos det trettiotal länder
            som ratificerat den. Konventionen tydliggör regler om arbetsförhållanden
            och mänskliga rättigheter ombord på fartyg, och alla länder har
            ett ansvar för att de verkligen följs.
          </p>
          <p xml:id="i-JkVsdcMLjyZ9ykbFHGt7Ea">
            Vänsterpartiet anser att sjöarbetskonventionen är ett viktigt
            verktyg för att fler sjömän ska få en trygg och säker arbetsmiljö.
            För att konventionen verkligen ska efterlevas krävs att Transportstyrelsen
            har resurser för nödvändigt tillsynsarbete och utarbetande av
            föreskrifter och rutiner. En intern och extern uppföljning av
            arbetet för efterlevnad av sjöarbetskonventionen kan enligt vår
            bedömning därför vara befogad om några år.
          </p>
          <p xml:id="i-9X9pEYkqjWkFNHD2zJgB5Q">
            Vi välkomnar att regeringen i den nyligen antagna maritima strategin
            befäster betydelsen av sjöarbetskonventionen för svenska aktörer,
            då det även bidragit till att skapa mer likvärdiga konkurrensvillkor
            jämfört med andra länder.
          </p>
          <p xml:id="i-AQdqxjy5P33guNg1i4Riih">
            Staten kan även i övrigt stärka tillämpningen av sjöarbetskonventionen.
            I statliga upphandlingar och exportsatsningar ska krav ställas
            på att mänskliga rättigheter respekteras i såväl produktionsledet
            som transportledet. Detta bör riksdagen ställa sig bakom och ge
            regeringen till känna.
          </p>
          <head xml:id="i-PbJgjBEY4ojzxzbvcijKse" type="h1">
            Utred jämlika villkor för sjöinfrastrukturen
          </head>
          <p xml:id="i-AHFbj5Ky381zZopiUpQZEZ">
            För en utveckling av svensk sjöfart behövs förbättrad sjöinfrastruktur.
            Sjöfartsverket finansieras inte som Trafikverket via anslag, utan
            i huvudsak genom avgifter som verket tar ut för farledstrafikering
            etc. Dessutom är Sjöfartsverket av staten ålagt vissa avkastningskrav.
            Finansieringsmodellen leder till ojämlika konkurrensvillkor mellan
            trafikslagen och försvårar styrning mot trafik- och miljöpolitiska
            mål. Regeringen bör utreda konsekvenser och förutsättningar för
            att överföra finansieringen av Sjöfartsverkets verksamhet till
            statsbudgeten. Detta bör riksdagen ställa sig bakom och ge regeringen
            till känna.
          </p>
          <head xml:id="i-35o7M1ENk8c49CYpNsQH4b" type="h1">
            Förändra farledsavgifterna
          </head>
          <p xml:id="i-No7YreJvskfJRrw1tsnxiG">
            Nuvarande farledsavgifter utgör en konkurrensnackdel för handelssjöfarten.
            Farledsavgifterna används för att täcka infrastrukturkostnader
            för fiskerinäringen, skärgårds- och fritidsbåtstrafiken samt kostnader
            för åtaganden hos Sjöfartsverket. Detta innebär att sjöfarten
            får en stor kostnadsbörda jämfört med andra trafikslag.
          </p>
          <p xml:id="i-69ye6pB9sQzjQjxnu328av">
            Vänsterpartiet anser att en permanent lösning måste tas fram
            för finansiering av farleder som inte missgynnar sjöfarten jämfört
            med andra trafikslag och samtidigt ökar miljödifferentieringen
            av avgiften. Idag är miljödifferentieringen begränsad till fartyg
            som installerat utrustning för reduktion av utsläppen av kväveoxid.
            Vi ser skäl till att ytterligare stimulera de rederier som ligger
            före i miljöåtgärder genom utvidgad miljödifferentiering av farledsavgifter.
          </p>
          <p xml:id="i-TK9sx4TMGUNeXvU76bu9gD">
            Regeringen bör återkomma med förslag på system för farledsavgifter
            som främjar sjöfarten och ökar miljödifferentieringen av avgifterna.
            Detta bör riksdagen ställa sig bakom och ge regeringen till känna.
          </p>
          <head xml:id="i-3kxcKW2eiUaafzU2of76kr" type="h1">
            Förarbevis och åldersgräns för vattenskoter
          </head>
          <p xml:id="i-JHuXw8BdC78oARi3FvYUNW">
            Vattenskotrar har blivit mycket populära under sommarhalvåret.
            Skoterkörning kan dock ge negativa effekter för naturlivet och
            innebära påtagliga störningar och risker för allmänheten. Inte
            minst under sommaren 2013 skedde flera allvarliga tillbud på grund
            av vårdslös körning med vattenskoter. Nuvarande reglering av vattenskoteranvändning
            har mycket stora brister till skillnad mot förhållandena för t.ex.
            motorcyklar och mopeder. Vänsterpartiet har därför i motioner
            och interpellationer i riksdagen de senaste åren lyft behovet
            av restriktioner genom krav på behörighet och åldersgräns. Vi
            välkomnar därför riksdagens tillkännagivande till regeringen 2015
            om att arbeta för att införa åldersgräns och förarbevis för att
            köra vattenskoter.
          </p>
          <p xml:id="i-CCzwLAJfcyMSeBNVnNb9yD">
            Havs- och vattenmyndigheten har 2013 kartlagt och analyserat
            frågan samt lagt fram förslag på regelförändringar. Vår bedömning
            är att en reglering på området brådskar och att ett förslag inom
            kort behöver komma till riksdagen. Regeringen bör skyndsamt återkomma
            till riksdagen med förslag på införande av åldersgräns och förarbevis
            för att köra vattenskoter. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-4HN1Grapp32Q3X4A4ohxWW" type="signatureBlock">
          <list xml:id="i-4M7jknCLXaaNzFVzaLfKV8">
            <item xml:id="i-SuUN32kEp99GQsvXgDWnXo" who="i-LfejaxmUP1kR5ztLJaJTkY" type="signature">
              Emma Wallrup (V)
            </item>
            <item xml:id="i-JuVtvT9YitZhGCBaTVxq9j" who="i-DyTmp7YURsib9gzvRDZtm9" type="signature">
              Stig Henriksson (V)
            </item>
            <item xml:id="i-Vh9CizpUEghuqZUtrVXixd" who="i-HNw1w34Sd2tGfFnWtdrzZb" type="signature">
              Jens Holm (V)
            </item>
            <item xml:id="i-C2hhKA8L4XspJbrLdCGw4G" who="i-548HUVvKe8n48M3pQmFeUC" type="signature">
              Amineh Kakabaveh (V)
            </item>
            <item xml:id="i-5bEcPJdMCCoKfPvX6wiJo9" who="i-JZgLiagTc1Uwgw1yzLWrSS" type="signature">
              Birger Lahti (V)
            </item>
            <item xml:id="i-LgPNGvfhkkD9kLA6a2gF46" who="i-K3yJ7rruozYUK99nj91ffc" type="signature">
              Hans Linde (V)
            </item>
            <item xml:id="i-GfHGz17mDDdnDYcvb99jCR" who="i-HG8uLqLT7SnwSx5YRobkVr" type="signature">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
