<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00303">
  <teiHeader>
    <fileDesc>
      <titleStmt>
        <title>Järnvägstrafiken</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Järnvägstrafiken</title>
          <idno type="rdwebb">GU02T303</idno>
          <rs type="number">T303</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T303/text</ref>
          <ref type="dokument_url_html">http://data.riksdagen.se/dokument/GU02T303</ref>
          <ref type="dokumentstatus_url_xml">http://data.riksdagen.se/dokumentstatus/GU02T303</ref>
          <ref type="doc">http://data.riksdagen.se/fil/A46B6731-74C1-4BEF-ABBC-DE3D3C881171</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HVoL9XX3MZzkAjHeYgA38P" type="signed"/>
        <correspContext corresp="i-HVoL9XX3MZzkAjHeYgA38P">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction xml:id="i-Y5GxkgP7qV1qBTFNfza6sb" type="referral">
          <date when="2006-11-07"/>
        </correspAction>
        <correspAction xml:id="i-Lpe24GdQ5mryUNaCwHNiYr" type="dismissal">
          <date when="2006-11-07"/>
        </correspAction>
        <correspAction xml:id="i-3rNztb9rTbHiYtbUpdcDBc" type="numbering">
          <date when="2006-11-01"/>
        </correspAction>
        <correspAction xml:id="i-J3NMJKfBvBDfXh8sfqr38Z" type="submission">
          <date when="2006-10-31"/>
        </correspAction>
        <correspAction xml:id="i-AkbGhRMeq6HkcTbxatwWC9" type="transfer">
          <date when="2006-10-30"/>
        </correspAction>
        <correspAction xml:id="i-A74oDjWvhN5JqtDpCXid1X" type="assigned"/>
        <correspContext corresp="i-A74oDjWvhN5JqtDpCXid1X">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NtAo4CfqT4PJroaobAfrZv" type="motBody">
        <div xml:id="i-Jva5vAYiffn8r8T7ubjSuk" type="TOC">
          <head xml:id="i-GPgENSM5N3AihZ5mD9tJw6">
            1 Innehållsförteckning
          </head>
          <list xml:id="i-4oikh8h49EX7XahSmGC1h9">
            <item xml:id="i-TgBMQ3kByA1ZZ1WDdUezYg">
              2 Förslag till riksdagsbeslut 2
            </item>
            <item xml:id="i-EiDKMYEczsPezx7kM2APWB">
              3 Inledning 3
            </item>
            <item xml:id="i-SZfnWTLxw8AfWcyd3z33qB">
              4 Avreglering och bolagisering 3
            </item>
            <item xml:id="i-Kv2DYR4Bh6eLj1ZzCqRhGV">
              5 Avkastningskravet 5
            </item>
            <item xml:id="i-A6XTAYxaiCk4ykhJwzzsja">
              6 Ensamrätt på stomnätet för SJ men inför också trafikeringsplikt
              5
            </item>
            <item xml:id="i-VGJzcEjSXtec3aFwRMFFfB">
              7 Ansvaret för den interregionala och regionala persontrafiken
              på järnväg 6
            </item>
            <item xml:id="i-5RN3it3yh6N4wgKvsSS99E">
              8 Försöksverksamhet 7
            </item>
            <item xml:id="i-RSxjiGpQCjC4z1eSjyUyYi">
              9 Ansvaret för tågstationerna 7
            </item>
            <item xml:id="i-uuMtQBuU3V84eDwsoTu4w">
              10 Banunderhåll 8
            </item>
            <item xml:id="i-3sNCETjWfiZ8iNx2smEp1a">
              11 Vill inte regeringen satsa på järnvägar? 9
            </item>
            <item xml:id="i-EiCnx5SYAVjXhA6DKp4hr4">
              12 En jämställd järnvägstrafik 9
            </item>
            <item xml:id="i-Q14LMrNiiJBRbX2RTU1RiX">
              12.1 Representation 9
            </item>
            <item xml:id="i-CwXKi1zYpnq6iEN6zR6PKA">
              12.2 Ändra den samhällsekonomiska kalkylen! 10
            </item>
            <item xml:id="i-XjzodS2HFFuB1cgxKvQheh">
              12.3 Regionförstoring 11
            </item>
          </list>
        </div>
        <div xml:id="i-4drcWUhVRwAx1uQHNutDnf" type="motProposal" subtype="förslag">
          <head xml:id="i-VG1Tqh6N1DEaqV227oeL8T">
            2 Förslag till riksdagsbeslut
          </head>
          <list xml:id="i-9DBAfRVBXMMEsDwjUZQyDN" style="ol">
            <item xml:id="i-gHRJ7wV9bLGnaHyEvkt4E">
              Riksdagen tillkännager för regeringen som sin mening vad som
              i motionen anförs om att pröva förutsättningarna för att avbryta
              avregleringen, bolagiseringen och konkurrensutsättningen av gods-
              och persontrafiken på järnväg.
            </item>
            <item xml:id="i-yYUYZ7UthivPoXvQKMs54">
              Riksdagen tillkännager för regeringen som sin mening vad som
              i motionen anförs när det gäller att reglera avregleringen inom
              järnvägstrafiken.
            </item>
            <item xml:id="i-r4btt3FVZkcsuDRZTCgeE">
              Riksdagen tillkännager för regeringen som sin mening vad i motionen
              anförs om att kraftigt reducera statens avkastningskrav på SJ
              AB och genom förändrade ägardirektiv i stället lyfta fram de transportpolitiska
              målen och målet om samhällsekonomisk effektivitet som styrmedel
              för järnvägstrafiken. 1
            </item>
            <item xml:id="i-2jV7881ounLRjoCvpgJZ3z">
              Riksdagen tillkännager för regeringen som sin mening vad som
              i motionen anförs om att SJ AB ska ha fortsatt ensamrätt till
              stomlinjerna, men också en skyldighet att genom trafikeringsplikt
              upprätthålla en väl fungerande kollektivtrafik på järnväg i hela
              landet.
            </item>
            <item xml:id="i-WhGa9EmXrR7zMR6XeFrypM">
              Riksdagen tillkännager för regeringen som sin mening vad som
              i motionen anförs om att utveckla ett helhetsansvar och tydligare
              krav på samordning för den interregionala och regionala persontrafiken
              på järnväg.
            </item>
          </list>
          <p xml:id="i-7Bp24ieMD8LZKjMgauJiyA">
            1 Yrkande 3 hänvisat till NU.
          </p>
        </div>
        <div xml:id="i-HbczoMaL1zCd9SsYbznGzw" type="motContent">
          <head xml:id="i-RYqaifVZtUXPNTnTKXT6SA" type="h1">
            Järnvägstrafiken
          </head>
          <head xml:id="i-X5qfTSZJwVE4Fqhy3L8aGt" type="h1">
            3 Inledning
          </head>
          <p xml:id="i-8faqxw9T3Uum9APNfyZXuq">
            Vänsterpartiets vision är att SJ återigen ska bli folkets järnväg.
            Järnvägstrafiken i Sverige styrs i dag utifrån företagsekonomiska
            villkor och inte utifrån vad som är bäst för samhället. Resultatet
            av privatisering och konkurrensutsättningar är att SJ tvingats
            dra in personal, höja biljettpriserna och dra in på underhållet
            till tågen. Det medför att många resenärer, t.ex. studenter, pensionärer
            och andra med låga inkomster, väljer att i stället resa med långfärdsbussar,
            bil eller flyg. Dessutom har förseningar och inställda tåg inte
            förbättrat situationen. Då kvinnor använder sig av tåg i högre
            utsträckning än män har deras transportbehov försämrats, och det
            i en transportvärld som redan är dominerad av män både vad gäller
            inriktning och representation. Vänsterpartiet har tidigare fått
            igenom att 100 miljarder kronor ska investeras i nya järnvägar
            mellan 2004 och 2012. Det är vi glada för, men för att tågresandet
            ska öka måste folk ha råd att åka och tågen måste gå i tid. Tåget
            är en viktig faktor när det gäller att ställa om vårt resande
            till ekologiskt hållbara transporter. Inte minst den viktiga och
            stora frågan om människans påverkan på klimatet hänger intimt
            samman med en utveckling och förbättring av möjligheten att färdas
            med tåg. Det är hög tid att vi får en ändring av färdriktningen
            när det gäller tågtrafiken. I motionen utvecklar vi våra förslag,
            som kommer att leda till ett effektivare, miljövänligare och mer
            jämställt samhälle.
          </p>
          <head xml:id="i-SqRipTJbsNxa2JNxCYUwLN" type="h1">
            4 Avreglering och bolagisering
          </head>
          <p xml:id="i-V6RPxSF74jTtErTo2mjZVq">
            Riksdagen godkände den 31 maj 2000 (prop. 1999/2000:78, bet.
            1999/2000: TU 11, rskr. 1999/2000:238) att verksamheten vid affärsverket
            Statens Järnvägar skulle överföras till aktiebolag och regeringen
            bemyndigades att genomföra ombildningen. Målet med bolagiseringen
            sades vara att skapa effektiva och lönsamma järnvägsföretag, som
            kan konkurrera inbördes på marknaden och samtidigt erbjuda kunderna
            en bra och prisvärd service. I proposition 1999/2000:78 Ändrad
            verksamhetsform för SJ m.m. uttrycktes att
          </p>
          <p xml:id="i-UW8aoovS3Jg3AqYhW8pRhB">
            väl fungerande järnvägstransporter är en viktig förutsättning
            för att tillgodose näringslivets behov av långväga transporter
            och för en konkurrenskraftig kollektivtrafik. En väl utvecklad
            järnvägstrafik kan också bidra till målet om en positiv regional
            utveckling.
          </p>
          <p xml:id="i-SdvTmPEx8pR2H1Toby6ikr">
            I skrivelse 2001/02 Redogörelse för bolagiseringen av affärsverket
            Statens Järnvägar sammanfattar regeringen att den valda strukturen
            medfört fördelar och ökar förutsättningarna för effektivitet och
            kvalitet i verksamheten samt ökad service för kunderna. Vi törs
            påstå att många med all rätt ifrågasatt och ifrågasätter denna
            slutsats! Vänsterpartiet tillhörde och tillhör dessa kritiker.
          </p>
          <p xml:id="i-XL5CR6HVwrk5MknJwHwFGc">
            Vänsterpartiet var det enda parti som sade nej när riksdagen
            1988 beslutade att dela upp Statens Järnvägar i två delar, SJ
            och Banverket, där SJ fick ensamrätt att trafikera stomnätet,
            medan olika trafikhuvudmän fick trafikeringsrätten för persontrafiken
            på länsbanorna. Banverket gavs ansvaret för infrastrukturen, dvs.
            järnvägsspåren. Senare tillkom också Jernhusen AB som en aktör
            som skulle handha tågstationsbyggnaderna. Vänsterpartiet var djupt
            oroligt för att ansvaret för en väl fungerande järnvägstrafik
            skulle bli otydligt och fick rätt.
          </p>
          <p xml:id="i-53oL82QRXrFxafs9EjSae3">
            Problemen har ökat ytterligare sedan affärsverket Statens Järnvägar
            (SJ) styckades upp i flera bolag från 2001, där SJ AB fick sköta
            persontrafiken, Green Cargo AB fick ansvar för godstrafiken och
            där olika privata aktörer släpptes in på spåren. Vi motsatte oss
            även detta.
          </p>
          <p xml:id="i-P6HRnRTA7j6KBYzAtAx4vQ">
            Vi menar fortfarande att avregleringen och bolagiseringen inte
            medför ett nyttjande av järnvägens kapacitet på ett samhällsekonomiskt
            riktigt sätt. Även internationellt finns det avskräckande exempel
            på avregleringens konsekvenser, t.ex. i England. Vi finner det
            märkligt om Sverige ska gå i täten för avreglering av den egna
            marknaden när andra marknader hålls stängda för konkurrens. Vi
            menar att en helhet som tillgodoser samhällets intresse för gods-
            och persontransporter på järnväg måste vara utgångspunkten, inte
            kortsiktiga ekonomiska krav som utelämnar möjligheten till miljövänliga
            transporter i hela landet. Kvinnor och män har olika resemönster
            och använder transportfärdmedel i olika hög grad. Fler män färdas
            med flyg och bil och fler kvinnor färdas kollektivt med lokaltrafik
            och tågtrafik. Om samhällets resurser till kommunikationer ska
            fördelas likvärdigt mellan kvinnor och män, vilket inte sker i
            dag, är det viktigt att prioritera färdmedel som kvinnor använder.
          </p>
          <p xml:id="i-SKf19LR3MfzH3o4U1BvAnE">
            En positiv regional utveckling försvåras påtagligt om huvudspåret
            är ökade biljettpriser, nedläggning av trafik, färre tågstopp
            på mindre stationer, försämrad turtäthet, nedläggning av godstransporter
            på vissa linjer, biljettkrångel och bristande samordning mellan
            olika tågoperatörer och andra transportslag osv. En hel del av
            detta påpekades också i proposition 2005/06:160 Moderna transporter.
          </p>
          <p xml:id="i-Vpfi6BgtRG2UtEycrCT49i">
            Vi vill också hävda att konkurrensutsättningen drabbat de anställda
            på ett negativt sätt, t.ex. genom personalnedskärningar, längre
            arbetspass, höjd pensionsålder, sämre ersättningar osv.
          </p>
          <p xml:id="i-UaUSXNjgappynMoeJWmgwY">
            Vi vill i stället lyfta fram den nödvändiga kopplingen till de
            av riksdagen antagna trafikpolitiska målen: trafiksäkerhet, transportkvalitet,
            tillgänglighet, miljö, regional utveckling och jämställdhet. I
            beslutet ingår också att de samhällsekonomiskt mest effektiva
            metoderna ska användas. Vi menar att det som är företagsekonomiskt
            lönsamt inte per automatik också är bäst sett ur ett samhällsekonomiskt
            perspektiv. Vänsterpartiet vill att regeringen ges i uppdrag att
            pröva förutsättningarna för att avbryta avregleringen, bolagiseringen
            och konkurrensutsättningen av gods- och persontrafiken på järnväg.
            Detta bör riksdagen som sin mening ge regeringen till känna.
          </p>
          <p xml:id="i-5P5471byuWKKDruuSHAbEK">
            Vi är medvetna om att en avreglerad marknad kan vara mycket svår
            att återreglera. Det är i själva verket en av anledningarna till
            att borgerliga politiker så ivrigt driver på avreglering, bolagisering
            och utförsäljning av offentlig verksamhet. Ett första steg är
            att reglera avregleringen. Detta bör ges regeringen till känna.
          </p>
          <head xml:id="i-UsT7Lb1gVfu13sDNPmDjmH" type="h1">
            5 Avkastningskravet
          </head>
          <p xml:id="i-BctrgSbv1T8QoeCajr9nbU">
            Från att ha varit en samhällelig nyttighet, ja hela folkets järnväg,
            förändrades SJ AB genom olika trafikpolitiska beslut till att
            ha som främsta mål att gå med företagsekonomisk vinst. Det hårda
            avkastningskravet har lett till en stark fokusering på att skapa
            vinst vilket inte alltid har lyckats för att klara ägarens avkastningskrav.
            Vanliga resenärer har fått stå åt sidan medan inriktningen har
            varit att konkurrera med flyget om höginkomstresenärerna, inte
            minst tjänsteresenärerna, som ansetts vilja betala dyrt för snabba
            resor. SJ:s inriktning blir därmed ett sätt att fokusera på marknadsandelar
            där män dominerar. Men är inte kvinnor, ungdomar och pensionärer
            lika mycket värda att satsa på?
          </p>
          <p xml:id="i-FEYjswTZHXcijfLAabrUSb">
            Det var i allt väsentligt en misslyckad strategi, se t.ex. den
            nedlagda Linx-förbindelsen StockholmOslo som ett tydligt exempel.
            Avkastningskravet har också gjort att SJ AB i sin planering prioriterat
            ned förhållandevis lågtrafikerade banor i glesbygd. En likartad
            utveckling har skett inom godstrafiken. Vi menar att det är djupt
            olyckligt om ett snävt avkastningskrav leder till att presumtiva
            resenärer beroende på ekonomiska förutsättningar i stället väljer
            flyget eller långfärdsbussar, som båda innebär en betydligt hårdare
            miljöbelastning. Vi menar att biljettpriset måste ned om tågtrafikens
            marknadsandel ska kunna öka. Det är förhållandevis dyrt att resa
            med tåg i Sverige, t.ex. jämfört med långfärdsbussarna. Om de
            trafikpolitiska målen ska förverkligas måste fler ges en reell
            möjlighet att åka tåg i stället för flyg, buss eller bil. SJ AB:s
            avkastningskrav till ägaren, dvs. staten, bör därför kraftigt
            reduceras genom ändrade ägardirektiv som i stället inriktas på
            att lyfta fram behovet att leva upp till de transportpolitiska
            målen och målet om samhällsekonomisk effektivitet, som styrmedel
            för järnvägstrafiken. Detta bör riksdagen som sin mening ge regeringen
            till känna.
          </p>
          <head xml:id="i-FJgiEwJaRG42s64MiyRDsf" type="h1">
            6 Ensamrätt på stomnätet för SJ men inför också trafikeringsplikt
          </head>
          <p xml:id="i-3iHSvs7iRyskze6PJAtcHz">
            Fram till 1950-talet var tåget det helt dominerande färdmedlet
            vid längre resor. Sedan har bilen alltmer tagit marknadsandelar
            från tåget. Tågtrafiken ökar kontinuerligt i absoluta tal när
            det gäller långväga resor, men minskar sin andel av det totala
            långväga resandet. Grundbulten för vår järnvägstrafik är fortfarande
            SJ AB. Det statliga bolaget har genom beslut av regering och riksdag
            trafikeringsrätt och ensamrätt att bedriva länsgränsöverskridande
            trafikförsörjning, vilket i första hand ska ske genom järnvägstrafik
            som sker på kommersiella villkor. Denna ensamrätt till interregional
            persontrafik som bedrivs på kommersiella grunder slogs också fast
            i riksdagens transportpolitiska beslut 1998. Bolaget kan emellertid
            avstå ensamrätten att trafikera en sträcka som anses olönsam.
            Om trafiken på en sådan sträcka anses vara viktig kan den upphandlas
            av Rikstrafiken. Regeringen kan inskränka SJ AB:s ensamrätt om
            trafik som SJ AB utför konkurrerar direkt med trafik som staten
            har upphandlat. Upphandling av olönsam järnvägstrafik har i regel
            skett i konkurrens mellan olika järnvägsföretag som agerar på
            den svenska marknaden.
          </p>
          <p xml:id="i-A8sZr52oY3aeAAEssVoaJm">
            Trots att SJ AB har denna ensamrätt har man ingen skyldighet
            att de facto trafikera en linje. Vi finner detta vara en orimlig
            ordning! Det leder i praktiken till att SJ AB avstår från att
            köra på vissa sträckor och därvid sätter avkastningen i första
            rummet, inte resenärerna. Vänsterpartiet menar att detta är en
            oacceptabel ordning, som måste ändras genom ett nytt riksdagsbeslut
            och nya ägardirektiv. Ett av de viktigaste skälen till statligt
            ägarskap av dominerande och samhällsviktiga verksamheter, t.ex.
            en fungerande kollektivtrafik på järnväg, är att använda bolaget
            för att uppnå demokratiskt beslutade mål.
          </p>
          <p xml:id="i-BVRVcvvEbSPG57Gue62RSm">
            I det här fallet måste därför ägardirektivet ändras för SJ AB
            så att trafikeringsrätten också innebär en skyldighet att genom
            trafikeringsplikt upprätthålla en väl fungerande kollektivtrafik
            på järnväg i hela landet. Detta bör riksdagen som sin mening ge
            regeringen till känna. En sådan trafikeringsplikt innebär förstås
            att finansieringen av järnvägstrafiken måste bygga på långsiktighet
            från ägarens sida, t.ex. långsiktiga avtal som reglerar hur trafikeringsplikten
            ska se ut och finansieras.
          </p>
          <head xml:id="i-KHiLLBrJsX53iZg7DBigDb" type="h1">
            7 Ansvaret för den interregionala och regionala persontrafiken
            på järnväg
          </head>
          <p xml:id="i-88xrz4gwRMyLDz8YDA813M">
            Järnvägsnätet kan också trafikeras av regionala tåg i de olika
            trafikhuvudmännens regi. Denna trafik finansieras i huvudsak av
            landsting och kommuner och ska i princip ej överskrida länsgränser
            för att undvika orättvis konkurrens med SJ AB. Men denna princip
            gäller inte om trafikhuvudmännen i län som gränsar till varandra
            bestämmer sig för att driva trafiken tillsammans. Länen kan då
            gemensamt ansöka hos regeringen om att få driva trafik över länsgränserna.
          </p>
          <p xml:id="i-FECfxbyQYRvjbz7Van47Ru">
            Trafikhuvudmännen har genom sina regionala bolag s.k. trafikeringsrätt
            på hela det statliga järnvägsnätet inom länen. Ansvaret och de
            organisatoriska grunderna regleras i lagen (1997:734) om ansvar
            för viss kollektivtrafik. Det innebär således att de kan driva
            egen trafik även på interregionala sträckor som också trafikeras
            av SJ AB. I en sådan situation kan SJ AB få svårt att konkurrera
            och uppnå lönsamhet på de attraktiva sträckor som i dag ger bolaget
            dess inkomster. Om regionala tågbolag, genom en jämförelsevis
            fördelaktig finansiering, gör SJ AB:s trafik på vissa sträckor
            olönsam kommer bolaget att minska turtätheten och kanske till
            och med ställa in all trafik på ett flertal viktiga linjer. Det
            innebär alltså att det statliga bolaget på vissa sträckor riskerar
            att konkurreras ut av regional tågtrafik. Vi finner detta vara
            en orimlig ordning. I stället bör prövas hur det inom området
            kan utvecklas ett helhetsansvar och tydligare krav på samordning
            för den interregionala och regionala tågtrafiken. Detta bör riksdagen
            som sin mening ge regeringen till känna.
          </p>
          <head xml:id="i-EPq77MJjgGpnBZrSiDPg7K" type="h1">
            8 Försöksverksamhet
          </head>
          <p xml:id="i-PhMj8fVPJmocZFuRW8SYx6">
            Det finns en stark rörelse i t.ex. Skåne och Norrland, där regionala
            tågbolag vill driva trafiken på egen hand. I propositionen Moderna
            transporter aviserades därför det s.k. Norrlandsförsöket, som
            sedan beslutades av riksdagen. Det innebär att riksdagen godkänt
            en försöksverksamhet under högst tio år för persontrafik på det
            statliga järnvägsnätet i delar av Norrland. Det är ingen hemlighet
            att Vänsterpartiet såg detta som en nödvändig kompromiss för att
            säkerställa majoritet för att inte frånta SJ AB:s ensamrätt till
            interregional trafik i övriga delar av landet. Om det s.k. Norrlandsförsöket
            genomförs är det viktigt att försöket kontinuerligt följs upp
            och att inga fler liknande försök genomförs på järnvägsområdet
            innan Norrlandsförsöket är utvärderat, efter försöksperiodens
            slut. Det är enligt oss viktigt att även i detta sammanhang betona
            att handlingslinjen ska vara ett fördjupat och öppnare samarbete
            mellan SJ AB, Rikstrafiken och trafikhuvudmännen. I proposition
            Moderna transporter kan också följande läsas i rutan i avsnitt
            15.3.2: Trafikhuvudmännen och staten måste ta ett gemensamt ansvar
            där ansvaret för kostnad och verksamhet följs åt. Vidare: Resenärernas
            möjlighet att pendla över dagen till arbetsplatser och skolor
            m.m. bör förbättras. Ökad samverkan mellan den regionala och den
            interregionala järnvägstrafiken bör som helhet kunna bidra till
            att förbättra pendlingsmöjligheterna inom ett större geografiskt
            område än länet.
          </p>
          <p xml:id="i-PGAkdEtroTEsL258hNMEqW">
            För att detta ska fungera krävs givetvis samverkan mellan SJ
            AB, Rikstrafiken, olika trafikhuvudmän, de berörda länen, landstingen
            och kommunerna utifrån respekt för de olika parternas behov och
            önskemål.
          </p>
          <p xml:id="i-Dth1kDEq27cK2Lgs2NUZNQ">
            I Moderna transporter öppnades ett marknadssegment för chartertrafik
            och nattågstrafik för konkurrens mellan järnvägsföretag som driver
            trafik på kommersiella och konkurrensneutrala villkor under 2007,
            medan SJ AB i övrigt behåller sin ensamrätt för interregional
            trafik som bedrivs på kommersiella villkor. Vi är djupt oroade
            för mycket negativa konsekvenser för järnvägstrafiken om den borgerliga
            regeringen i stället för samarbete och helhetsansvar tar initiativ
            för ytterligare avreglering och ensidiga marknadsöppningar inom
            området.
          </p>
          <head xml:id="i-5eLhLMc5EHb383knr4UuFm" type="h1">
            9 Ansvaret för tågstationerna
          </head>
          <p xml:id="i-Kp13H4tpeK3XiwJrKtnQDG">
            Det är viktigt med god service, hög tillgänglighet, trygghet
            och en trevlig atmosfär om vi vill öka det kollektiva resandet,
            t.ex. på tåg. Tågstationerna ska vara inbjudande, inte avskräckande,
            för resenärerna. Tyvärr finns det många exempel på dåligt skötta
            och för resenären avskräckande tågstationer. Vi finner inga som
            helst skäl till att ansvaret för stationsbyggnaderna ska ligga
            hos Jernhusen AB, och vi anser att ansvaret egentligen borde flyttas
            över till Banverket. Om stationerna anses ha en nyckelfunktion
            sett till järnvägstrafiken som helhet finns ingen anledning att
            ha ett bolag som endast verkar syfta till att tjäna pengar på
            sitt fastighetsbestånd, t.ex. genom bristande underhåll, dåligt
            öppethållande eller försäljning av stationsbyggnader. Banverket
            ansvarar redan för en rad aktiviteter i anslutning till stationerna,
            t.ex. informationsanläggningar och plattformar. Det finns därför
            uppenbara skäl att samordna verksamheten på ett bättre sätt. I
            propositionen Moderna transporter markeras tydligt behovet av
            attraktiva och tillgängliga bytesplatser för att stimulera det
            kollektiva resandet. Ett statligt stationsråd har bildats, där
            de olika aktörerna ingår, med uppgift att i samarbete säkerställa
            tillskapandet av sådana bytesplatser. Vänsterpartiet är berett
            att se hur det arbetet faller ut, men vill redan nu markera vikten
            av utvärdering. Om detta råd inte visar resultat kommer vi att
            återupprepa kravet på att Banverket tar över ansvaret för tågstationerna
            från Jernhusen AB.
          </p>
          <p xml:id="i-D5G5UdkohZhVbuj3BiFQbi">
            Kvinnors och mäns uppfattning om offentliga miljöer är olika
            och baseras på olika riskbedömningar. Genom att bygga bort otrygga
            miljöer, såsom mörka tunnlar eller passager, kan man öka trygghetsupplevelsen
            för kvinnor. I propositionen Moderna transporter (2005/06:160)
            har de tre samarbetspartierna v, mp och s enats om att Banverket
            och Vägverket ska främja forskning och arbetet med att ta bort
            de otrygga miljöerna genom att förbättra den fysiska miljön och
            utformningen av stationer. Detta arbete skulle underlättas påtagligt
            om ansvaret för stationerna låg hos Banverket.
          </p>
          <head xml:id="i-8WXfakvJVBM5L1uE8UNQuf" type="h1">
            10 Banunderhåll
          </head>
          <p xml:id="i-3ZfzY2qvRrrkxhH93pyWuX">
            Banverket har gått igenom 55 bansträckor som de kallar för lågtrafikerade.
            Eftersom de medel som staten anvisat inte räcker har verket flaggat
            för att 17 järnvägssträckor under en fyraårsperiod kommer att
            läggas ned på grund av bristande anslag till underhåll. Även om
            dessa banor inte alltid används i dag är det ett stort resursslöseri
            att avskaffa redan befintlig infrastruktur. I stället borde vi
            se värdet av att försöka utnyttja en infrastruktur som vi redan
            har betalat för. Den största investeringen är redan genomförd
            i och med att banan finns där. Vi behöver ett ekologiskt hållbart
            transportsystem och här utgör järnvägen ett modernt, effektivt
            och miljövänligt sätt att förflytta både gods och människor på.
            Att i det läget göra sig av med järnvägskapacitet är helt fel
            väg att gå. I motion 2006/07:T441 med anledning av proposition
            2006/07:1 Utgiftsområde 22, föreslår vi därför att det avsätts
            200 miljoner kronor under 5 år, för att säkerställa att dessa
            banor inte läggs ned.
          </p>
          <p xml:id="i-EDVrfrtea14tQ8zbvGs5qA">
            Banverket har även i sin framtidsplan för perioden 2004 till
            2012 redogjort för att det under planperioden saknas 8 miljarder
            kronor till banunderhåll om man vill minska tågförseningarna med
            50 procent. Vi vill se ett transportsystem som är ekologiskt hållbart.
            Det betyder bl.a. att vi måste få fler transporter av gods och
            människor att flytta från vägtrafik till järnvägar och kollektivtrafik.
            Det är även helt i linje med riksdagens transportpolitiska mål
            God miljö, som innebär att transportsystemet ska bidra till att
            miljökvalitetsmålen uppnås. För att göra tågtrafik attraktivt
            krävs en viss kvalitet när det gäller standard, tillgänglighet
            och punktlighet. Vi behöver därför avsätta resurser, så att dagens
            problem med förseningar kan minska. I motion 2006/07:T441 med
            anledning av proposition 2006/07:1 Utgiftsområde 22, föreslår
            vi därför att det under kommande treårsperiod avsätts 2 250 miljoner
            kronor till ökat banunderhåll, vilket är tänkt att minska förseningarna
            på tågtrafiken. Vi anser vidare att det fr.o.m. 2009 bör avsättas
            1 000 miljoner kronor varje år till detta ändamål.
          </p>
          <head xml:id="i-BPc72HpK2XLp8JQgS8ucMt" type="h1">
            11 Vill inte regeringen satsa på järnvägar?
          </head>
          <p xml:id="i-Qu6E6dMXCHFafbpNKttnNb">
            Vänsterpartiet har varit pådrivande vad gäller infrastruktursatsningarna
            i landet och har därvid framgångsrikt förespråkat en tydlig tonvikt
            för investeringar på järnvägssidan. Regeringen gör en nedskärning
            av banunderhållet med 160 miljoner kronor jämfört med det beräknade
            beloppet som den tidigare regeringen hade avsatt i budgetpropositionen
            2006. Vi ser med stor oro på att regeringen i sitt budgetförslag
            för 2007 i utgiftsområde 22 volym 12 på ett flertal ställen anger
            en ny politisk inriktning, nämligen att man i jämförelse med tidigare
            investeringsplaner inom infrastrukturen avser att satsa en större
            del av investeringarna inom vägsektorn. Vi finner det vara en
            märklig prioritering, eftersom regeringen hänvisar till att samhällsekonomiska
            analyser ska spela en viktig roll vid prioriteringen av infrastrukturinvesteringar.
            Vi finner det också märkligt att regeringen i budgetpropositionen
            överväger andra lösningar än den s.k. Citybanan för att säkerställa
            att järnvägstrafiken kan flyta på till och från Stockholm, vilket
            är viktigt för järnvägstrafiken i stort. Neddragningen av Banverkets
            anslag för banhållning med 160 miljoner kronor är kanske början
            på den inslagna vägen att prioritera vägtrafik framför järnväg.
            Vi avvisar detta förhållningssätt och återför i motion 2006/07:T441
            med anledning av proposition 2006/07:1 Utgiftsområde 22, dessa
            160 miljoner kronor till Banverkets banhållning.
          </p>
          <p xml:id="i-Rz8TJeNkusZPuL5CYCaSCG">
            Om vi ska få fler att ta tåget räcker det förstås inte med en
            väl utbyggd in­frastruktur på spårsidan. Det krävs också väl fungerande
            tåg, tåg som stannar punktligt på välkomnande stationer, hög driftssäkerhet
            och ett väl fungerande förebyggande underhåll därav vårt förslag
            här ovan om ökat banunderhåll. Det krävs även fler dubbelspår
            och att olika flaskhalsar byggs bort. Vidare krävs det ytterligare
            åtgärder för att underlätta gränsöverskridande järnvägstransporter,
            som bygger på samarbete snarare än uppköp och ytterligare konkurrensutsättning.
          </p>
          <head xml:id="i-25Yaw6k7hxVzW4Zusz52dn" type="h1">
            12 En jämställd järnvägstrafik
          </head>
          <head xml:id="i-14EzfzrN6EgwNZk3355qqN" type="h2">
            12.1 Representation
          </head>
          <p xml:id="i-87BgDie3HqPukxx1hiS9gs">
            År 2001 beslutade riksdagen att transportpolitiken skulle kompletteras
            med ett sjätte delmål: Målet ska vara ett jämställt transportsystem,
            där transportsystemet är utformat så att det svarar mot både kvinnors
            och mäns transportbehov. Kvinnor och män ska ges samma möjligheter
            att påverka transportsystemets tillkomst, utformning och förvaltning
            och deras värderingar ska tillmätas samma vikt.
          </p>
          <p xml:id="i-CcuLQ31iY72JbqSuMjvJgX">
            Transportsystemets utformning beror i hög grad på vilka behov
            och värderingar som innehas av de personer som arbetar och beslutar
            inom sektorn, i synnerhet hos dem som innehar ledande befattningar.
            De undersökningar som gjorts visar på en stor dominans av män
            i hela transportbranschen. Att kvinnor sitter på de högsta befattningarna
            inom den politiska ledningen är naturligtvis ett stort politiskt
            framsteg. Men betydelsen av detta begränsas av att resten av ledningsfunktionerna
            i sektorn till över 90 procent domineras av män. Det är män som
            påverkar, planerar och fattar beslut. Dessutom kan den politiska
            ledningen snabbt bytas ut medan området för den manliga dominansen
            har visat stor beständighet och tröghet mot förändringar. Med
            anledning av detta finns i propositionen Moderna transporter (2005/06:160)
            krav på att inget kön i trafikverkens ledningsgrupper (alltså
            även Banverket) ska ha en representation som understiger 40 procent
            senast 2010. Det är ett mål som vi anser är mycket viktigt att
            nå och vi kommer med stor noggrannhet att bevaka utvecklingen.
          </p>
          <head xml:id="i-LTX6eqHghrKijtwyRgBGWh" type="h2">
            12.2 Ändra den samhällsekonomiska kalkylen!
          </head>
          <p xml:id="i-UTgGpnCsnqWGfq5PtxBNBM">
            Transportsektorns utformning är i hög grad beroende av var samhället
            satsar sina resurser. Investeringar i infrastruktur sker efter
            ekonomiska analyser där man försöker välja det alternativ som
            är samhällsekonomiskt mest lönsamt. Men vilka värderingar står
            bakom de faktorer som bestämmer om något är lönsamt? Många av
            dessa ekonomiska värden sätts mer eller mindre schablonmässigt
            och ofta utifrån mäns värderingar och behov. Intjänad tid t.ex.
            anses vara värd mycket. Mest värdefull är tid som tillbringas
            på tjänsteresor. Att spara en timme i tjänsteärende med bil är
            värt 238 kronor medan en sparad timme med kollektivtrafiken på
            väg mellan dagis och hemmet är värd 42 kronor.
          </p>
          <p xml:id="i-Sx2PNLdBXJXaR9TFmqxsni">
            Tiden värderas också olika beroende på vilket färdmedel som används
            i tjänsten. Tid med flyg eller bil är allra högst värt medan buss
            och tåg är mindre värt. Tidsbesparingar i gång eller cykling har
            inget värde alls. Frågan man ställer sig är: varför är det värt
            mer att spara en timme med bil och flyg än med buss och tåg? På
            detta sätt gynnas projekt som underlättar bil- eller flygresor
            medan förbättringar i kollektivtrafik, cykel och gång missgynnas.
          </p>
          <p xml:id="i-4sfVfBCAW1aczFdhbPMbno">
            Alltså, de trafikslag och de ärenden som främst utförs av kvinnor
            anses ha lägre samhällsekonomiskt värde än de ärenden och trafikslag
            där män dominerar. Kvinnors värderingar måste få en större tyngd
            i transportsektorn. Deras önskemål och värderingar ska få minst
            lika stort genomslag i trafikpolitiken som mäns.
          </p>
          <p xml:id="i-6wJ52rAf6w6gR9sbo4eDDJ">
            Även här har vi fått genomslag för vår politik i propositionen
            Moderna transporter (2005/06:160). Trafikverk som Banverket ska
            utveckla de samhällsekonomiska kalkylerna så att mäns och kvinnors
            värderingar tillmäts samma vikt. Det är en utveckling som vi länge
            arbetat för och vi utgår ifrån att den borgerliga regeringen inte
            motsätter sig denna inriktning.
          </p>
          <head xml:id="i-MKHMo9KhyrKHHoFayKRqfX" type="h2">
            12.3 Regionförstoring
          </head>
          <p xml:id="i-Q338JeDB5UG51KsMFqci3u">
            Järnvägstrafiken blir en allt viktigare komponent när det gäller
            pendlingsmöjligheter till arbete och studier. Denna regionförstoring
            hyllas av många. Denna utveckling leder till att det finns fler
            valmöjligheter för kvinnor och män att välja arbetsplats. Men
            det finns även en oro för hur regionförstoringen påverkar jämställdheten.
            Överensstämmer verkligen ytterligare större reseavstånd med kvinnors
            värderingar och behov? Kommer kvinnor att vilja och kunna resa
            längre eller är det männen som kommer att resa ännu mer medan
            kvinnorna förblir i hemmets närhet och får ta ett än större ansvar
            för hem, barn och socialt deltagande? Om regionförstoringen fortsätter
            är det viktigt att den baseras på ökad kollektivtrafik och sker
            på villkor som inte missgynnar jämställdhetsarbetet.
          </p>
        </div>
        <div xml:id="i-Vf8H92Gu8qXnJWuAb6DMit" type="signatureBlock">
          <list xml:id="i-UmQMVxv83PACzcxMJMQMVe">
            <item xml:id="i-4AU8eCPo8EbsGpQSGLSs3i" who="i-KnfRfemwD98TyCA1A8KCeX" type="signature">
              Peter Pedersen (v)
            </item>
            <item xml:id="i-Dx41xHkxxzf24AZCATGUyo" who="i-M5o8cYSRJsbmZdvevomfQX" type="signature">
              Ulla Andersson (v)
            </item>
            <item xml:id="i-G8xqaZ8ZBBN4chJMCgJPN9" who="i-pSqD9LHdbNUrj3thRcKhS" type="signature">
              Marie Engström (v)
            </item>
            <item xml:id="i-Q7chmVTeqo5Uyc2bCe2hzE" who="i-Nj6rnCfHps9ZzFLuPuYaNj" type="signature">
              Egon Frid (v)
            </item>
            <item xml:id="i-T9mbRCSPbMcZqPHXaxAxku" who="i-UhKXyeGqJBzFW5wSyeoGMt" type="signature">
              Wiwi-Anne Johansson (v)
            </item>
            <item xml:id="i-Y6pn2PBDqeEvhwVkxgKs6n" who="i-CNBy5dFgNNyEozHVpAj93c" type="signature">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
