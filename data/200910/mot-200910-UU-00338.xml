<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00338">
  <teiHeader>
    <fileDesc>
      <titleStmt>
        <title>Afghanistan</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Afghanistan</title>
          <idno type="rdwebb">GX02U338</idno>
          <rs type="number">U338</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U338/text</ref>
          <ref type="dokument_url_html">http://data.riksdagen.se/dokument/GX02U338</ref>
          <ref type="dokumentstatus_url_xml">http://data.riksdagen.se/dokumentstatus/GX02U338</ref>
          <ref type="doc">http://data.riksdagen.se/fil/6D356C1E-6DF2-436C-B201-D9640B6B8973</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HyjPXwwEjqaykhyadXzyGn" type="signed"/>
        <correspContext corresp="i-HyjPXwwEjqaykhyadXzyGn">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-Q6UywURdDfH4kXfTm7hwEb"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
        </correspContext>
        <correspAction type="numbering" xml:id="i-UaWYpCuHG6W2SKoGVCVakK">
          <date when="2009-10-08"/>
        </correspAction>
        <correspAction type="submission" xml:id="i-3PNkj81Mh6JHHuoz86QBni">
          <date when="2009-10-06"/>
        </correspAction>
        <correspAction type="transfer" xml:id="i-C3EJXEdDihPNCJJPobfxjS">
          <date when="2009-10-06"/>
        </correspAction>
        <correspAction type="assigned" xml:id="i-5XVhhhMUd3pr6SXXq3NS8v"/>
        <correspContext corresp="i-5XVhhhMUd3pr6SXXq3NS8v">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-MHSVqkqX5cKp8yFYZNFHtJ">
            Förslag till riksdagsbeslut
          </head>
          <list style="ol">
            <item xml:id="i-HwAuHndXpuYGeg57sV27rb">
              Riksdagen tillkännager för regeringen som sin mening vad som
              anförs i motionen om att regeringen måste återkomma till riksdagen
              med en tydligare målsättning för den svenska civila och militära
              insatsen i Afghanistan, inklusive en s.k. Exit Strategy för den
              svenska och den internationella militära verksamheten.
            </item>
            <item xml:id="i-Ds1ky9wEZpJy9hSjyrhC1E">
              Riksdagen tillkännager för regeringen som sin mening vad som
              anförs i motionen om behovet av en internationell Exit Strategy
              för regionen som bl.a. ska innehålla att de afghanska och pakistanska
              regeringarna successivt övertar sin egen säkerhet i området.
            </item>
            <item xml:id="i-FX9hsqZF2GCvLFMVtjyt2w">
              Riksdagen tillkännager för regeringen som sin mening vad som
              anförs i motionen om att regeringen måste verka för att FN tar
              initiativ till att fredsförhandlingar inleds med alla parter i
              konflikten.
            </item>
            <item xml:id="i-9XPVow86HG4qc18y55RdAm">
              Riksdagen tillkännager för regeringen som sin mening vad som
              anförs i motionen om att Sverige ska vara i Afghanistan på ett
              rent FN-mandat som har till syfte att bidra till fred och säkerhet.
            </item>
            <item xml:id="i-6GWtppEwKe5weK7r7s8sL2">
              Riksdagen tillkännager för regeringen som sin mening vad som
              anförs i motionen om att regeringen i kontakter med företrädare
              för den amerikanska regeringen ska kräva att USA:s krigföring
              i Afghanistan måste upphöra.
            </item>
            <item xml:id="i-8N5VGFrvfYPiUfFbz4r9rL">
              Riksdagen tillkännager för regeringen som sin mening vad som
              anförs i motionen om att kraftigt öka det civila biståndet och
              samtidigt gradvis avveckla den militära insatsen i Afghanistan.
            </item>
          </list>
        </div>
        <div type="motContent">
          <head type="h1" xml:id="i-XJ6sY1AX5YpvShgQ4jvcTq">
            Motivering
          </head>
          <p xml:id="i-32GDiqT7ucQaXz7E4SEs7X">
            Miljöpartiet de gröna anser att det var riktigt att sända svensk
            trupp med FN-mandat till Afghanistan 2001/02 eftersom säkerhetsläget
            initialt krävde militär insats. Under senare år har Miljöpartiet
            utan större entusiasm accepterat den svenska militära närvaron
            men varit emot att utöka den svenska militära insatsen. Den svenska
            styrkan har verkat i en relativt lugn region med begränsad fientlig
            aktivitet. Men i stora delar av Afghanistan pågår det krig där
            delar av ISAF-styrkan och amerikanska trupper tillhörande den
            amerikanska styrkan Operation Enduring Freedom (OEF) för en intensiv
            krigföring.
          </p>
          <p xml:id="i-VXXVVGRVmHvJPLDKr76u8H">
            Huvudbudskapet i Miljöpartiets motion 2008/09:U11 var att vi
            ville avvakta den då nyvalda amerikanska president Barack Obamas
            nya strategi för Afghanistan. Tyvärr har den nya administrationen
            inte visat något ledarskap i hur världssamfundet ska kunna få
            slut på stridigheterna och bidra till att Afghanistan stabiliseras
            och fokus kan läggas på att börja bygga upp det civila samhället.
            USA:s lösning heter fortsatt eskalering av kriget och krav ställs
            nu från militärt håll att sända fler soldater. Det är inte den
            utvecklingen som vi hoppats på.
          </p>
          <p xml:id="i-EYnnKJWEhT4igUagzXns5v">
            Den nuvarande militära strategin har misslyckats. Det är uppenbart
            att det inte går att både föra USA:s krig och bygga landet samtidigt.
            Efter åtta års krig i Afghanistan måste världssamfundet nu hitta
            nya vägar att undvika att den nuvarande situationen i landet permanentas.
            Detta kräver att större fokus läggs på uppbyggnaden av landets
            civila och demokratiska strukturer och att vi får en plan för
            en nedtrappning och avveckling av de militära insatserna.
          </p>
          <p xml:id="i-4jnZWKWTFHdJNh5pHraeaE">
            Miljöpartiet kräver nu en tydlig Exit Strategy för Afghanistan.
            Regeringen måste presentera tydlig målformulering för riksdagen
            där det tydligt specificeras vilka mål som ska uppnås för att
            den svenska och den internationella styrkans arbete i Afghanistan
            ska anses vara utfört. Utan en tydlig målbild är det svårt att
            se hur effektiv styrkan är. Det är också av vikt att vi preciserar
            vilken tidsram insatsen har. Vad som krävs är att regeringen tar
            ett helhetsgrepp för både den militära och den civila sidan av
            Afghanistaninsatsen. Detta helt i enlighet med den strategi för
            Sveriges internationella insatser som riksdagen har antagit.
          </p>
          <p xml:id="i-XhwG5w2BAJQCT9Feaa63vd">
            Afghanistans hjälpbehov är enormt och behovet av civila hjälpinsatser
            kommer att kvarstå under överskådlig framtid, långt efter det
            att den internationella militära insatsen har packat ihop och
            åkt hem. Miljöpartiets engagemang för Afghanistan är således långsiktigt.
          </p>
          <head type="h2" xml:id="i-HpaQN8TwJDsVFCF5u5UK26">
            Dyster utveckling 2009
          </head>
          <p xml:id="i-JJ6HyakBtacYUBSt3EU44r">
            Det afghanska folket har under decennier av krig fått utstå svåra
            umbäranden. Det är ett av världens allra fattigaste länder. Trots
            den massiva internationella militära närvaron med över 100 000
            soldater på plats för att garantera säkerheten i landet är Afghanistan
            år 2009 ett mycket farligt land att leva i.
          </p>
          <p xml:id="i-FSBgewYFM5Y2a9N3UYcNr9">
            Hotet från talibaner, regeringskritiska grupperingar och rent
            kriminella gäng ökar för varje dag. Det existerar inte mycket
            till statsbildning och det som finns är korrumperat. Enligt IMF
            lyckas man få in ungefär 5 procent i skatter och detta nästan
            uteslutande som tullar. Utan en fungerande offentlig ekonomi är
            det svårt att bygga skolor och sjukhus och den privata ekonomin
            är inte bara privat, den är laglös. Minst en tredjedel av BNP
            sägs bestå av knarkpengar och näst denna ligger ren gangsterverksamhet,
            som att stjäla eller utpressa biståndspengar, god tvåa. Arbetslösheten
            är utbredd, kanske så mycket som 40 procent, kanske mer. Det är
            svårt att veta eftersom den afghanska statistiken inte är särskilt
            tillförlitlig. Men att den står högt är ställt bortom allt tvivel.
            Det finns miljoner arbetslösa unga män på den afghanska landsbygden
            som motståndsmännen för en billig penning lätt kan rekrytera.
            Till detta kommer att landet är djupt splittrat mellan olika befolkningsgrupper.
          </p>
          <p xml:id="i-4RD5G4Mc2RzaL9dmv6XxTm">
            Civilbefolkning som den internationella styrkan är där för att
            skydda utsätts också allt oftare för attacker från ISAF och OEF.
            Under hösten 2009 har ett par uppmärksammade fall skett med hundratals
            döda civila. Alla sådana incidenter är direkt skadliga för den
            internationella militära styrkans trovärdighet. När ISAF-styrkan
            av misstag bombar bröllopsfester så skapar det massvis med nya
            motståndsmän som är beredda att ta upp vapen mot det som de anser
            är otrogna inkräktare. Det sker tyvärr också alltför ofta för
            att vara enskilda incidenter. Det allt sämre säkerhetsläget är
            också en anledning till att den svenska regeringen vill utöka
            den svenska styrkan i Afghanistan. Enligt det nuvarande synsättet
            krävs det alltfler soldater för att garantera den svenska styrkans
            säkerhet.
          </p>
          <p xml:id="i-UETxxqHQbgS5hcnWbaNwmo">
            Utöver den 101 000 man starka internationella styrkan finns även
            74 000 civila säkerhetskonsulter anlitade av s.k. Privata Militära
            Företag (PMF) som t.ex. företaget Xe (tidigare Blackwater), detta
            enligt Wall Street Journal (22 augusti 2009). Med andra ord finns
            det fler civila säkerhetskonsulter i Afghanistan än det finns
            amerikanska soldater. Det rapporteras inte ofta i medierna om
            deras närvaro i Afghanistan och framförallt inte deras antal.
            Detta är en oroande utveckling, dels för att antalet är så stort,
            dels eftersom deras närvaro bidrar till att den internationella
            insatsen som helhet får ett dåligt rykte.
          </p>
          <list style="ul">
            <item xml:id="i-C9WXhqgMxmdPMhep7eSduy">
              Antalet civila dödade ökar. Redan första halvåret 2009 dödades
              enligt FN 1 013 civila, en ökning med 24 procent.
            </item>
            <item xml:id="i-SLbxi8izoh3vSPnS1WpnH2">
              Enligt www.iCasualties.org har dödstalen de tre senaste månaderna
              för utländska soldater ökat till mellan 7080 per månad, dvs. en
              dubblering från samma period året innan.
            </item>
            <item xml:id="i-BWdG6Z24CGbGfkAMyzXKPK">
              Talibanrörelsen har vunnit ytterligare framgångar och krigshandlingarna
              har ökat dramatiskt även i nordliga delar av Afghanistan.
            </item>
            <item xml:id="i-AMSqJ6gXGZYbPyxDp5F7xh">
              Utrymmet för humanitärt hjälparbete krymper i stora delar av
              landet. Såväl talibaner som utländska styrkor hindrar civila biståndsinsatser
              och humanitär hjälp.
            </item>
            <item xml:id="i-9aSdzPmYFUJHmH7qhg67tC">
              Det pågående presidentvalet illustrerar den omfattande korruptionen
              i den afghanska statsapparaten. Allt fler afghaner vänder regeringen
              ryggen och risken för en akut förtroendekris är hög.
            </item>
          </list>
          <head type="h2" xml:id="i-LByup5dbTCtxD3CazKvKUG">
            Stort hjälpbehov
          </head>
          <p xml:id="i-D3YAfGU1Rx7DN6mdcKYCV6">
            Allt har dock inte blivit till det sämre under 2009. Till framgångarna
            i Afghanistan kan till exempel räknas att antalet skolbarn i grundskolan
            har stigit till nästan sex miljoner barn, varav ca 35 procent
            är flickor. Innan 2001 var antalet färre än en miljon barn. Men
            Miljöpartiet anser att det råder en kraftig obalans i resurser
            mellan den militära och den civila insatsen i Afghanistan. Det
            kommer att krävas ett omfattande och uthålligt bistånd under överskådlig
            tid för att få det afghanska samhället att fungera. Världens länder
            har i internationella givarkonferenser gett frikostiga löften
            om civilt bistånd men pengarna når inte fram. Endast en liten
            del av det bistånd som världen utlovat når över huvudtaget fram.
            Och av den hjälp som når fram är det mestadels militärt bistånd.
            Bistånd till återuppbyggnad utgör bara en bråkdel av militärutgifterna.
            Risken är stor att om inte denna obalans bryts kommer missnöjet
            hos civilbefolkningen att öka och situationen riskerar att försämras
            ytterligare. Till exempel bidrar världssamfundet med militärt
            stöd på runt 100 miljoner dollar per dag, men bara sju miljoner
            dollar går till det civila biståndet och återuppbyggnaden, enligt
            en uppskattning gjord av Svenska Afghanistankommittén. Enligt
            en rapport från paraplyorganisationen Agency Coordinating Body
            For Afghan Relief (Acbar) har västvärlden inte levererat utlovat
            civilt bistånd på tio miljarder dollar och enligt den afghanska
            regeringen har EU-kommissionen och Tyskland levererat knappt två
            tredjedelar av det utlovade biståndet. Det finns många anledningar
            till detta. Den officiella förklaringen är oftast att majoriteten
            av pengarna försvinner på grund av korruption. Men enligt en rapport
            från ActionAid är endast 40 procent av de utlovade pengarna verkligt
            bistånd. 60 procent kommer aldrig afghanerna till del. Enligt
            rapporten från Acbar försvinner omkring 40 procent av det bistånd
            som kommer fram genast tillbaka till de rika länderna i form av
            företagsvinster och höga konsultarvoden. Ett exempel på detta
            är USAID, den amerikanska statens biståndsorganisation, som kritiseras
            för att ge biståndskontrakt till kommersiella bolag, som tar en
            stor del av biståndet till sina egna vinster och sedan låter underleverantörer
            utföra själva jobbet. Tio procent av den ursprungliga biståndssumman
            når fram till det afghanska folket.
          </p>
          <p xml:id="i-WzUZfTjshQRQTk2bMw5CQZ">
            Många internationella biståndsorgan kritiseras också för att
            ge pengar till bistånd till mottagarlandet för att köpa produkter
            i givarlandet. På den här punkten skiljer sig återigen det amerikanska
            biståndet från det skandinaviska, som i många kretsar hyllas som
            väldigt effektivt. 47 procent av det amerikanska biståndet går
            till att betala löner till tekniskt stöd medan motsvarande siffra
            för exempelvis det norska biståndet är en bråkdel. Norge lyfts
            i dessa sammanhang fram som ett föredöme. Norge har höjt sitt
            bistånd till Afghanistan så att det ska ligga på samma nivå som
            de militära insatserna. Det är en rimlig målsättning och en viktig
            signal till omvärlden. I det sammanhanget är det viktigt att lyfta
            fram vikten av att det är till utvecklingsinsatser som biståndspengarna
            ska gå, inte till nya ambassader, som den svenska regeringen har
            gjort i Kabul.
          </p>
          <head type="h2" xml:id="i-4nXq8EywARbLgXLLT9UHur">
            Svenska Afghanistankommittén
          </head>
          <p xml:id="i-k1v4cprXrAxFhbVx6hc3M">
            All utveckling går dock inte i fel riktning. Det finns ljusglimtar.
            Att miljoner afghanska flickor och pojkar får möjlighet till skolgång
            är en stor framgång som kräver sin uppmärksamhet. Svenska Afghanistankommittén
            (SAK) gör en betydande insats som under snart 30 års tid har lyckats
            verka under först rysk ockupation, sedan inbördeskrig och senare
            under talibanväldet. Sveriges goda rykte i Afghanistan beror mycket
            på det arbete som SAK bedrivit under lång tid. Exempelvis har
            en fjärdedel av skolorna i Afghanistan byggts upp av SAK, som
            till 60 procent finansieras av Sida. SAK har gett Sverige en unik
            position i Afghanistan där de allra flesta afghaner har hört talas
            om den svenska kommittén och SAK är också Afghanistans näst största
            arbetsgivare, med ca 5 000 lokalanställda.
          </p>
          <p xml:id="i-GC66SQRzb1ZMzd58FRNwsM">
            Som vi förstår det verkar SAK i Afghanistan, inte på grund av
            den internationella militära närvaron, utan trots den. SAK är
            inte beroende av militärt skydd från den svenska insatsen för
            att kunna bedriva sin verksamhet. Situationen är snarare att den
            militära närvaron försvårar SAK:s möjligheter att verka i landet,
            eftersom biståndsarbetare allt oftare associeras med den utländska
            militära styrkan och därmed utsätts för ökad risk för attacker
            och kidnappningar.
          </p>
          <p xml:id="i-91zHc6w9476LFHsHSkyX5o">
            Det krävs därför, anser vi, ett rejält omtag i den internationella
            Afghanistanpolitiken och framför allt ett nytänkande hos den borgerliga
            regeringen när det gäller hur vi ska hantera den svenska insatsen,
            både den civila och den militära.
          </p>
          <head type="h2" xml:id="i-L4XzGTxSkdnyfH47dQRs39">
            Kvinnors rättigheter satta på undantag
          </head>
          <p xml:id="i-HuLFTRz6mDzKYdVC7X8PUN">
            Enligt flera rapporter som sammanställts av internationella och
            inhemska människorättsorganisationer är det kvinnorna som är de
            stora förlorarna sedan USA störtade talibanväldet 2001. Många
            afghanska kvinnor känner sig inte säkra i det afghanska samhället
            i dag. Burkan (även i Afghanistan kallad dari) som var en mäktig
            symbol för kvinnoförtrycket under talibanväldet används fortfarande
            i stor omfattning, trots att lagen avskaffades efter talibanernas
            fall. Skolflickor trakasseras och hotas på väg till skolan. Lärarinnor
            har dödats och hotats till livet av talibaner och kriminella gäng.
            Att utvecklingen i det afghanska samhället inte går åt rätt håll
            synliggjordes i april 2009 när det afghanska parlamentet godkände
            en ny familjelag för den shiitiska minoriteten. Många afghanska
            kvinnoaktivister är oroliga att detta bara är början och att lagstiftningen
            ska komma att gälla alla kvinnor i Afghanistan framöver. I praktiken
            har President Karzai offrat kvinnors rättigheter enbart för att
            kunna hålla samman sin bräckliga regeringskoalition. Enligt vissa
            rapporter innebär den nya lagtexten att kvinnor i det närmaste
            blir livegna. Lagen innebär att en kvinna inte kan gå utanför
            hemmet utan att åtföljas av en nära manlig släkting. Dessutom
            innebär den att hon inte kan vägra sin man sex, annat än av medicinska
            skäl. Kvinnornas situation är mycket utsatt och det behövs speciella
            biståndssatsningar till sjuk- och mödravård om situationen för
            Afghanistans kvinnor ska förbättras. Positivt är det svenska arbetet
            med att främja arbetet inom ISAF genom att aktivt verka för att
            FN:s säkerhetsrådresolution 1325 (från år 2000) om kvinnor, fred
            och säkerhet, resolution 1612 (från år 2005) om barn i väpnade
            konflikter samt resolution 1820 (från år 2008) om sexuellt våld
            i väpnade konflikter utgör självklara beståndsdelar i det freds-
            och säkerhetsfrämjande arbetet. Det är även positivt att den svenska
            militära insatsen har haft en genderrådgivare placerad i Mazar-e-Sharif,
            i enlighet med den nationella handlingsplan för resolution 1325
            som Sverige antog i juni 2006.
          </p>
          <head type="h1" xml:id="i-6B8XQTKVcFC5ZtoFAhkMKa">
            Ett moraliskt och demokratiskt dilemma
          </head>
          <p xml:id="i-RcHQQdufV3My39j8Zadxe1">
            Ett av skälen till den eskalering av antalet soldater som främst
            USA har skickat till Afghanistan var för att säkra genomförandet
            av valet som hölls den 20 augusti 2009. Förutsättningarna var
            inte de bästa. Säkerhetsfrågan var avgörande för om det skulle
            gå att hålla demokratiska val i Afghanistan eftersom talibanerna
            bojkottade valet och med alla medel försökte störa den demokratiska
            processen. Resultatet är ännu inte officiellt, eftersom rösträkningen
            var tvungen att göras om efter omfattande rapporter om valfusk.
            Båda huvudmotståndarna i valet, president Karzai och Abdullah
            Abdullah, har anklagat varandra för valfusk, men alla tecken tyder
            på att det är Karzai som står bakom det mest omfattande valfusket.
            Observatörer från EU har t.ex. rapporterat att så många som 1,5
            miljoner avgivna röster kan vara falska nästan en fjärdedel av
            alla röster. Och 1,1 miljoner av de misstänkta rösterna skulle
            vara i Karzais favör. Om Karzai med fusk lyckas undvika en andra
            valomgång återstår i skrivandets stund att se. Men det afghanska
            valet är ändå pinsamt, framför allt för USA, Nato och världssamfundet
            som lagt ner så stora resurser på att försöka hålla fria och demokratiska
            val. Förutsättningarna för att sådana skulle kunna hållas var
            inte goda från första början, men resultatet förskräcker. Eftersom
            den internationella närvaron i Afghanistan vilar på en inbjudan
            från den afghanska regeringen så är det ett problem att val inte
            kunnat genomföras på ett korrekt sätt. Legitimiteten för president
            Karzais regering var redan innan valet ifrågasatt och det vi sett
            hittills har inte bättrat på hans anseende och trovärdighet.
          </p>
          <p xml:id="i-Vf1JzKoxC52VDvwDGeLL7T">
            Det internationella samfundets förväntningar på valresultatet
            tycks vara att det åtminstone ska kunna ge Karzai ett minimum
            av legitimitet. Miljöpartiet tycker det är ett problem för den
            internationella insatsen att världssamfundet inte ställer högre
            krav än så.
          </p>
          <head type="h2" xml:id="i-37J2qF7snS32zdapw5WtK4">
            ISAF och Operation Enduring Freedom
          </head>
          <p xml:id="i-DdTCczNopUp5f2Sh1Xqkw3">
            Miljöpartiet har under flera år varnat för risken att den svenska
            ISAF-styrkan sammanblandas med den amerikanska krigförande koalitionen
            Operation Enduring Freedom (OEF). På pappret är ISAF en insats
            för fred och säkerhet som baseras på FN-resolution 1386 som beslutades
            av FN:s säkerhetsråd 20 december 2001. Operation Enduring Freedom
            är en operation som startades efter attackerna mot USA den 11
            september 2001 som en del i USA:s krig mot terrorismen. På Försvarsmaktens
            hemsida kan man läsa följande:
          </p>
          <p xml:id="i-YaVBUBbrFrF3Zx1fr1EJZe">
            Uppdelningen mellan ISAF och amerikanerna avseende operationerna
            i Afghanistan är en grov och felaktig förenkling av verkligheten.
            Det faktum att USA i dag bidrar med så stora förbandsmängder till
            ISAF kan dock innebära, givet att man inte känner till utvecklingen
            av OEF och ISAF, att det blir missuppfattningar avseende i vilka
            former USA deltar i operationerna i Afghanistan. Därmed kan det
            också ske missuppfattningar avseende att om/när Sverige samarbetar
            med amerikanska förband, så skulle detta per definition innebära
            samarbete med OEF. Så är inte fallet.
          </p>
          <p xml:id="i-MLW3fAjg9AFzeuoSkm3C87">
            OEF Afghanistan kan i dag sägas ingå i en struktur som kallas
            Combined Security Transition Command - Afghanistan (CSTC-A) som
            primärt arbetar med utbildning/träning av afghanska förband. De
            står under ledning av den amerikanske generalen Formica, och deras
            uppdrag är separat från ISAF:s uppdrag. Dock är befälhavaren för
            ISAF, general McChristal, även chef för alla amerikanska styrkor
            i Afghanistan, vilket kan leda till en sammanblandning. Ett ytterligare
            skäl till möjlig sammanblandning av operationerna är att den negativa
            säkerhetsutvecklingen i Afghanistan har medfört att ISAF i dag
            genomför offensiva operationer mot motståndsgrupperingar på ett
            sådant sätt som tidigare var associerat med OEF.
          </p>
          <p xml:id="i-LoLGZaeaQsZQELbdhd97kp">
            En av förutsättningarna när Miljöpartiet en gång godkände FN-insatsen
            var att det var separata organisationer och ledningar för ISAF
            och OEF-styrkan, vilket uttryckligen framgår av FN-resolutionen.
            Man kan dock allvarligt ifrågasätta om det i praktiken råder någon
            skillnad annat än en mycket hårfin sådan.
          </p>
          <p xml:id="i-WKFvkEoSQBjneabH43eqqn">
            Utöver den uppenbara risken att många afghaner får svårt att
            skilja på vilka utländska trupper som utför fredliga uppdrag och
            de krigförande, så är risken uppenbar att all utländsk närvaro
            förlorar sin legitimitet. USA:s krig mot terrorism är förödande
            för hela den utländska styrkans trovärdighet och måste upphöra.
            Det stora antalet civila dödsoffer går inte att förklara bort.
            Det är ett uppenbart brott mot krigets lagar (som finns i fjärde
            Genèvekonventionen) som ska skydda civilbefolkningen (icke-kombattanter)
            under krigstid. Man kan inte vinna afghanernas själ och hjärta
            om man samtidigt för krig mot dem. USA:s och OEF:s samverkan med
            ett antal ökända krigsherrar inom den norra alliansen stärker
            inte förtroendet bland den afghanska befolkningen.
          </p>
          <p xml:id="i-DLooH79uF1jFnm6D11HKJE">
            Vi måste inse motsatsförhållandet mellan USA:s krig och vår humanitära
            insats och handla därefter. Sveriges, och EU:s, linje borde vara
            att få slut på kriget och få igång riktiga hjälpinsatser.
          </p>
          <head type="h2" xml:id="i-7TVfdsrJmid75fkhiSDtkF">
            Svenska myndigheters syn på situationen i Afghanistan
          </head>
          <p xml:id="i-WE7xJR6SC8ZUXjVE3V6CkS">
            Miljöpartiet anser att regeringens agerande vad gäller Afghanistan
            inte är logiskt och framför allt inte konsekvent. Den borgerliga
            regeringen vill nu skicka fler soldater till en relativt lugn
            del av Afghanistan på grund av försämrat säkerhetsläge, samtidigt
            som Sverige utvisar afghanska flyktingar från olika delar av landet
            till huvudstaden Kabul, där säkerhetsläget är allt annat än lugnt
            med motiveringen att säkerhetsläget är bra. Framtiden för de flyktingar
            vi skickar dit är allt annat än ljus. Utvisningarna till Kabul
            fortsätter trots att UNDP avråder från att göra det. Till bilden
            hör att Sverige i samband med upprättandet av ambassaden i Kabul
            beslöt att denna inte skulle handlägga viseringsansökningar och
            andra migrationsärenden på grund av säkerhetssituationen i Kabul.
            Detta går naturligtvis inte ihop. Svenska myndigheters tolkning
            av situationen i Afghanistan bör vara enhetlig. Om regeringen
            anser att säkerhetsläget i Kabul är så illa att ambassaden inte
            får ta emot besökare bör detta gälla även andra svenska myndigheters
            bedömningar. Dessa bör dessutom inte göra någon skillnad på om
            det handlar om svenska eller afghanska medborgare.
          </p>
          <head type="h2" xml:id="i-YVHbvtB6WXZ7A1yK6BdBVi">
            En svensk Exit Strategi
          </head>
          <p xml:id="i-Dc5Qi8cxDVRz8k99b59Knk">
            Miljöpartiet vill att FN ska överta kommandot över fredsprocessen.
            Efter åtta års krig i Afghanistan måste världssamfundet nu inse
            att USA:s självförsvarsrätt är förverkad. USA:s krig mot terrorismen
            är inte längre en gångbar förklaring till varför det afghanska
            folket ska hållas som gisslan. Al-Qaida finns med största sannolikhet
            inte längre i Afghanistan. Deras ledare återfinns troligtvis på
            andra sidan gränsen inne i Pakistan. USA:s och Natos krig i Afghanistan
            måste upphöra och FN måste ta initiativ till att fredsförhandlingar
            inleds med samtliga parter i konflikten. Företrädare för talibanerna
            måste inkluderas och förmås komma till förhandlingsbordet så att
            vi kan få en fredlig lösning på konflikten. Det krävs också att
            världssamfundet lägger större fokus på uppbyggnad av landets civila
            och demokratiska strukturer och att vi får en plan för en nedtrappning
            och avveckling av de militära insatserna.
          </p>
          <p xml:id="i-JAaWRoCYq9yFCMw9ghvaCQ">
            Det är därför högst beklagligt att EU har misslyckats så rejält
            med att bygga upp det afghanska polisväsendet. Det behövs fler
            poliser i Afghanistan och det måste bli en prioritet för EU att
            se till att man lyckas med sitt uppdrag.
          </p>
          <p xml:id="i-JPbqjiWK4hNNx89gRUqYBb">
            Miljöpartiet kräver av den borgerliga regeringen att den tar
            fram en tydlig Exit Strategy för både den svenska och den internationella
            militära styrkan i Afghanistan. Regeringen måste presentera en
            målformulering för riksdagen där det tydligt specificeras vilka
            mål som ska uppnås för att den svenska styrkans arbete i Afghanistan
            ska anses vara slutfört. Det är inte realistiskt att riksdagen
            ska skriva under en check in blanco för hur länge vi ska ha militär
            trupp i Afghanistan. Det är inte politiskt eller ekonomiskt försvarbart.
            Naturligtvis ska inte militären undantas riktlinjer för hur vi
            ska kunna mäta styrkans effektivitet. För det krävs en tydlig
            målbild. Det är också av vikt att vi preciserar vilken tidsram
            insatsen har. Vad som krävs är att regeringen tar ett helhetsgrepp
            för både den militära och den civila sidan av Afghanistaninsatsen,
            i enlighet med den strategi för Sveriges internationella insatser
            som riksdagen tidigare antagit.
          </p>
          <p xml:id="i-HxKTwVQjS6ey7kiAcvkJCg">
            Miljöpartiet kräver också att den svenska regeringen tar initiativ
            för en Exit Strategy för den internationella militära insatsen.
            Målet måste vara att säkerhetsansvaret ska kunna överlämnas till
            myndigheter i regionen. I flera andra europeiska länder pågår
            det för närvarande diskussioner om hur man ska bryta den negativa
            säkerhetsutvecklingen i Afghanistan och hur man ska kunna ta fram
            exitstrategier. I den tyska valrörelsen nyligen kom frågan upp
            och i Storbritannien vill premiärminister Gordon Brown kalla till
            en FN-konferens innan årets slut om Exit Strategy för Afghanistan
            tillsammans med Frankrikes president Sarkozy och Tysklands förbundskansler
            Angela Merkel. Detta i ett försök att neutralisera frågans inrikespolitiska
            explosiva karaktär där de konservativa hotade att bryta den partiöverskridande
            konsensusen om Afghanistanfrågan.
          </p>
          <p xml:id="i-PyLLuYntTWoDsE3XREaqgR">
            I detta sammanhang är det samtidigt på sin plats att hänvisa
            till Nederländerna som under ett par års tid haft ansvaret för
            ett PRT i provinsen Uruzgun. Holländarna satte redan från början
            upp tydliga mätbara mål och en tidtabell när dessa mål skulle
            vara klara. I juli 2010 förklarar man uppdraget slutfört och packar
            då ihop den militära styrkan och åker hem. De har sett till att
            utbilda den afghanska armén i området och hjälpt till att bygga
            upp den civila polisen så att de 2010 själva ska kunna överta
            säkerheten i området. Nederländerna har lovat att fortsätta stödja
            alla de biståndsprojekt som man ansvarat för i provinsen. Nederländerna
            hade en tydlig Exit Strategy redan från början. Miljöpartiet vill
            med detta exempel visa att det finns alternativ till det svenska
            sättet att arbeta militärt i Afghanistan.
          </p>
          <p xml:id="i-Gh5P9dKkPbQoURKzWoU5rm">
            Bara en bråkdel av de pengar som västländerna satsar på Afghanistan
            är hjälpinsatser, den överväldigande delen är militära utgifter.
            Detta måste ändras så att fokus sätts på huvuduppgiften: Att hjälpa
            Afghanistans folk.
          </p>
          <p xml:id="i-LJpFMfJGv9hiunQMUNWahy">
            En grundförutsättning för fred i Afghanistan är återuppbyggnaden
            av landet och stärkande av civilsamhället samt att sociala, ekonomiska
            och medmänskliga åtgärder vidtas. Ett av de allvarligaste problemen
            i Afghanistan är avsaknaden av en fungerande ekonomi och att det
            finns miljontals arbetslösa unga män som lätt rekryteras av kriminella
            gäng och talibaner som lockar med möjligheter att kunna tjäna
            sitt uppehälle. Det är Miljöpartiets övertygelse att om vi ska
            kunna bryta det negativa säkerhetsläget måste vi se detta samband.
            Därför är bistånd inriktat på att bygga upp den afghanska ekonomin
            huvudingrediensen i skapandet av fred. Det måste finnas alternativ
            för dessa många miljoner unga män som idag inte har någon möjlighet
            att försörja sig annat än att låta sig rekryteras av kriminella
            element som negativt påverkar säkerheten i Afghanistan.
          </p>
          <head type="h2" xml:id="i-GbAnbMUeGAsAdL8qeZmrNd">
            Exit Strategy för regionen
          </head>
          <p xml:id="i-LBwzqAcwnAJDQyd72sT1WM">
            I Afghanistans omedelbara närhet finns länderna Pakistan och
            Iran, som båda är stora regionala nyckelspelare och är betydelsefulla
            för om världssamfundet ska lyckas vinna freden i Afghanistan.
            Båda dessa länder har negativ inverkan på säkerheten i Afghanistan,
            men det råder inga tveksamheter om att Pakistan har störst negativ
            påverkan. Pakistans underrättelsetjänst, ISI, spelade en avgörande
            roll när talibanerna en gång skapades och hade ända fram till
            senhösten 2001 tusentals med underrättelseofficerare som tjänstgjorde
            i Afghanistan på al-Qaidas och talibanernas sida när USA anföll
            landet i oktober 2001. Pakistan spelar en tydlig destabiliserande
            roll i regionen, vilket måste upphöra.
          </p>
          <p xml:id="i-K7rXX1EEG2FhEBQiqnruWn">
            Ett problem är att den pakistanska regeringen i praktiken aldrig
            har haft kontroll över de svårtillgängliga provinserna i landets
            västra delar. I de nordvästra gränsprovinserna (NWFP) och i Pakistans
            stamområden (FATA) dominerar folkslaget pashtuner som aldrig erkänt
            gränsdragningen mellan de båda länderna utan återfinns på båda
            sidor av gränsen. Det var bland pashtunerna som talibanerna hade
            sitt starkaste stöd. Längre söderut finns de norra och västra
            delarna av Baluchistanprovinsen där säkerhetsläget också är mycket
            oroligt och där regeringen de senaste åren gjort stora offensiver
            mot talibanerna och drivit uppemot 2 miljoner invånare på flykt.
          </p>
          <p xml:id="i-8NPB9uFy3rqwyiQ2XpP6cF">
            Ska vi kunna uppnå fred i Afghanistan måste även ett antal frågor
            i regionen få sin lösning. Kashmirfrågan är en av dessa. Här krävs
            det nya diplomatiska ansträngningar för att lösa konflikten mellan
            Pakistan och Indien. Pakistans förmåga att kontrollera områdena
            i väst är ytterst begränsad eftersom huvuddelen av den pakistanska
            armén finns utmed landets östra gräns, riktad mot Indien. Pakistans
            militära fokus har alltid varit mot Indien. Det är av central
            betydelse för freden i regionen att Kashmirfrågan får en diplomatisk
            lösning. Kashmirfrågans diplomatiska lösning skulle kunna lösa
            upp många av de problem som i dag spiller över till Afghanistan.
            Pakistan skulle kunna fokusera mer på sina interna problem och
            få större kontroll över de västra och nordvästra provinserna som
            i dag bidrar till att göda konflikten i Afghanistan. Mardrömsscenariot
            är att radikala pakistanska fundamentalister kommer över pakistanska
            kärnvapen, vilket skulle starta ett kärnvapenkrig mellan Indien
            och Pakistan över Kashmirfrågan. Problemen i regionen är enorma
            och lär inte få sin lösning utan stora ansträngningar från världssamfundet.
            Miljöpartiet hyser inga illusioner om att det kommer att gå lätt.
            Men det vore ett allvarligt misstag att nonchalera regionens betydelse
            för en lösning av Afghanistans många problem, eftersom de är så
            nära sammanlänkade. Regeringens utrikespolitik bör främja diplomatiska
            lösningar i regionen.
          </p>
        </div>
        <div type="motSignatures">
          <list>
            <item xml:id="i-PZ96Eb2At6DrouZn1fBi48">
              Peter Rådberg (mp)
            </item>
            <item xml:id="i-UzF7ZoWWUCCaC4bHPpD9EW">
              Bodil Ceballos (mp)
            </item>
            <item xml:id="i-7bofAAVPuBN72AGGKsTVes">
              Max Andersson (mp)
            </item>
            <item xml:id="i-JyRpH9NAxwmQXq4aT9675s">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
