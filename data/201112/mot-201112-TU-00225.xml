<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00225">
  <teiHeader>
    <fileDesc>
      <titleStmt>
        <title>Dubbelspår mellan Falun och Borlänge</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Dubbelspår mellan Falun och Borlänge</title>
          <idno type="rdwebb">GZ02T225</idno>
          <rs type="number">T225</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T225/text</ref>
          <ref type="dokument_url_html">http://data.riksdagen.se/dokument/GZ02T225</ref>
          <ref type="dokumentstatus_url_xml">http://data.riksdagen.se/dokumentstatus/GZ02T225</ref>
          <ref type="doc">http://data.riksdagen.se/fil/470010E6-0E1C-4657-A0E0-C2F3277930EA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JETNGoXNj2bydMcKWEp2hT" type="signed"/>
        <correspContext corresp="i-JETNGoXNj2bydMcKWEp2hT">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-CFWCcsiuEDgbQAkGaHwuQ6" type="numbering">
          <date when="2011-09-30"/>
        </correspAction>
        <correspAction xml:id="i-Q2L97pHHJCeaGHQQQFCTHL" type="submission">
          <date when="2011-09-28"/>
        </correspAction>
        <correspAction xml:id="i-P2vaazE9qTrhWscx7PBnik" type="transfer">
          <date when="2011-09-28"/>
        </correspAction>
        <correspAction xml:id="i-GWBUxEEpY7hEVKw7HsSBUb" type="assigned"/>
        <correspContext corresp="i-GWBUxEEpY7hEVKw7HsSBUb">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MbMWUj68B7vJvucwHdfg21">
            Förslag till riksdagsbeslut
          </head>
          <p xml:id="i-MReRx2VmFbzwQdjQcJGcAZ">
            Riksdagen tillkännager för regeringen som sin mening vad som
            anförs i motionen om behovet av att det planerade dubbelspåret
            mellan Falun och Borlänge snarast byggs.
          </p>
        </div>
        <div type="motContent">
          <head xml:id="i-QZQ4rAZvEphucXZH4g8ZDE" type="h1">
            Tidigare behandling
          </head>
          <p xml:id="i-CFT7Fg9WKSpQmRhTVYMsMa">
            Trafikutskottet har avstyrkt liknande förslag som det i denna
            motion ett flertal gånger, senast i sitt betänkande 2010/11:TU1.
            Med anledning av att utskottet behandlat förslaget förenklat tillsammans
            med ett stort antal andra motionsyrkanden om infrastrukturprojekt
            runt om i landet är det inte möjligt att utläsa något mer precist
            motiv till att utskottet avslår förslaget.
          </p>
          <p xml:id="i-VyYW45Vw1iiUSsSLPxwDvb">
            Utskottet hänvisar till den beredningsprocess som regeringen
            bedriver med framtagande av infrastrukturplaner och avslutar sin
            motivering med att notera att många av de förslag som riksdagsledamöter
            lyfter fram i sina motioner mycket väl kan komma till utförande
            även om de inte på detta stadium kan värderas av utskottet.
          </p>
          <p xml:id="i-7ShUMWZM3tJDiKQB1sw9TQ">
            Det finns mig veterligen inga signaler från regeringen att man
            har för avsikt att gå in i Trafikverkets planering och prioritera
            denna järnvägssträcka, vilket gör det nödvändigt att upprepa kravet
            ännu ett år. Däremot har Socialdemokraterna enligt deras nye ordförande
            vid ett möte i Dalarna i augusti 2011 beslutat och avsatt investerings­medel
            för denna sträcka i sitt förslag till prioriteringar av satsningar
            på spår.
          </p>
          <head xml:id="i-8E2eyxwSADFC8UrmdjC9xK" type="h1">
            Bakgrund
          </head>
          <p xml:id="i-NnPsa7dAP5YD7xWLAK3PXn">
            Järnvägssträckan mellan Falun och Borlänge är ca 21 km lång och
            har minst två möjliga mötespunkter, Ornäs och Hinsnoret. Restiden
            för denna sträcka är enligt tidtabellen ca 15 minuter. I praktiken
            inträffar detta inte så ofta, utan vanligare är att det tar 25
            minuter för denna korta resa, ibland över 30 minuter.
          </p>
          <p xml:id="i-JeapDCsumf2ced7PaMhoWg">
            Orsakerna till detta är flera, men i huvudsak kan vi identifiera
            två orsaker av vikt: hög trafikbelastning och en gammal bana.
          </p>
          <p xml:id="i-HLmvrvVtbPCi93SF2dESLm">
            Järnvägssträckan är mycket gammal, en av de äldsta i landet,
            och följer sjön Runn, vilket gör den delvis mycket krokig. Kurvradierna
            är så snäva att man egentligen inte kan köra moderna tåg på dessa
            delar av sträckan. Det leder till stort slitage och höga kostnader
            för rullande materiel. Enligt de järnvägsstudier som tidigare
            presenterats skulle en rak sträckning förkorta res-tiden till
            7 minuter mellan Falun och Borlänge.
          </p>
          <p xml:id="i-5ZgXKbR7EmuwBFrNxWS9as">
            Enligt den ansvariga personen för banunderhållet på sträckan
            är det maximalt möjligt med 69 tågpassager per dygn mellan Falun
            och Borlänge. Då finns inget utrymme för löpande underhåll. Idag
            händer det trots denna begränsning att 71 tåg passerar sträckan
            varje dag. Vi har letat i Banverkets trafikstatistik och hittar
            ingen annan delsträcka i landet där ett enkelspår sväljer så mycket
            trafik. Men det är också ovanligt med mötesplatser så tätt som
            på denna sträcka.
          </p>
          <p xml:id="i-8o4Knf8EpAr3ArJyKyVzRF">
            Godstrafiken är viktig för det svenska järnvägsnätet; det är
            den som betalar en stor del av bankostnaden. För oss i Dalarna
            är även pendlingen från Dalarna till Gävle, Stockholm, Västerås
            och Örebro av stor betydelse för vårt behov av en växande arbetsmarknad.
            Pendeln GävleFalunÖrebro är i det sammanhanget en livsnerv för
            många.
          </p>
          <p xml:id="i-Rt2vYkqjzYnaSja7GK5YM6">
            En stor del av näringslivet norr om Dalälven är beroende av goda
            transporter till Göteborg. Volymerna av gods från såväl skogsindustrierna
            som mineralbaserade industrier kan förväntas växa. Även gods från
            öst har via Gävles nya hamn börjat hitta genvägen genom Sverige
            ut till Västerhavet. I Borlänge ligger inte utan anledning en
            av Sveriges största rangerbangårdar. Godsvolymerna liksom exportvärdet
            från Dalarna är mycket stort.
          </p>
          <p xml:id="i-JE754F3EhrXSpWkKXTDtr7">
            Sammantaget gör detta att man kan konstatera att ingen annanstans
            i landet är standarden för järnvägskommunikation i ett område
            med så stor befolkning som i Falun och Borlänge med omnejd så
            dålig. Normalt har man dubbelspår vid de trafikvolymer vi redan
            överskrider. Ingen annan region i landet skulle acceptera så långa
            restider för så korta geografiska avstånd som det handlar om här.
            För hela sträckan FalunStockholm är detta den delsträcka där den
            överlägset största tidsvinsten kan göras och planer på ett dubbelspår
            har funnits sedan 1980-talet.
          </p>
          <p xml:id="i-XiDYL9867rsWkopGj32mtE">
            Underhållsmedel har sparats på den befintliga banan, eftersom
            den ändå skall ersättas med en ny, har det sagts i minst tretton
            år. Det torde finnas minst 150 miljoner i sparat underhåll som
            kan användas för att påbörja ett nybygge. Detta vill dock inte
            Banverket kännas vid idag. Förstudier är gjorda och de flesta
            konflikterna är lösta i kommunernas gemensamma planarbeten. Det
            är hög tid att Dalarna får denna fråga löst. Även om den kanske
            är lika viktig för företag norr om Dalarna är det vi som har det
            lokala perspektivet.
          </p>
          <p xml:id="i-3PDS1TwSYGXC8zeV8XpKWM">
            I Miljöpartiets tidigare partimotioner om järnvägssatsningar
            har man pekat ut behoven för såväl Dalabanan som Bergslagsbanan
            och angett belopp och tidsplan även för sträckan FalunBorlänge.
            I det tidigare rödgröna samarbetet hade vi i vår infrastrukturöverenskommelse
            avsatt pengar för kapacitetshöjande åtgärder på sträckan FalunBorlänge.
            För oss som bor i Dalarna är det självklart positivt med varje
            litet steg på väg mot att den ohållbara situationen får en lösning,
            men det är inte nog. Det är en tragedi för hela landet att Dalarna
            inte tas till vara och att infrastrukturen är så usel att den
            hindrar näringslivsutvecklingen norr om Dalarna.
          </p>
          <p xml:id="i-6yMtr8MxoPM9GgySdHcdwK">
            Det görs kontinuerligt insatser för att öka kapaciteten på sträckan
            GävleFalunHallsberg eftersom den är en pulsåder för stora godsvolymer.
            Flera längre mötessträckor har färdigställts, vilket ökat kapaciteten,
            men mer behövs. Det som tillkommer på delsträckan FalunBorlänge
            utöver trafiken mellan Gävle och Hallsberg är möjligheten för
            resande från Falun att ha direkttåg till Stockholm. Det är den
            huvudsakliga orsaken till att just denna delsträcka har en högre
            belastning än den övriga delen. Timmertågen från Dalarna via Borlänge
            mot Gävle och alla de godsvolymer som skapas i Borlänge för vidare
            transport söderut balanserar varandra bättre på hela sträckan.
          </p>
          <p xml:id="i-UK8N281SZgYkCD3Knhvuxn">
            När Dalregementet i Falun avvecklades utlovades kompensatoriska
            statliga etableringar, men av det blev det inget. Tvärtom har
            Falun fortsatt att tappa statliga arbetstillfällen. Det svalnande
            intresset för de små högskolorna från regeringens sida sätter
            även det sina spår. Borgerliga politiker brukar trycka på att
            staten inte kan skapa jobb men väl se till att de grundläggande
            förutsättningarna för jobb finns på plats. Vi har inte sett mycket
            av den politiken för Dalarna. Den omtalade fastighetsskatte­reformen
            innebar exempelvis att många i Dalarna fick höjd skatt i stället
            för sänkt. Av tradition har människor genom århundradena arbetsvandrat
            till Stockholm och Mälardalen, särskilt när tiderna har varit
            svåra, och så är det än idag. Det är därför inte enbart den tunga
            industrins behov som måste tillfredsställas utan även den moderna
            människans behov av att kunna yrkespendla över stora avstånd.
          </p>
          <head xml:id="i-DYTs6B8NUMC9gftqaiNN6G" type="h1">
            Behovet växer nu snabbt
          </head>
          <p xml:id="i-MPF44CvauBvdVXzxZaYWCH">
            De stigande råvarupriserna har gjort att flera av de sedan många
            år nedlagda gruvorna i Bergslagen står inför att återöppnas. Det
            innebär att stora volymer och vikter behöver få platts på spåren
            i regionen. Det gör att flaskhalsen mellan Falun och Borlänge
            blir ett än större problem. Det finns även planer på att flytta
            transporterna från ABB till hamnen i Gävle, vilket även det ökar
            behovet av kapacitet på denna bana. Regeringens brist på handlingsförmåga
            utgör ett direkt hot mot näringslivet i regionen.
          </p>
          <head xml:id="i-8SxLZfd4kUAf3DJKYrdWWo" type="h1">
            Förslag till åtgärder
          </head>
          <p xml:id="i-X9HLsQHrfibfR1ZY516xM8">
            Mot denna bakgrund anser vi att riksdagen ska ge regeringen till
            känna att det är av yttersta vikt för näringslivets utveckling
            såväl i Dalarna som norr om Dalarna att regeringen ger Trafikverket
            ett tydligt uppdrag att så långt möjligt tidigarelägga alla insatser
            som bidrar till att öka kapaciteten för spårbunden trafik i och
            igenom Dalarna. Varje liten insats som kan göras för att påskynda
            projektet med en ny sträckning mellan Falun och Borlänge bör vara
            ytterst angelägen för regeringen.
          </p>
        </div>
        <div type="motSignatures">
          <list>
            <item xml:id="i-2qAZrU7FxDpQ8DGQZUGCFH" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
