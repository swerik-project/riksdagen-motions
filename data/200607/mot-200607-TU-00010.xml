<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00010">
  <teiHeader>
    <fileDesc>
      <titleStmt>
        <title>Nya hastighetsgränser</title>
        <author corresp="i-5QNmudGpnjjRJCTYzakn9H">av Karin Svensson Smith m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nya hastighetsgränser</title>
          <idno type="rdwebb">GU02T10</idno>
          <rs type="number">T10</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T10/text</ref>
          <ref type="dokument_url_html">http://data.riksdagen.se/dokument/GU02T10</ref>
          <ref type="dokumentstatus_url_xml">http://data.riksdagen.se/dokumentstatus/GU02T10</ref>
          <ref type="doc">http://data.riksdagen.se/fil/BF42652C-6084-48DC-AEC3-250EF583695A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-3DwzARRQ3by6iErmkKjAkw"/>
        <correspContext corresp="i-3DwzARRQ3by6iErmkKjAkw">
          <ref>Proposition 2006/07:73</ref>
        </correspContext>
        <correspAction xml:id="i-ArHjdaGe2tJmR8bUtWyrpw" type="signed"/>
        <correspContext corresp="i-ArHjdaGe2tJmR8bUtWyrpw">
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="referral" xml:id="i-PLUL4ZGZSq8Yg1hGeX8S9U">
          <date when="2007-03-30"/>
        </correspAction>
        <correspAction type="dismissal" xml:id="i-L7NLzfFBDaCb7cXTQdSm7y">
          <date when="2007-03-29"/>
        </correspAction>
        <correspAction type="transfer" xml:id="i-SFbMvQwoSgZ2PPbZFoo4sr">
          <date when="2007-03-28"/>
        </correspAction>
        <correspAction type="submission" xml:id="i-HNVphzoD6Fw9aznU9P1un6">
          <date when="2007-03-28"/>
        </correspAction>
        <correspAction type="assigned" xml:id="i-Ss3NorDRxyNDNBcyAFoq4Q"/>
        <correspContext corresp="i-Ss3NorDRxyNDNBcyAFoq4Q">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SNJjXUt4AyMqeacdZWzTPm">
            Förslag till riksdagsbeslut
          </head>
          <p xml:id="i-3U1WFFRfmrUYPKabsf4713">
            Riksdagen avslår förslaget om ändrade hastighetsgränser.
          </p>
        </div>
        <div type="motContent">
          <head type="h1" xml:id="i-7vtK9GG5t9dDBLDGqV5NHH">
            Nya hastighetsgränser
          </head>
          <head type="h1" xml:id="i-Jgx2txit1FLPF4wSvSvBcF">
            Inledning
          </head>
          <p xml:id="i-6wt4rzY2HGsyFM4TfwPFDh">
            I en proposition till riksdagen (Nya hastighetsgränser, proposition
            2006/07:73) föreslår regeringen att hastighetsreglerna på våra
            vägar förändras. I stället för nuvarande system med 20 km/tim-intervall
            mellan 30 och 110 km/tim vill man övergå till 10 km/tim-intervall
            mellan 30 och 120 km/tim. Sveriges riksdag har beslutat att en
            nollvision ska vara styrande för trafiksäkerhetsarbetet. Såväl
            vad gäller visionens innehåll som storleken på de medel som anslagits
            till Vägverket för att nå dit gör att Sverige är ett av de mest
            ambitiösa länderna i världen vad gäller trafiksäkerhet. I förhållande
            till den ständigt ökande vägtrafikvolymen är risken för att dö
            och skadas i trafiken mindre än i många andra länder. Ändå verkar
            nollvisionens etappmål för 2007 mycket svårt att nå enligt alla
            aktörer inom trafiksäkerhetsområdet. Samhällsekonomiskt är det
            synnerligen bekymmersamt att antalet personskador till följd av
            trafiken uppgår enligt försäkringsbolagens statistik till ca 60
            000 per år. Många sjukhusdagar, åtskilliga sjukskrivningsdagar
            och mycket mänskligt lidande skulle sparas om trafikolyckorna
            blev färre och mindre allvarliga. Vägtrafikinspektionen lämnade
            2004 en rapport med titeln Trafiksäkerhetens utveckling efter
            beslutet om nollvisionen 1997 med fokus på 11-punktsprogrammet.
            I rapporten konstateras att säkerheten på våra vägar har försämrats
            och utvecklingen går inte i riktning mot det etappmål som innebär
            att antalet omkomna i vägtrafiken maximalt får uppgå till 270
            personer år 2007. Vidare noteras det oroväckande i att antalet
            förare som är onyktra eller drogpåverkade har ökat. Lika illavarslande
            bedöms att överträdelserna av hastighetsgränserna har ökat samtidigt
            som polisens resursinsatser för hastighetsövervakning har minskat.
            Slutsatsen är att de åtgärder som vidtagits från olika myndigheter,
            företag och övriga aktörer inte sammantaget haft tillräcklig effekt
            för att förbättra säkerheten på våra vägar.
          </p>
          <p xml:id="i-AES9Y8EygEitmq8csQgDD2">
            Vägverket får i Vägtrafikinspektionens rapport Omkomna i trafiken
            9606 kritik för att göra för lite för trafiksäkerheten. Effekten
            av de senaste årens åtgärder har grovt överskattats. De åtgärder
            man har vidtagit har inte räckt till. Dödstalen har inte gått
            ned i trafiken. Under 2006 beräknas 440 personer ha dödats i trafiken,
            ungefär lika många som året innan. Att målet på högst 270 döda
            i år skulle kunna nås anses inte längre sannolikt. Vägtrafikinspektionen
            hävdar att Vägverket och andra ansvariga myndigheter prioriterat
            andra mål på säkerhetens bekostnad. Det är framför allt i konkurrens
            med framkomlighetsmålet, som trafiksäkerheten har kommit till
            korta. Inspektionen har framfört liknande kritik för ett år sedan.
            Nytt är att Vägverkets beräkningar av hur kraftfulla de senaste
            årens åtgärder är, nu har visat sig vara grova överskattningar,
            enligt rapporten. Tidigare har man bedömt att insatserna under
            20022005 lett till drygt 15 färre döda per år. I den senaste årsredovisningen
            har den siffran plötsligt reviderats ned till drygt åtta. Därför
            ifrågasätter Vägtrafikinspektionen nu bedömningen att åtgärderna
            under 2006 ska leda till 20 färre omkomna på statliga vägar. Vägtrafik­inspektionen
            anser däremot att data och metoder för att beräkna åtgärdernas
            effekter snarast måste förbättras. Den pekar framför allt på att
            det är osäkert vad fler automatiska trafikövervakningskameror
            har för inverkan på trafiksäkerheten. Vägtrafikinspektionen anser
            också att Vägverket måste bli bättre på att i sina bedömningar
            ta med faktorer som kan öka antalet trafikdöda, som höjda fartgränser.
          </p>
          <head type="h2" xml:id="i-Hc9wGSVkicUpbLhNBACrya">
            Forskningsläget
          </head>
          <p xml:id="i-GQpvotXbsDbpemB7jCY217">
            EU-kommissionen formulerade 2001 i vitboken Den gemensamma transportpolitiken
            fram till 2010: vägval inför framtiden ett trafiksäkerhetsmål
            för Europeiska unionen. Man fastställde därigenom att antalet
            dödsfall på Europas vägar ska halveras från 40 000 till 20 000
            före utgången av 2010. I anslutning till detta trafiksäkerhetsmål
            initierades ett antal brett upplagda forskningsprojekt vilka syftade
            till att förbättra kunskapen om vilka åtgärder som är lämpliga
            för att uppnå en sådan minskning. Kunskap om trafikövervakningens
            och sanktionernas betydelse för graden av regel­efterlevnad vad
            gäller hastighet, bältesanvändning och nykterhet finner man huvud­sakligen
            inom ramen för den satsningen.
          </p>
          <p xml:id="i-N6PGxGzisAWW9uQWu7Hq7n">
            Genomgången av de nya europeiska forskningsresultaten (se Research
            Report in Sociology of Law 2005:1) visar bl.a. följande:
          </p>
          <list style="ul">
            <item xml:id="i-QdnmD4emip3ToSJY8LQhq3">
              Det råder samstämmighet om att hastigheten utgör en nyckelfaktor
              vid trafikolyckor. Om man uppnår regelefterlevnad avseende hastighets­begränsningar
              skulle antalet döda och skadade i trafiken minska drastiskt.
            </item>
            <item xml:id="i-DEYUDtFh96QcDzCTx4dnXy">
              Empirin visar i princip entydigt på att upptäcktsrisken och sanktionerna
              har avgörande betydelse för i vilken utsträckning människor följer
              trafikregler. Som exempel på hur snabbt man kan nå resultat med
              den här typen av strategier kan nämnas det franska projekt som
              år 2003 sänkte antalet dödsfall med 20,9 % jämfört med året innan.
              Huvudsakliga åtgärder var ökad kontroll av hastighet och bälte
              i kombination med strängare sanktioner och ett stort medialt intresse.
            </item>
            <item xml:id="i-16WmYLVbaWK7tMnYAUQxqs">
              Svenska bilförare tillhör tillsammans med danskar, cyprioter
              och polacker den europeiska toppligan vad gäller att uttrycka
              sin uppskattning av att köra bil fort.
            </item>
            <item xml:id="i-AM88YNNyb24UiajhLkLcyx">
              Bilförare tenderar att betrakta sina egna hastighetsöverträdelser
              som tämligen ofarliga och andras som riskfyllda.
            </item>
            <item xml:id="i-VRYvzv8gjo6HCkUN3pRGSt">
              Sverige utgör tillsammans med Frankrike de två länder i Europa
              där bilförarna har svårast att se samband mellan hastighetsöverträdelser
              och ökad olycksrisk.
            </item>
            <item xml:id="i-KBXoJsHXnM2CSKXASC2iA2">
              De svenska vägarna håller hög standard (särskilt i förhållande
              till trafik­volymen) vilket medfört goda effekter men också gör
              att människor frestas att höja hastigheten.
            </item>
            <item xml:id="i-3z4Hxb9vAp3R6wQaREQziZ">
              Antalet hastighetsöverträdelser är fler i länder med många olika
              hastighets­gränser.
            </item>
          </list>
          <head type="h2" xml:id="i-5dTY5YGMnnYgzYF98TVgcz">
            Hastighet och trafikolyckor
          </head>
          <p xml:id="i-LxHsrpuoCyJRRrTbdh8Hqd">
            Totalt sett är trafiksäkerhetsproblemen relaterade till hastighetsöverträdelser
            större än någon annan faktor som orsakar problemen och beräknas
            kosta 150200 liv årligen. Så här skriver Vägverket på sin hemsida
            om hastighet:
          </p>
          <p xml:id="i-HgjEbb2Tx23g5qRynP2ncj">
            Vi fattar inte att hastigheter är farliga. Det kan vara lika
            farligt att köra för fort som att falla utför ett stup eller från
            ett högt hus. Men vi uppfattar inte automatiskt hastigheten som
            farlig när vi åker bil. Det beror på att vi människor fortfarande
            reagerar som om vi levde på stenåldern. Våra gener har inte hunnit
            anpassa sig till utvecklingen. Därför inser vi direkt faran med
            att falla från en höjd, men inte hur farligt det är att krocka
            i 90 km/tim. Hastigheten i kollisionsögonblicket är helt avgörande
            för hur svårt människor skadas i en trafik­olycka. Hög hastighet
            bidrar också till att olyckor alls inträffar.
          </p>
          <head type="h2" xml:id="i-5K7K6P4dyUUAAudEg6DkwS">
            Högre fart ger längre stoppsträckor
          </head>
          <p xml:id="i-H2DDruZWQFfASkMfLdqoDa">
            När farten ökar så ökar bromssträckan ännu snabbare. Den totala
            stoppsträckan blir också mycket längre. Stoppsträckan delas in
            i reaktionssträcka och bromssträcka. Reaktionssträckan är den
            sträcka som bilen hinner åka under den sekund som det tar att
            reagera för exempelvis ett hinder. Bromssträckan är sträckan som
            bilen rullar från det att bromspedalen trampas ner tills bilen
            stannar. Vid 70 km/tim är reaktionssträckan 19 meter och bromssträckan
            24 meter. Totalt är stoppsträckan 43 meter. Vid 90 km/tim är motsvarande
            siffror 25 meter respektive 40 meter. Den totala stoppsträckan
            blir då alltså 65 meter.
          </p>
          <head type="h2" xml:id="i-Cg4qqyrLuYM12o1UUo2KfF">
            Hastigheternas miljöpåverkan
          </head>
          <p xml:id="i-XbtXKtMgNXcQuMmxGHMyEh">
            Miljömålsrådet anger i sina rapporter att vägtrafiken är den
            största enskilda orsaken till att miljömålen inte nås. Detta gäller
            särskilt för klimatmålet. När hastigheten ökar, så ökar även fordonets
            förbrukning av bränsle. Den som kör i 100 km/tim förbrukar ca
            1 dl mer bränsle per mil än den som kör i 90 km/tim. Utsläppet
            av koldioxid beror på bränsleförbrukningen och ökar därmed lika
            mycket. Avgasutsläppen av bland annat kväveoxider ökar ännu mer.
            Koldioxid bidrar till växthuseffekten, medan kväveoxider bidrar
            till försurning och övergödning. Utsläppen av hälsovådliga ämnen
            som kolväten och kvävedioxider blir mindre. I propositionen finns
            ingen analys av miljöeffekterna av de föreslagna ändringarna.
            Inte heller Vägverket gjorde någon sådan analys i den rapport
            som ligger till grund för propositionen (Regeringsuppdrag on hastighets­gränserna
            på vägarna, Vägverkets publikation 2005:100). Fartförändringar
            över 90 km/tim ger stora effekter. Vid 110 km/tim är bränsleförbrukningen
            1520 procent högre än vid 90 km/tim. Ökar hastigheten från 110
            till 120 km/tim stiger bränsleförbrukningen (och därmed koldioxidutsläppen)
            med 1015 procent. För tunga fordon ger hastighetsökningar kraftiga
            effekter på bränsleförbrukningen redan vid lägre hastigheter.
            Om denna kunskap kopplas till det pågående arbetet för att få
            ned de samlade koldioxidutsläppen, förefaller det naturligt att
            generellt sänka den högsta tillåtna hastigheten till 100 eller
            90 km/tim. En sådan reform skulle samtidigt minska koldioxidutsläppen
            och minska dödstalen. Regeringen har valt en annan linje. I propositionen
            konstaterar man:
          </p>
          <p xml:id="i-GcoVyEZE1p3bgHus3qVh5A">
            Förändringar av hastighetsgränserna kan även påverka koldioxidmålet.
            Regeringen förutsätter att Vägverket styr förändringsarbetet så
            att det beräknade utsläppet av CO2 totalt sett blir oförändrat
            eller lägre efter förändringen.
          </p>
          <p xml:id="i-KhYTs7gcrN2Z7gUkJrkU79">
            Hur denna ambition ska kunna förverkligas är svårt att förstå.
            Höjda hastigheter i intervall över 90 km/tim går nämligen inte
            att kompensera genom sänkningar i lägre hastighetsintervall. Om
            man tillåter att de högsta farterna stiger, ökar oundvikligen
            de totala utsläppen. Till den direkta utsläpps­ökning som uppstår
            av farthöjningen ska man dessutom lägga indirekta effekter av
            höjda snittfarter: Höjda hastigheter för biltrafik försämrar den
            relativa konkurrens­kraften för kollektiv- och spårtrafik.
          </p>
          <head type="h2" xml:id="i-RkcAWwgHKiJtAjxnYScDW9">
            Bullret ökar med hastigheten
          </head>
          <p xml:id="i-D2kB8xhfQJHrPEFY4EtbcS">
            Bullerstörningarna från ett fordon ökar i takt med hastigheten.
            När en personbil kör snabbare än 4050 km/tim överröstas motorljudet
            av buller från däcken. Bullret ökar sedan ytterligare. Exempelvis
            är bullerökningen mellan 90 km/tim och 100 km/tim ca 25 procent.
            Buller leder till höjt blodtryck, sämre koncentrationskapacitet,
            sömnproblem och andra negativa hälsoeffekter.
          </p>
          <head type="h2" xml:id="i-ACCn7fMs9GsC1rAS1tWbGE">
            Mänskligare tätort med 30 km/tim
          </head>
          <p xml:id="i-EqJjxZBKS3i2mPfAvKD3iv">
            I tätorter blir det av säkerhetsskäl allt vanligare med 30 km/tim
            som hastighetsgräns där bilar delar utrymme med gående och andra
            oskyddade trafikanter. Bullret minskar till hälften och luftkvaliteten
            förbättras. Den lugnare och säkrare trafiksituationen leder till
            ökat gående och cyklande vilket är avgörande för att nå folkhälsomålen.
            Barnen kan ta sig till skolan på egen hand, nattsömnen blir bättre
            för invånarna och det går att prata i normal samtalston på gatuserveringar.
          </p>
          <head type="h2" xml:id="i-2CDiGYVskf4fQjrxnkfcZ7">
            Hastigheterna påverkar landskapet
          </head>
          <p xml:id="i-D9SDj7iRv5XYesCfEsiGrr">
            Höga hastigheter påverkar hela landskapet. Om vi vill köra fort,
            måste vägen och sidoområdena vara breda för att säkerheten ska
            garanteras. På vintern slits vägbanan snabbare ner av dubbar om
            hastigheterna är höga. Salt och partiklar från däck och vägbana
            sprids i större områden längs vägen ju högre hastigheterna är.
          </p>
          <head type="h2" xml:id="i-7XLjQJ5euU54tPL4RaxoNs">
            Hastighet och jämställdhet
          </head>
          <p xml:id="i-63GQJR6rFiQggEeWp8rp8c">
            Män och kvinnor har olika attityder till hastighet. Kvinnor i
            allmänhet prioriterar säkerhet framför hastighet. Kvinnor har
            i regel jämfört med män en mer positiv inställning till sänkta
            hasighetsgränser, hastighetsövervakning och andra åtgärder som
            syftar till att minska olyckorna i trafiken. Värderingarna återspeglar
            sig också i beteendet. Kvinnor väljer oftare kollektivtrafik och
            tycks ha en högre tröskel för att utsätta sig själva samt andra
            för faror i trafiken. Kvinnor är mycket sällan vållande till andras
            död i trafiken. Män kör fortare och tar större risker. 92 % av
            dem som fälls för vansinneskörningar (mer än 36 km/h över hastighetsgränsen)
            är män.
          </p>
          <head type="h1" xml:id="i-XQCFsc2LPfezPyZ6p2CEZV">
            Förslag till beslut
          </head>
          <head type="h2" xml:id="i-TnLg7CxeG4zBmVNrUKhgcV">
            Åtgärder för efterlevnad
          </head>
          <p xml:id="i-KyGjK4zFqRhZb8jkq2ijA4">
            Så länge efterlevnaden av gällande hastighetsgränser är mycket
            låg är det samhälls­ekonomiskt klokare att vidta åtgärder för
            efterlevnad än att försöka ändra siffrorna på skyltarna. De totala
            kostnaderna för att förändra hastighetsgränserna redovisas inte
            i propositionen. Med stor sannolikhet kan dock en satsning på
            fler hastighetskameror vara en samhällsekonomiskt bättre investering.
            Riksdagen bör därför avstå förslaget om ändrade hastighetsgränser.
          </p>
          <head type="h2" xml:id="i-DFy1srhiom6piTYddMuccr">
            Körkortsåterkallelse
          </head>
          <p xml:id="i-RiTRCB3v2qm7btYYNAdnjT">
            Nuvarande bötesbelopp är dock så låga att de bara har en avskräckande
            effekt för mycket få personer. Körkortsåterkallelse har också
            en starkt preventiv effekt. Många av dem som överskrider gällande
            hastighetsgränser anstränger sig samtidigt för att hålla sig under
            den hastighet som leder till körkortsåterkallelse. Att dra in
            körkortet först vid överträdelse med 30 km/tim vid högre hastigheter
            och 20 km/tim vid lägre hastighetsgränser är för slappt om riksdagens
            intentioner med nollvisionen ska tas på allvar. Gränsen för körkortåterkallelse
            bör sänkas med 15 km i samband med hastighetsöverskridande vid
            70 km/tim-gräns och däröver. Gränsen för körkortsåterkallelse
            bör sänkas med 10 km/tim i samband med hastighetsöverskridande
            vid 30 km/tim och 50 km/tim. Hastighetsöverträdelse &gt; 15 km/tim
            ska leda till körkortsåterkallelse i minst ett år. Riksdagen bör
            som sin mening ge regeringen till känna vad som i motionen anförts
            om sänkta gränser för körkorts­återkallelse.
          </p>
          <head type="h2" xml:id="i-RqbF4ab6wjgDshzcvusMiz">
            Pricksystem
          </head>
          <p xml:id="i-WMdDERaEsmuXy87afbDL6D">
            Den allmänna inställningen till fortkörning, speciellt bland
            män, behöver förändras om nollvisionen ska realiseras. Överåklagare
            Sven-Erik Alhem illustrerade vid ett trafik­säkerhetsseminarium
            28/9 2005 gällande norm med följande tänkvärda liknelse Om man
            kommer för sent till en middag för att man åkt fast för fortkörning
            är det helt okej, men om man gör det för att man har stulit en
            vas på Åhléns är det inte det. Ett sätt för lagstiftaren att visa
            att man menar allvar är att övervakning och sanktioner korresponderar
            med det lagfästa regelsystemet. Innehav av körkort bör inte ses
            som en mänsklig rättighet. Det borde ses som ett förtroende som
            kan dras in om förtroendet missbrukas genom att man utsätter andra
            för fara. För att öka respekten för trafiksäkerhetsbestämmelserna
            kan man lära av det danska exemplet med ett klippkorts- eller
            pricksystem för trafikförseelser tre klipp leder till körkortsåterkallelse.
            Med hjälp av detta system har antalet döda i trafiken minskat
            till den nivå Danmark hade för 60 år sedan. Riksdagen bör som
            sin mening ge regeringen till känna behovet av att utreda möjligheterna
            att införa ett prick- eller klippkortssystem liknande det som
            tillämpas i Danmark för körkortsåterkallelser till följd av trafikförseelser.
          </p>
          <head type="h2" xml:id="i-GQvnxsy4m44ctdYPH3Hvqs">
            Dagsböter för fortkörning
          </head>
          <p xml:id="i-QuzarAmq1DCygJGSe2ZATL">
            Även med 2006 års höjning av hastighetsböterna har dessa sannolikt
            en mycket liten preventiv effekt annat än för människor med mycket
            låga inkomster. I Finland och flera andra länder tillämpas ett
            dagsbotssystem som visar att lagstiftaren är seriös med att överträdelse
            av gällande hastighetsgränser är en allvarlig förseelse eftersom
            den utsätter andra medborgare för en påtaglig olycksrisk med kroppsskada
            eller död som eventuell följd. Riksdagen bör därför som sin mening
            ge regeringen till känna vad i motionen sagts om att utreda möjligheterna
            att överföra de nuvarande hastighetsböterna till ett dagsbotssystem.
          </p>
          <head type="h2" xml:id="i-6FLYvS815HpC4cBcksvWUa">
            Höj trafikpolisens kompetens och status
          </head>
          <p xml:id="i-DGe4UzftstpM2hFKdzAvXW">
            Ett argument som ofta används mot att t ex införa dagsböter för
            hastighetsöverträdelser är att det skulle belasta ett redan hårt
            ansträngt åklagarväsen. Vägarna är redan den största brottsplatsen.
            Det skulle underlätta väsentligt för de rättsvårdande myndigheterna
            om de poliser som är lämpade kunde få fortbildning och tillräcklig
            kompetens för att föra sin egen talan vid trafikbrott. En dylik
            miniåklagarutbildning borde vara en fortbildningsmöjlighet för
            tillräckligt meriterade poliser. En sidoeffekt av detta är att
            det skulle höja trafikpolisens status. Riksdagen bör därför som
            sin mening ge regeringen till känna behovet av att utreda möjlighet
            till fortbildning som ger behörighet för poliser att föra sin
            egen talan vid trafikbrott.
          </p>
          <head type="h2" xml:id="i-TL97KgR862Br1t4y8zCawN">
            Beslag av fordon
          </head>
          <p xml:id="i-PV4bdZyQSkpmYYgFXCeEXz">
            En del av dem som kör för fort, särskilt de som står för vansinneskörningarna
            (mer än 36 km/tim över hastighetsgränsen) har inget körkort. Risken
            för återfall i trafikfarligt beteende är extra stor hos denna
            grupp. Beslag av fordon eller del av fordon kan vara rimligt för
            att skydda andra trafikanter. Det kan också vara en åtgärd som
            stävjar ojust konkurrens i yrkestrafiken. Tyvärr ställs sällan
            trafiksäkerhetskrav vid upphandling av transporter. Detta förhållande
            missgynnar den yrkestrafik som följer gällande trafikbestämmelser
            och inte pressar sina chaufförer till trafikfarligt beteende.
            Riksdagen bör som sin mening ge regeringen till känna att polisen
            ska ha rätt att beslagta fordon eller del av fordon alternativt
            förse med hjulboja i samband med grova trafikförseelser.
          </p>
          <head type="h2" xml:id="i-5WYSXo9vfGRN5CFaqU9yHM">
            Hastighetsövervakning
          </head>
          <p xml:id="i-oby3vTo7qckZSSTFTRKgZ">
            I det regleringsbrev som nu styr polisens verksamhet anges vilka
            uppgifter som är prioriterade. Övervakning av den tunga trafiken
            anges, men inget annat som gäller trafiksäkerhet. Eftersom det
            bara är en av alla skyltade maxhastigheter som respekteras av
            mer än hälften av de förbipasserande fordonen är ökad hastighetsövervakning
            det väsentligaste för att komma åt de hastighetsrelaterade olyckorna.
            Ambitionen vad gäller hastighetsövervakning varierar beroende
            på de olika länspolismästarnas upplägg av det polisiära arbetet
            i respektive län. Med tanke på hastigheternas strategiska betydelse
            för att nå nollvisionen och dess etappmål borde hastighetsövervakning
            ingå bland de uppgifter som prioriteras i hela landet. Riksdagen
            bör därför som sin mening ge regeringen till känna vikten av att
            i regleringsbrevet till Rikspolisstyrelsen införa krav med vidhängande
            återrapportering angående hastighetsövervakningens kvantitet och
            kvalitet.
          </p>
          <head type="h2" xml:id="i-EEiUKRRF5WMrZUaPGunKMd">
            Trafikövervakningskameror
          </head>
          <p xml:id="i-J4xrPcwsvEMXTXhbPNmj5K">
            Vägverket och Rikspolisstyrelsen har under några år haft försöksverksamhet
            på ett femtiotal vägsträckor med trafiksäkerhetskameror som automatiskt
            fotograferar fordon som kör för fort.
          </p>
          <p xml:id="i-PX1oNxR3xYX3NPP96rLExU">
            Resultaten av de försök som genomförts i Sverige och utomlands
            är mycket positiva. På vissa sträckor i Sverige har trafiksäkerhetskamerorna
            bidragit till att antalet dödsolyckor sjunkit med 60 procent.
            På samma sträckor har antalet svårt skadade minskat med 30 procent.
            Miljömålskommittén konstaterade att hastighetsövervakning med
            kameror var (och är) den i särklass mest kostnadseffektiva klimatåtgärden
            staten kan vidta.700 hastighetskameror ska det närmaste året placeras
            ut i landet. När de olika vägverksregionerna inventerade behovet
            av automatisk hastighetsövervakning summerades behovet till 1
            100 kameror. Eftersom hastighetsövervakning är den mest kostnadseffektiva
            åtgärden både i förhållande till trafiksäkerhetsmålet och till
            klimat­målet borde alla dokumenterat farliga vägar förses med
            erforderlig hastighetsövervakning. Riksdagen ger därför som sin
            mening regeringen till känna att resurser för ATK, automatisk
            trafikkontroll, bör öronmärkas inom ramen för de 4,9 miljarder
            som Vägverket har i årligt trafiksäkerhetsanslag.
          </p>
          <head type="h2" xml:id="i-Tuu2GWjoQtEbXDURQJ3N81">
            Ägaransvar
          </head>
          <p xml:id="i-BYrPBjqMsyhdAoRU1HXDao">
            En klar majoritet i riksdagen har uttalat att ägare till bilar
            ska ha upplysningsplikt i förhållande till vem som kört bilen
            om det inte är ägaren själv som har gjort det. För det fall ägaren
            vägrar bör vederbörande själv erlägga hastighetsböter eller andra
            sanktioner som kan vara aktuella vid en eventuell regelöverträdelse.
            Ska satsningen på ATK bli riktigt effektiv fordras ett dylikt
            ägaransvar. I dag går för mycket av polisens dyrbara tid till
            att jämföra foton från hastighetskameran med körkortsregistret,
            och det är för enkelt att slippa undan utan rättmätiga straff.
            Regeringen har låtit utreda överföring av ansvaret till bilägaren.
            Riksdagen bör därför som sin mening ge regeringen till känna att
            den bör återkomma till riksdagen med ett lagförslag om ägaransvar
            i enlighet med vad som beskrivits ovan.
          </p>
        </div>
        <div type="motSignatures">
          <list>
            <item xml:id="i-TRvzeEUSkRNuFQU3yVSzK2" who="i-5QNmudGpnjjRJCTYzakn9H">
              Karin Svensson Smith (mp)
            </item>
            <item xml:id="i-96kjLzq3yPUfNJjDgvZN1h" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-YArNfmm5U7c2tgfFLgKc62" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-FSF9aGP3skJyncnjtgdRZC" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
