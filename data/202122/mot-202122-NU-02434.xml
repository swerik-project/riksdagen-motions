<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-02434">
  <teiHeader>
    <fileDesc>
      <titleStmt>
        <title>Statligt ägande</title>
        <author corresp="i-5JKbBodBpCZ1A4ajEWCxPv">av Mattias Bäckström Johansson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2434 av Mattias Bäckström Johansson m.fl. (SD)</title>
          <idno type="rdwebb">H9022434</idno>
          <rs type="number">2434</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9022434/text</ref>
          <ref type="dokument_url_html">http://data.riksdagen.se/dokument/H9022434</ref>
          <ref type="dokumentstatus_url_xml">http://data.riksdagen.se/dokumentstatus/H9022434</ref>
          <ref type="docx">http://data.riksdagen.se/fil/FEBE9B3F-59A2-4FBA-A09F-3D7A0892694F</ref>
          <ref type="pdf">http://data.riksdagen.se/fil/4427D85C-E1A5-42B2-872A-600F492ADF8F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LtQZenTu3pimBK8pM8oi25" type="signed"/>
        <correspContext corresp="i-LtQZenTu3pimBK8pM8oi25">
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-4g9W3WX4M4e44qh95EmLg5" type="submitted">
          <date when="2021-10-01"/>
          <time when="18:30:47"/>
        </correspAction>
        <correspAction xml:id="i-Dc3yU1z8tGZFVhDb82uZcP" type="reviewed">
          <date when="2021-10-01"/>
          <time when="19:50:58"/>
        </correspAction>
        <correspAction xml:id="i-5STVRcUe5iRxbzdrNEd6p9" type="referred">
          <date when="2021-10-14"/>
        </correspAction>
        <correspAction xml:id="i-KrpwX2KJNjcbEr4HW4emTM" type="assigned">
          <date when="2022-10-05"/>
          <time when="11:44:13"/>
        </correspAction>
        <correspContext corresp="i-KrpwX2KJNjcbEr4HW4emTM">
          <ref type="assignedTo">Näringsutskottet</ref>
        </correspContext>
        <correspAction xml:id="i-TTroebxC1c5214NWe59p84" type="behandlas_i"/>
        <correspContext corresp="i-TTroebxC1c5214NWe59p84">
          <ref type="uppgift">2021/22:NU4</ref>
          <ref type="ref_dok_id">H901NU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU4</ref>
          <ref type="ref_dok_titel">2021 års redogörelse för bolag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N1BLE3A7xUy1icbGXZJbBw" type="behandlas_i"/>
        <correspContext corresp="i-N1BLE3A7xUy1icbGXZJbBw">
          <ref type="uppgift">2021/22:NU15</ref>
          <ref type="ref_dok_id">H901NU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU15</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-uUZUS2wdmGt8ECzsfz5nR" type="motHeader">
        <div xml:id="i-TF8cLYATrzd8AWsnJHUDBm" type="motTitle">
          Motion till riksdagen 2021/22:2434 av Mattias Bäckström Johansson
          m.fl. (SD) Statligt ägande
        </div>
      </div>
      <div xml:id="i-VTLKuYmpu7XPLzHemFjveL" type="motBody">
        <div xml:id="i-K2FBKXa3jaZbYi4R6wbauP" type="motProposal" subtype="förslag">
          <head xml:id="i-4FrbW2rgsy9e4cPWPuPHid">
            Förslag till riksdagsbeslut
          </head>
          <list xml:id="i-6ZEEgH6GoFYqGRtvFFBARy" style="ol">
            <item xml:id="i-TwbsptmpNm4oeLEC3pX1B">
              Riksdagen ställer sig bakom det som anförs i motionen om statligt
              ägande och tillkännager detta för regeringen.
            </item>
            <item xml:id="i-h3EZDMu7XjL7EATzM9Bc9">
              Riksdagen ställer sig bakom det som anförs i motionen om att
              regeringens mål om minst 40 procent av vardera könet i statliga
              bolagsstyrelser ska tas bort som hållbarhetsmål och tillkännager
              detta för regeringen.
            </item>
            <item xml:id="i-CPiHsdm7RFwSgJ5Ufi62V5">
              Riksdagen ställer sig bakom det som anförs i motionen om att
              se över statliga bolags opinionsbildande arbete för att tydliggöra
              att bolagens kommunikationsarbete måste bedrivas på ett förtroendegivande
              sätt och tillkännager detta för regeringen.
            </item>
            <item xml:id="i-YSvuZ7uhVFpWnVJU1Yfek3">
              Riksdagen ställer sig bakom det som anförs i motionen om att
              regeringen ska initiera avyttringen av Lernia AB i enlighet med
              det bemyndigande som riksdagen har beslutat om och tillkännager
              detta för regeringen.
            </item>
            <item xml:id="i-PqFDyiaKLkD51MpmV6CmKz">
              Riksdagen ställer sig bakom det som anförs i motionen om att
              regeringen bör verka för en uppdelning av Postnord AB och tillkännager
              detta för regeringen.
            </item>
            <item xml:id="i-XavSEqrpDy7UZKTaVEbkJj">
              Riksdagen ställer sig bakom det som anförs i motionen om att
              se över statens finansiella mål för SJ AB som bör sänkas och tillkännager
              detta för regeringen.
            </item>
            <item xml:id="i-XqckPv1qTRa3YU5KwdHp9H">
              Riksdagen ställer sig bakom det som anförs i motionen om att
              Svenska Spel ska delas i två olika bolag där de konkurrensutsatta
              spelformerna placeras i ett av bolagen och de monopolistiska spelformerna
              i ett annat och tillkännager detta för regeringen.
            </item>
            <item xml:id="i-AwN9xGKdTi1SoMMic2AeGe">
              Riksdagen ställer sig bakom det som anförs i motionen om att
              staten ska avyttra den del av Svenska Spel som verkar på den konkurrensutsatta
              marknaden och tillkännager detta för regeringen.
            </item>
            <item xml:id="i-7dRWga13ufdUoHpWCPSUDm">
              Riksdagen ställer sig bakom det som anförs i motionen om att
              staten som ägare ska verka för att Telia Company AB delas upp
              i två delar, samhällsviktig infrastruktur respektive telekomverksamhet
              och där regeringen ges ett bemyndigande att avyttra ägandet i
              telekomverksamheten och tillkännager detta för regeringen.
            </item>
            <item xml:id="i-CbJyEdjcxk5LtF5k9cuBYb">
              Riksdagen ställer sig bakom det som anförs i motionen om en översyn
              av uppdraget för statligt ägda Vattenfall AB och tillkännager
              detta för regeringen.
            </item>
            <item xml:id="i-SqhqauqW65GpUKREo5T2zo">
              Riksdagen ställer sig bakom det som anförs i motionen om att
              Vattenfall AB inte ska åläggas några restriktioner när det gäller
              att planera, förbereda eller bygga ny kärnkraft och tillkännager
              detta för regeringen.
            </item>
          </list>
        </div>
        <div xml:id="i-QSj8e68Q62XYwHeWxL4YXg" type="motContent">
          <head xml:id="i-FCqZwYt1zcpfkku5idGMtC" type="h1">
            Motivering
          </head>
          <p xml:id="i-MoV2xe4eahVzRYnbtBQSMU">
            Många viktiga svenska samhällsfunktioner bedrivs idag i bolagsform
            med staten som hel- eller delägare där bolagen generellt verkar
            på en konkurrensutsatt marknad. Sverigedemokraterna är anhängare
            av ett fortsatt statligt engagemang för att bibehålla statens
            inflytande. I vissa fall förvaltar statliga bolag nationens naturresurser
            så att det statliga ägandet garanterar att dessa kommer Sveriges
            medborgare till del. Utförsälj­ningar av statens egendom är inte
            ett ideologiskt självändamål. Emellertid finns statliga innehav
            som under vissa omständigheter skulle kunna reduceras där man
            inte kan motivera det statliga ägandet i nytta för medborgarna.
            Statligt engagemang i centrala samhällsfunktioner anser vi stärker
            Sverige som nation vid extraordinära händelser, såsom finanskriser,
            handelsblockader och internationella konflikter. Om bolagen drivs
            enligt marknadsmässiga principer, vilket som regel bör vara fallet,
            stärks statens kassa genom aktieutdelning. Genom ett visst statligt
            ägande bibehålls också en demokratisk dimension kring vissa etiska
            frågor som till exempel kan röra korruption och miljö­förstöring.
            Politiker bör emellertid utöva inflytande över statens bolag med
            varsamhet och god lönsamhet bör prioriteras högt.
          </p>
          <head xml:id="i-FZxaWNQBxwQWEjchLMYdps" type="h2">
            Hållbarhetsmål
          </head>
          <p xml:id="i-9tCaCJUTWf81XbSj2ss5QB">
            I styrningen av de statliga bolagen har regeringen formulerat
            hållbarhetsmål om att det i varje styrelse ska vara minst 40 procent
            av vardera kön. All sådan form av kvotering och positiv särbehandling
            på basis av kön är negativt. All praxis av detta slag inom ramen
            för offentlig verksamhet bör avvecklas. Varje individ ska bedömas
            utifrån sina personliga egenskaper och vägen dit kan aldrig gå
            genom särbehandling på grund av kön. Utöver det faktum att all
            så kallad positiv särbehandling av en grupp samtidigt är negativ
            särbehandling av någon annan, förstärker sådan behandling synen
            på människor som representanter för en grupp snarare än representanter
            för sig själva. Det skulle även med nuvarande mål innebära att
            regeringen exempelvis anser att det är för många kvinnor i bolagsstyrelserna
            för Almi, Samhall och Svensk Exportkredit. Mot bakgrund av detta
            ska regeringens mål om minst 40 procent av vardera kön i statliga
            bolags­styrelser som hållbarhetsmål, tas bort.
          </p>
          <head xml:id="i-59tKZGXZQPsDdqbry5EiZt" type="h2">
            Opinionsbildande verksamhet
          </head>
          <p xml:id="i-4aD49qwWsFJcw5Ra61jBNz">
            Statliga bolags uppgift är att verka inom ramen för statens direktiv
            och riktlinjer. En del verksamheter har dock utvecklats i en aktivistisk
            inriktning. Yttrandefrihet, tryckfrihet och föreningsfrihet är
            grunder som samhället bygger på, vilket självfallet även gäller
            de statligt ägda bolagen. Exemplet med Systembolaget hur de försökte
            påverka riksdagens ledamöter att fatta en viss typ av beslut när
            det gäller så kallad gårdsförsäljning av alkohol tyder dock på
            att regeringen behöver utveckla sin ägarstyrning. Detta genom
            att tydliggöra att kommunikationsarbetet måste bedrivas på ett
            förtroendeingivande sätt med rimlig opinionsbildning.
          </p>
          <head xml:id="i-FpWkTS6Xuw1oNvu7kn1c2R" type="h2">
            Lernia AB
          </head>
          <p xml:id="i-GfG2bCwVqy8MkSyjo9LDWv">
            Sverigedemokraterna ser inte utförsäljningar av statens egendom
            som ett ideologiskt självändamål. Emellertid finns statliga innehav
            som under vissa omständigheter skulle kunna reduceras. Detta där
            det är svårt att motivera det statliga ägandet till nytta för
            medborgarna eller av strategiskt intresse. Ett sådant fall är
            det helägda bolaget Lernia AB som huvudsakligen bedriver verksamhet
            inom bemanning, utbildning och match­ning på en välfungerande
            marknad. Det är svårt att motivera varför staten ska bidra till
            att snedvrida konkurrensen och konkurrera ut privata aktörer på
            området. Sedan längre tid finns även ett bemyndigande från riksdagen
            om att helt avyttra bolaget. Det har inte blivit fallet och under
            2020 har även staten genomfört ett kapitaltillskott till bolaget
            om 150 miljoner kronor. Detta då bolaget har haft problem under
            coronapandemin och där balansräkning har behövt stärkas upp. Samtidigt
            har bolaget under de senaste åren haft en sviktande lönsamhet
            och redovisat förluster. Bolaget saknar samhällsuppdrag och subventioneras
            nu av staten som ägare, på bekostnad av marknaden. Bolaget bör
            avvecklas i den statliga portföljen och regeringen ska nyttja
            det bemyndigande som finns från riksdagen.
          </p>
          <head xml:id="i-8Tin4g5AePNejrzenG9x2c" type="h2">
            Postnord AB
          </head>
          <p xml:id="i-Upj66aNofr7bbY48c7gNeT">
            Under 2008 beslutades det om ett samgående mellan Posten AB samt
            Post Danmark A/S och där det gemensamma moderbolaget Postnord
            AB skapades. Syftet med sammanslagningen var att dels genom ökade
            volymer och finansiella resurser värna den samhällsomfattande
            posttjänsten på lång sikt, dels skapa värde genom affärens positiva
            inverkan på framtida tillväxt och lönsamhet. Snart efter samgåendet
            hade digitaliser­ingen av traditionellt postburen kommunikation
            i främst Danmark i kombination med de generösa anställningsvillkoren
            med så kallade särliga villkor för deras anställda gett upphov
            till problem i bolaget. Detta resulterade i ett kapitaltillskott
            om 2,2 miljarder kronor från ägarna. Utöver det har bolaget genomfört
            ett flertal förändringar för att möta denna utveckling såsom att
            det kan få ta upp till två dagar innan ett brev når fram till
            mottagaren jämfört med det tidigare kravet att brev skulle vara
            framme efter en natts befordran. Trots detta har det framkommit
            uppgifter om att bolaget riskerar mång­miljardförluster i verksamheten
            till följd av de fortsatt minskade brevmängderna och då främst
            i Sverige. Detta har även resulterat i att man från danskt håll,
            i Folketingets transportutskott, fattat beslut om att utreda de
            ekonomiska och juridiska konsekvenserna för en uppdelning av bolaget.
            En sådan motsvarande utredning från svenskt håll är högst rimlig,
            detta även för att kunna utvärdera olika vägval framåt. Det behövs
            mot bakgrund av att regleringarna delvis skiljer sig åt och för
            att man befinner sig i olika skeenden av en digitaliserad postgång.
            Regeringen behöver skyndsamt utreda de ekonomiska och juridiska
            konsekvenserna av en uppdelning av bolaget och verksamheten i
            Postnord AB.
          </p>
          <head xml:id="i-F4A7iWHby75WJoaLuayzuX" type="h2">
            SJ AB
          </head>
          <p xml:id="i-BipePYdWgpbmPPVESGTKv3">
            SJ AB är ett aktiebolag, ägt av svenska staten, med uppdrag att
            bedriva lönsam persontrafik. Bolagets finansiella mål reviderades
            på årsstämman år 2014, vilket resulterade i ett krav på en avkastning
            på operativt kapital om minst sju procent i genomsnitt. Det innebär
            en nettoskuldsättningsgrad på 0,5–1,0 gånger på sikt och en utdelning
            som ska uppgå till 30–50 procent långsiktigt. Att öka andelen
            tågresor anses vara av stor vikt i arbetet att minska utsläppen
            av växthusgaser och att dessa resor i stor utsträckning bör ske
            med spårtrafik råder det stor samsyn kring. Avgörande för att
            resenären ska välja tåg är att man kan räkna med punktliga tåg
            som upplevs som fräscha, moderna och attraktiva. Det ska vara
            lätt att köpa biljetter och servicen ska vara god under resan.
            Tågstandarden ska vara hög med olika komfortnivåer att välja på.
            Detta kräver god och regelbunden service, städning och uppgradering
            samt emellanåt införskaffande av nya fordon. Persontågstrafiken
            bör dessutom vara tillgänglig i så stora delar av landet som möjligt.
          </p>
          <p xml:id="i-WT1FZ6JCX7MeKksoaDfFt2">
            SJ AB borde då vara den aktör som bedriver trafik även där andra
            aktörer inte ser någon lönsamhet. Det finns enligt undertecknade
            ett brett stöd hos svenska folket att ha ett statligt ägt bolag
            som bedriver persontrafik då den utgör en viktig del av infra­strukturen
            i Sverige. Ett exempel är nattågstrafiken mellan Stockholm och
            Malmö som tidigare hotats av nedläggning då den hade en svag lönsamhet.
            Det kan även nämnas att SJ AB inte bedrev någon trafik på Västkustbanan
            under många år, då det var en omöjlig affär för bolaget att kunna
            konkurrera med de av skattemedel subventionerade Öresunds­tågen.
            SJ ägs av den svenska staten och har ett uppdrag att bedriva lönsam
            persontrafik. De problem med tågtrafiken som redovisats ovan hänger
            samman med de ekonomiska mål som beslutats om för SJ. Trots att
            dessa mål reviderades år 2014 ser vi fortfarande samma problematik.
            Avkastningskravet bör därför sänkas ytterligare för att bolaget
            ska kunna komma till rätta med den ovan nämnda problematiken.
          </p>
          <head xml:id="i-QT6BqPPcci5fA93zwhHGho" type="h2">
            Svenska Spel AB
          </head>
          <p xml:id="i-MEHLnxaCEKRDPL7ScnRSL">
            I juni 2018 fattade riksdagen beslut med anledning av propositionen
            om en omreglerad svensk spelmarknad. Följden av beslutet blev
            att det tidigare svenska spelmonopolet avskaffades, från den 1
            januari 2019 trädde ett licenssystem i stället i kraft på den
            svenska spelmarknaden. Genom detta har staten även nu en ny uppgift
            i att utöva tillsyn över spelmarknaden och vars uppdrag har ålagts
            Spelinspektionen. Samtidigt som staten utövar denna tillsyn och
            reglerar marknaden, deltar staten på marknaden. Staten verkar
            även på den del av marknaden som fortsatt lyder under förbudslagstiftningen.
          </p>
          <p xml:id="i-JHT54nnTGHhZQqwQLfKv97">
            En process måste påbörjas där bolagets verksamhet på den omreglerade
            marknaden separeras från den övriga verksamheten i två olika bolag.
            Med en sådan indelning kan de former av spel som kommer det svenska
            föreningslivet till del säkras. Avsikten därefter är att staten
            inte ska vara kvar som en aktör på den konkurrensutsatta mark­naden
            och där det bolag som verkar på den konkurrensutsatta marknaden
            ska säljas. Svenska spel behöver moderniseras och den statliga
            spelpolitiken bli konsekvent och trovärdig, där fokus på riktigt
            ligger på att reglera spelmarknaden och ta ansvar för folkhälsan
            genom att skydda konsumenterna.
          </p>
          <head xml:id="i-JHxcz3Pzy292gfPRUpU67V" type="h2">
            Telia Company AB
          </head>
          <p xml:id="i-UvRaQ7RxTEQHoxEjCXDT8r">
            Telia förvärvade under 2018 Bonnier Broadcasting, där bland annat
            TV4 och C More ingår. Sverigedemokraterna har varit starkt kritiska
            till detta uppköp ända sedan affären blev känd. Det är problematiskt
            att staten indirekt, via dominerande innehav i Telia, blir ägare
            av annan marksänd TV, där man sedan tidigt indirekt även har kontrollen
            över public service, även om det inte planeras en politisk styrning
            av kanalerna. Resultatet av denna affär är att staten riskerar
            att uppfattas som avsändare av i praktiken alla mark­sända kanaler.
            En sådan stark statlig dominans som blir följden av denna affär
            är inget som brukar förknippas med västerländska demokratier.
            I Sverige ska det finnas fri och oberoende media, vilket upprätthålles
            genom flera privata aktörer och en sund kon­kurrens mellan dem.
          </p>
          <p xml:id="i-6Lco3CuYdfiVAVNypd5NKt">
            Telekomverksamhet ska inte vara en kärnverksamhet som staten
            bör syssla med. Telias styrelse har valt en inriktning som inte
            ligger i linje med statens intressen och där vår ingång är att
            bolaget snarast bör delas upp utifrån samhällsviktig infrastruktur
            respektive telekomverksamhet. Det är inte riksdagens uppdrag att
            bedöma rent affärs­mässiga handlingar och full respekt finns för
            att Telias styrelse anser att förvärvet av Bonnier Broadcasting
            på sikt är en god affär och rätt strategi för bolaget. Det är
            dock riksdagens uppdrag att ta ansvar för att demokrati och en
            sund konkurrens råder i Sverige. Det finns ingen anledning att
            vänta ut konkurrensprövningen hos EU-kommissionen utan regeringen
            bör snarast verka för en uppdelning av Telia där samhällsviktig
            infrastruktur och telekomverksamhet skiljs åt samt där regeringen
            ges ett bemyndigande att avyttra ägandet i telekomverksamheten.
          </p>
          <head xml:id="i-ChuogDb2tpg1ukLsCi1ETX" type="h2">
            Vattenfall AB
          </head>
          <p xml:id="i-PjmFQN5EhMCkGDsip7whr8">
            Sverigedemokraterna anser att Vattenfalls strategi gällande förnybar
            energi bör ses över och anpassas efter rådande förhållanden på
            den svenska och europeiska energimark­naden. Relativt låga energipriser
            samt ett lågt pris på utsläppsrätter i kombination med enormt
            investeringsbehov i infrastruktur, bland annat till följd av uppförandet
            av väderberoende kraftproduktion, kommer att resultera i långsiktigt
            ökade kostnader och ekonomisk osäkerhet gällande lönsamhet. Det
            är något som troligen kommer att medföra ökade kostnader för staten
            och dessutom innebära en negativ inverkan på svensk industris
            konkurrenskraft. Rimlig lönsamhet genom sund ekonomisk konkurrens
            mellan energislagen utan subventioner som snedvrider marknaden
            är behövligt. Sverigedemokraterna förordar emellertid ett system
            för elproduktion i Sverige som i möjligaste mån är oberoende av
            fossil energi. Elmarknaderna i norra Europa är delvis integrerade,
            vilket är naturligt, men Sverige bör undvika att göra sig långsiktigt
            beroende av importerad el. Därför får det inte finnas en övertro
            på väderberoende energislag, som vindkraft och solceller, eftersom
            dessa måste kombineras med baskraft av något slag. Förutom att
            vi menar att Vattenfalls strategi gällande förnybar energi bör
            ses över, bör även fokus flyttas från expansion i utlandet till
            att värna den svenska elförsörjningen ur ett långsiktigt perspektiv.
          </p>
          <head xml:id="i-SxwU2pXYZCVZxkpnwWikuK" type="h2">
            Inget tankeförbud om kärnkraft för Vattenfall AB
          </head>
          <p xml:id="i-WgcZp8Nq77WPQjcLxJjDi">
            Vattenfall AB lämnade i juni år 2012 in en ansökan till Strålsäkerhetsmyndigheten
            om att få ersätta befintliga reaktorer med nya. Detta skulle utgöra
            ett led i arbetet med att analysera förutsättningarna inför en
            eventuell investering i nya reaktorer. På så vis har Strålsäkerhetsmyndigheten
            anbragts att påbörja ett arbete med att ta fram nya före­skrifter
            för kraven på en ny reaktor. Regeringen har trots att detta enbart
            är en process i undersökningsstadiet, gett uttryck för att vilja
            ålägga Vattenfall AB med ett stopp för att ens undersöka förutsättningarna.
            I regeringens budgetproposition för 2015 står följande att läsa:
          </p>
          <p xml:id="i-ChqUGEqdX1FxaYXSxLSgR">
            Regeringen avser ta ett helhetsgrepp om det statliga bolaget
            Vattenfall och av styrningen av bolaget i syfte att göra det ledande
            i omställningen av energisystemet mot en högre andel förnybar
            energi. Vattenfalls planer på att förbereda för byggandet av ny
            kärnkraft avbryts.
          </p>
          <p xml:id="i-QnnuS2QCZCo2SBKaYisKJk">
            Detta är djupt problematiskt. Det går att dra paralleller till
            det så kallade tankeförbudet som infördes av en tidigare socialdemokratisk
            regering år 1987 som innebar att ingen får utarbeta konstruktionsritningar,
            beräkna kostnader, beställa utrustning eller vidta andra sådana
            förberedande åtgärder i syfte att inom landet uppföra en kärnkraftsreaktor.
            Därför ska Vattenfall AB inte åläggas några restriktioner att
            ansöka, undersöka eller förbereda för uppförande av ny kärnkraft.
          </p>
        </div>
        <div xml:id="i-42TVmyEJYbbS1Z5o4zyWJf" type="motSignatures">
          <list xml:id="i-ADsfzEr7rZLo5aCJvUXqpL">
            <item xml:id="i-Bt7mHref3HFQaKVBybvYxP">
              Mattias Bäckström Johansson (SD)
            </item>
            <item xml:id="i-SQFgvVixYXGFZrvE2bD6r8">
              Tobias Andersson (SD)
            </item>
            <item xml:id="i-2WueZKMkQUH1DB2kcftcxJ">
              Eric Palmqvist (SD)
            </item>
            <item xml:id="i-DXezcokjmXfmbon8woUnid">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
