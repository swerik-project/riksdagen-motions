<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00400">
  <teiHeader>
    <fileDesc>
      <titleStmt>
        <title>En översyn av det rättsliga skyddet för biotekniska uppfinningar</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En översyn av det rättsliga skyddet för biotekniska uppfinningar</title>
          <idno type="rdwebb">H102N400</idno>
          <rs type="number">N400</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N400/text</ref>
          <ref type="dokument_url_html">http://data.riksdagen.se/dokument/H102N400</ref>
          <ref type="dokumentstatus_url_xml">http://data.riksdagen.se/dokumentstatus/H102N400</ref>
          <ref type="doc">http://data.riksdagen.se/fil/4DF59296-DD3A-43EA-9F28-CB1861EDC9D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ELREPL4638tC5MvQ4nFsRN" type="signed"/>
        <correspContext corresp="i-ELREPL4638tC5MvQ4nFsRN">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="numbering" xml:id="i-Jpfv5ego5GAes8rDX7DvKy">
          <date when="2013-10-07"/>
        </correspAction>
        <correspAction type="submission" xml:id="i-UiUmTRdP3dpcXP3EkEoc6y">
          <date when="2013-10-04"/>
        </correspAction>
        <correspAction type="transfer" xml:id="i-RYhzo9CT5tD97rNcDonUKU">
          <date when="2013-10-03"/>
        </correspAction>
        <correspAction type="assigned" xml:id="i-WwvYtw7aW9aD4UZTp6apWu"/>
        <correspContext corresp="i-WwvYtw7aW9aD4UZTp6apWu">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QnuVv6UqZFHuiZ1BPN688b">
            Förslag till riksdagsbeslut
          </head>
          <p xml:id="i-7pqof8CLGhhSGSXwM8F6e7">
            Riksdagen tillkännager för regeringen som sin mening vad som
            anförs i motionen om möjligheten till en översyn av omfattningen
            av det rättsliga skydd som i dag finns för patenterbarhet av biotekniska
            uppfinningar.
          </p>
        </div>
        <div type="motContent">
          <head type="h1" xml:id="i-X2orV6afnR2Zkf3fdPTmfs">
            Motivering
          </head>
          <p xml:id="i-JEGJYpjUDymuPYBMEM6koz">
            Möjligheten att skaffa patentskydd för biotekniska uppfinningar
            som enbart baserar sig på upptäckten av något naturen skapat under
            evolutionens gång har vållat lagstiftare problem under lång tid.
          </p>
          <p xml:id="i-8zgMMaV8oyPcegEHgg8wUQ">
            Den ständiga utvecklingen av nya analystekniker gör det möjligt
            att identifiera alltmera detaljerade biologiska, biokemiska, biofysiska
            och medicinska skeenden som naturen skapat. Bör vi då som lagstiftare
            tillåta att dessa tekniska innovationer medger rätt att patentera
            annat än den teknik som gjort detta möjligt, dvs. även det naturliga
            skeende som tekniken kan avslöja och beskriva? Det är den svåra
            avvägning som lagstiftaren har att göra. Rent intuitivt och filosofiskt
            förefaller det inte rimligt att kunna skapa patent på något som
            någon annan skapat, i detta fall naturen och evolutionen, eller
            en högre makt för den delen om man är religiöst övertygad om detta.
            Det helt rimliga är däremot att lagstiftaren ger ett starkt stöd
            till den som uppfinner en metodik för att avslöja sådana naturligt
            förekommande egenskaper eller processer genom att skapa ett så
            gott patentskydd som lagen möjliggör.
          </p>
          <p xml:id="i-HxUayQKhn8K66J2FKzgu5m">
            Men enligt gällande lag har Sverige sedan 2004 implementerat
            Europaparlamentets och rådets direktiv 98/44/EG så att rättsligt
            skydd för biotekniska uppfinningar innefattas i svensk rätt på
            ett sådant sätt att det är möjligt att exempelvis patentera naturligt
            förekommande gensekvenser som utvecklats av annan under eoner
            av tid. Motivet för detta är att det stimulerar forskare och innovatörer
            till att utveckla metoder som sedan ger ett brett patent för att
            vidareutveckla produkter, exempelvis läkemedel, som bygger på
            dessa egenskaper eller processer som naturen själv utvecklat.
            Baksidan på det resonemanget är att, bara för att man varit framgångsrik
            i att utveckla en metodik som gör det möjligt att identifiera
            naturens hemligheter så är det inte alls lika säkert att man är
            lämpad, eller ens förmögen, att vidareutveckla det som metoden
            identifierat till helt andra produkter, exempelvis läkemedel.
          </p>
          <p xml:id="i-BMaUZ1x7p7o8p9M18P3U8C">
            Men om man i ett sådant fall ges ett utvidgat patentskydd av
            lagstiftningen byggd på en teknik också för vad dess identifiering
            härbärgerar för möjligheter att vidareutvecklas till andra produkter,
            men inte förmår det, är risken uppenbar att man blir sittande
            med patenträttigheter som hindrar andra att ta över stafettpinnen
            och utnyttja kunskapen för att skapa nya innovationer. Argumentet
            att dessa i så fall får köpa ut patentet är emellertid tunt, dels
            för att historien i ett flertal fall visat att utvecklingen då
            hämmas över lång tid, eller till och med helt förhindras, genom
            bittra patentstrider där mammon lyser alltför tydligt med sin
            närvaro i förhandlingarna. Dels för att det i grunden är omoraliskt
            av lagstiftaren att skydda någons uppfinning (tekniken att identifiera)
            med patent som också täcker det som kunnat identifieras (den naturligt
            förekommande produkten). Detta skulle kunna likställas med att
            lagstiftaren i så fall skulle önska att ge ett patentskydd för
            den som upptäcker en ny planet till att också innefatta rättigheterna
            till hur den himlakropp sedan får exploateras. Eller om man på
            jorden upptäcker en ny biologisk art som tidigare inte varit känd
            för mänskligheten, ska man då också ha rätten till allt som denna
            växt eller djur har möjlighet att bibringa mänskligheten?
          </p>
          <p xml:id="i-L9bxMbpGpTKwfh8YPLRo2L">
            Av ovanstående anledning beslutade för en tid sedan USA:s högsta
            domstol att ett bioteknikföretag inte ska få patentera två viktiga
            gener som kodar för bröstcancer. Beslutet grundar sig i att ett
            sådant patent sannolikt skulle riskera hämma snarare än påskynda
            utvecklingen av möjliga nya behandlingsmetoder för bröstcancer
            byggd på denna identifikation av detta sjukdomskopplade genuttryck.
          </p>
          <p xml:id="i-TMA4rkLYXqAWD7n1D1gaLZ">
            Domstolsutslaget i USA bör enligt min mening föranleda att även
            Sverige och EU åter analyserar frågan om en lagstiftning som stöder
            alltför oinskränkt rätt till att patentskydda biotekniska uppfinningar,
            då detta uppenbarligen kan vara ett hinder för en önskad utveckling
            av andra innovationer i människans tjänst. Risken är uppenbar
            att om inte vi är beredda till denna omvärdering, och beslutet
            av högsta domstolen i USA är korrekt, att Sverige och EU kommer
            ännu mera på efterkälken i den biotekniska och medicinska utveckling
            där redan USA har ett stort försprång idag. Detta är i så fall
            i strid med andra tydligt uttalade ambitioner på detta viktiga
            forsknings- och utvecklingsområde, och därmed även till nackdel
            för den högteknologiska svenska industrins utveckling i en alltmer
            konkurrensutsatt värld.
          </p>
          <p xml:id="i-WbfqwFEAzkVEnfQsHfAMCJ">
            Den svenska regeringen insåg också detta dilemma redan år 2005
            då man tillsatte en kommitté för att följa utvecklingen på området.
            År 2008 avlade Kommittén om patentskydd för biotekniska uppfinningar
            sitt slutbetänkande (SOU 2008:20) som kan sammanfattas med att
            tillämpningen av de grundläggande patenterbarhetsvillkoren inom
            såväl den Europeiska patentorganisationen som Patent- och registreringsverket
            i Sverige var ändamålsenligt med en väl avvägd balans mellan allmänna
            och enskilda intressen på det biotekniska området.
          </p>
          <p xml:id="i-Mn7ZiaQ8AfrWmWbYqAq7uW">
            Mot bakgrund av den nyliga domen från högsta domstolen i USA
            och det ovan förda resonemanget från min sida finner jag anledning
            till att en förnyad översyn av frågan om hur omfattande rättsligt
            skydd för patent som berör biotekniska uppfinningar ska vara i
            Sverige och inom EU. Om en sådan översyn kommer fram till att
            svensk lagstiftning borde ändras på området, föreligger motiv
            för Sverige att driva denna fråga aktivt i EU-kretsen, något som
            inte görs idag.
          </p>
        </div>
        <div type="motSignatures">
          <list>
            <item xml:id="i-7ZjgjvLyYDJHH5RStAxytm">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
