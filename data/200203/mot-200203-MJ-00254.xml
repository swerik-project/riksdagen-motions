<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0254/mot_200203_MJ_0254-0001.pdf"/>
      <div type="motHeader" xml:id="i-STD2A44WaqwtW1KUKFBAhB">
        <div type="motTitle" xml:id="i-UzMrVncTKG1uufzp8PbYAP"/>
        <div type="motSubmissionInfo" xml:id="i-E8bbvkB1tHjH68hL4vfzyu"/>
      </div>
      <div type="motBody" xml:id="i-8zqroJDUeuynkCdTwSyEzG">
        <div xml:id="i-Qqbp7YPYn4qBQ73yUmUyv6">
          <p xml:id="i-Esmb9cnvWggWoW1EBbXvhT">
            50
          </p>
          <p xml:id="i-R4YpzgsnE1wuTg6bpJ11Kd">
            2002/03 mnr: MJ254 pnr: s3030
          </p>
          <p xml:id="i-Gm83mRg3q3oUTyqs9N7THx">
            Motion till riksdagen 2002/03:MJ254
          </p>
          <p xml:id="i-TNYQyLtCdeZ19S3sPmCZYD">
            av Sonia Karlsson m.fl. (s)
          </p>
          <p xml:id="i-gLpTPpH5VYQxxfMk8iBcA">
            Omberg som nationalpark
          </p>
          <p xml:id="i-HVvKYJTY7Fncq4tRsbCrkZ">
            Förslag till riksdagsbeslut
          </p>
          <p xml:id="i-UDARNvJSAeacsxzo6JgknE">
            Riksdagen tillkännager för regeringen som sin mening vad som
            i motionen anförs om bildande av Ombergs nationalpark.
          </p>
          <p xml:id="i-A8H4CYLxWmpRNCAMjHP1hZ">
            Motivering
          </p>
          <p xml:id="i-UY7opxwUxk5uoq9XDN7cyJ">
            I regeringens skrivelse En samlad naturvårdspolitik framförs
            att nationalparker är en värdefull form av områdesskydd även i
            det framtida bevarandearbetet. Det understryks också att nationalparker
            ofta, genom att fungera som turistattraktioner, får en positiv
            betydelse för turistnäringen och glesbygdsutvecklingen. Regeringen
            säger också att tiden nu är mogen för att göra en översyn av nationalparksplanen
            och att det är angeläget att Naturvårdsverket i det fortsatta
            arbetet fäster vikt vid såväl områdenas nationella betydelse från
            bevarandesynpunkt som deras möjligheter att som besöksmål ge nytta
            åt lokalsamhället. Miljö- och jordbruksutskottet hänvisade vid
            sin behandling av skrivelsen till att Omberg inte finns med i
            den befintliga planen och att vidare åtgärder inte skulle vidtas
            i avvaktan på översynen av nationalparksplanen. I skrivelsen understryker
            regeringen vikten av lokala dialoger och att på ett tidigt stadium
            förankra naturvården bättre hos alla berörda aktörer inklusive
            brukare. Processen bör präglas av öppenhet, lokal dialog och deltagande.
            Från Östergötlands sida har vi i en följd av år framfört att Omberg
            har sådana särskilt skyddsvärda områden, med naturvärden, kulturella
            värden och vetenskapliga värden, att Omberg bör skyddas och förvaltas
            som nationalpark. Om detta finns det en mycket stor samsyn i länet.
            Från länsstyrelsens sida har åtskilliga gånger framförts att Omberg
            har så höga natur- och kulturvärden att bildandet av en nationalpark
            framstår som synnerligen angeläget. Senast i juni månad i år uppvaktade
            representanter från Östergötlands länsstyrelse Naturvårdsverket
            för att understryka det breda stöd
          </p>
          <pb facs="riksdagen-motions-pdf/data/200203/mot_200203_MJ_0254/mot_200203_MJ_0254-0002.pdf"/>
          <p xml:id="i-HSARsSaaeDNAvFKeCMrcSs">
            2002/03:MJ254
          </p>
          <p xml:id="i-8jCe9mSnQD6kf6inYDWyiN">
            51
          </p>
          <p xml:id="i-XDcixo5GtyrYFifTeVZQYL">
            som finns i länet vad gäller bildande av Ombergs nationalpark,
            ett första steg är då att få med Omberg i nationalparksplanen,
            samt överlämnade också underlag som visar att Omberg väl uppfyller
            de kriterier som i nationella och internationella sammanhang ställs
            på en nationalpark vad gäller storlek, vetenskapliga värden, upplevelsevärden,
            kulturella värden, skönhet och storslagenhet. Berget rymmer även
            i huvudsak orörda naturtyper i sina brantområden. Ortsbor och
            kommunala företrädare har hela tiden aktivt deltagit i dessa diskussioner.
            I Ödeshögs kommun planeras, tillsammans med andra, ett besökscenter
            i nära anslutning till det tänkta nationalparksområdet, Tidernas
            landskap, som skall binda samman och visa de naturvärden, kulturvärden
            och vetenskapliga värden som finns i och omkring Ombergs och Tåkerns
            kulturlandskap. Omberg, Vättern och Tåkern kan nämnas som exempel
            på naturområden av internationell betydelse som är attraktivt
            för turism och det rörliga friluftslivet både sommar och vinter.
            Omberg är en så kallad horst, en bergsrygg som skjuter upp mellan
            två förkastningsbranter. Berget bär också många spår av inlandsisen
            och dess avsmältning. På Ombergs sydsluttning har vattnets höga
            hastighet åstadkommit avlånga urgröpningar i marken, så kallade
            slukrännor. Inlandsisen lade också en kappa av kalkrik moränjord
            över berget. Tillsammans med det gynnsamma lokalklimatet ger detta
            förutsättningar för den yppersta växtlighet, med t.ex. rika lundmiljöer,
            orkidérika kalkkärr och artrika stäppängar och klippängar. På
            berget finns en av Sveriges nordligaste naturliga bokskogar och
            en riklig förekomst av idegran. Omberg är, med små undantag, oskyddat.
            Berget har sådana värden som nationalklenod att det bör skyddas
            och förvaltas som nationalpark.
          </p>
          <p xml:id="i-AZ7qEm6ZyEBtC7j9GUcW1p">
            Stockholm den 14 oktober 2002
          </p>
          <p xml:id="i-56HCmtUQ2DqbHTvohi7sGF">
            Sonia Karlsson (s)
          </p>
          <p xml:id="i-DBqcvrGPSFPHyZDaZjQPqP">
            Berndt Sköldestig (s) Conny Öhman (s) Louise Malmström (s) Billy
            Gustafsson (s) Anne Ludvigsson (s) Johan Löfstrand (s)
          </p>
        </div>
      </div>
    </body>
  </text>
</TEI>
