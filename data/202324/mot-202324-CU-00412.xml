<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-00412">
  <teiHeader>
    <fileDesc>
      <titleStmt>
        <title>Långsiktigt planerande och byggande</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:412 av Mikael Eskilandersson m.fl. (SD)</title>
          <idno type="rdwebb">HB02412</idno>
          <rs type="number">412</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB02412/text</ref>
          <ref type="dokument_url_html">https://data.riksdagen.se/dokument/HB02412</ref>
          <ref type="dokumentstatus_url_xml">https://data.riksdagen.se/dokumentstatus/HB02412</ref>
          <ref type="pdf">https://data.riksdagen.se/fil/A8C8FE9C-E179-42CD-AEE4-4BD363FBD92F</ref>
          <ref type="docx">https://data.riksdagen.se/fil/0BB64122-DC24-476F-B67B-5DBCB811F4C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4rA8nu7Qns2drm1ePJStLd</idno>
            <name>Martin Westmont</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DNNiNSDxQTnBcHkT2viXX4</idno>
            <name>Björn Tidland</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-EXJo4NzJ2u93zronR7aLXK" type="signed"/>
        <correspContext corresp="i-EXJo4NzJ2u93zronR7aLXK">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-4rA8nu7Qns2drm1ePJStLd"/>
          <note type="signatory" corresp="i-DNNiNSDxQTnBcHkT2viXX4"/>
        </correspContext>
        <correspAction xml:id="i-PWc7V1qqzjY5ipD2UnTEAR" type="submitted">
          <date when="2023-09-29"/>
          <time when="14:56:47"/>
        </correspAction>
        <correspAction xml:id="i-EH8huXgwMWXwSpMQLQ9Sn2" type="reviewed">
          <date when="2023-10-02"/>
          <time when="12:35:03"/>
        </correspAction>
        <correspAction xml:id="i-W9SuUvhrxYnSBhDYWrd58Q" type="referred">
          <date when="2023-10-17"/>
        </correspAction>
        <correspAction xml:id="i-PdKmLfamvnMLgs2j9uMxQ5" type="assigned">
          <date when="2024-05-02"/>
          <time when="15:55:14"/>
        </correspAction>
        <correspContext corresp="i-PdKmLfamvnMLgs2j9uMxQ5">
          <ref type="assignedTo">Civilutskottet</ref>
        </correspContext>
        <correspAction xml:id="i-AtDv5iTSgsw39jQ5nQTje9" type="behandlas_i"/>
        <correspContext corresp="i-AtDv5iTSgsw39jQ5nQTje9">
          <ref type="uppgift">2023/24:CU15</ref>
          <ref type="ref_dok_id">HB01CU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-h3P16D2WPGxapaZJY1Mnw" type="behandlas_i"/>
        <correspContext corresp="i-h3P16D2WPGxapaZJY1Mnw">
          <ref type="uppgift">2023/24:CU16</ref>
          <ref type="ref_dok_id">HB01CU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU16</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LASHzcKM8tBG2aeK4x4Pnt" type="behandlas_i"/>
        <correspContext corresp="i-LASHzcKM8tBG2aeK4x4Pnt">
          <ref type="uppgift">2023/24:MJU12</ref>
          <ref type="ref_dok_id">HB01MJU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU12</ref>
          <ref type="ref_dok_titel">Naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9BJUFGRUpQ3Dm37wBF2Hy" type="behandlas_i"/>
        <correspContext corresp="i-9BJUFGRUpQ3Dm37wBF2Hy">
          <ref type="uppgift">2023/24:MJU16</ref>
          <ref type="ref_dok_id">HB01MJU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU16</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TnuVbg6DvhQgrqvnfvMvPj" type="behandlas_i"/>
        <correspContext corresp="i-TnuVbg6DvhQgrqvnfvMvPj">
          <ref type="uppgift">2023/24:SkU12</ref>
          <ref type="ref_dok_id">HB01SkU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SkU12</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-R7dUunhDnR3WcTWs91AhE6" type="motHeader">
        <div xml:id="i-LwT3w2WHAtHhmHBFh3Bfag" type="motTitle">
          Motion till riksdagen 2023/24:412 av Mikael Eskilandersson m.fl.
          (SD) Långsiktigt planerande och byggande
        </div>
      </div>
      <div xml:id="i-8W8Gf2tKNeByfbY9JW1Fhx" type="motBody">
        <div xml:id="i-8jj8WxPaeLnNdRSnnmJdA4" type="motProposal" subtype="förslag">
          <head xml:id="i-VwvohtiLPXwLUsJAhHprTk">
            Förslag till riksdagsbeslut
          </head>
          <list xml:id="i-9oAwPd4YDTnExet46f7T4f">
            <item xml:id="i-JHc9z9BpMQ1CxZKk1wRT9L" sortKey="Yrkande 1">
              Riksdagen ställer sig bakom det som anförs i motionen om att
              befolkningens preferenser ska efterfrågas vid planering och gestaltning
              av offentlig miljö och tillkännager detta för regeringen.
            </item>
          </list>
          <list xml:id="i-MKRm1gqDWmZ7BaNPpttWFz">
            <item xml:id="i-NMcEJq9iQ3Rv5PfRagfykE" sortKey="Yrkande 2">
              Riksdagen ställer sig bakom det som anförs i motionen om att
              utreda hur medborgare kan ges konsekvent möjlighet till inflytande
              över byggande, stadsplanering och offentlig konst i stadsmiljön
              och tillkännager detta för regeringen.
            </item>
          </list>
          <list xml:id="i-QiFhpSJCRYB4YYdgiwmxcN">
            <item xml:id="i-DsrgWTZ8Ff7WceA6fYJUyY" sortKey="Yrkande 3">
              Riksdagen ställer sig bakom det som anförs i motionen om att
              utreda hur kulturell planering kan införas och tillkännager detta
              för regeringen.
            </item>
          </list>
          <list xml:id="i-bjGXM7zpXHmyJ6X82pZK4">
            <item xml:id="i-8FL2DppBc86iBmzRAoM9Dg" sortKey="Yrkande 4">
              Riksdagen ställer sig bakom det som anförs i motionen om att
              det bör utredas hur ett kommunalt arkitekturprogram bäst kan implementeras
              och tillkännager detta för regeringen.
            </item>
          </list>
          <list xml:id="i-7jPHkVqjYozesNF395ZeQu">
            <item xml:id="i-Awhc2PJY1MXnHTpmPGw7Bu" sortKey="Yrkande 5">
              Riksdagen ställer sig bakom det som anförs i motionen om att
              lagstiftningen bör ses över i syfte att förhindra rivning av kulturhistoriskt
              värdefulla fastigheter och tillkännager detta för regeringen.
            </item>
          </list>
          <list xml:id="i-HQwM2rQbXNj3Z2pjoxLD8F">
            <item xml:id="i-XFkaAnEmJugSbMvJNtry42" sortKey="Yrkande 6">
              Riksdagen ställer sig bakom det som anförs i motionen om att
              det bör införas åtgärdskrav och vite vid förstörelse av kulturhistoriska
              värden och tillkännager detta för regeringen.
            </item>
          </list>
          <list xml:id="i-LgPb9SCKjTRhXLszHsDzkj">
            <item xml:id="i-RD3X6gi7KNZyunKQ7eqTUJ" sortKey="Yrkande 7">
              Riksdagen ställer sig bakom det som anförs i motionen om att
              utreda hur ett stärkt juridiskt skydd för kulturhistoriska byggnader
              som inte ska förhindra brukande kan tas fram och tillkännager
              detta för regeringen.
            </item>
          </list>
          <list xml:id="i-3qtkRRRYhCekzEt3hMW5Ug">
            <item xml:id="i-6WSZc9AAgeK4HuDggDdyWj" sortKey="Yrkande 8">
              Riksdagen ställer sig bakom det som anförs i motionen om att
              utreda förutsättningarna för att göra avsteg från hissnormen för
              studentbostäder och tillkännager detta för regeringen.
            </item>
          </list>
          <list xml:id="i-TSyJxskPK4Qu3adZHZ7tHt">
            <item xml:id="i-UfYgs7unRFV32zqW3XeeZu" sortKey="Yrkande 9">
              Riksdagen ställer sig bakom det som anförs i motionen om att
              utreda om studentbostäder kan klassificeras som elevhem och tillkännager
              detta för regeringen.
            </item>
          </list>
          <list xml:id="i-14KjPbbYgK2Vtv6iatBsrM">
            <item xml:id="i-Kyd5oL2pDn5Be6M3gXTnpJ" sortKey="Yrkande 10">
              Riksdagen ställer sig bakom det som anförs i motionen om att
              utreda möjligheter till fler förenklingar av plan- och bygglagen
              (2010:900) som kan leda till en förenklad plan- och byggprocess
              för alla parter och tillkännager detta för regeringen.
            </item>
          </list>
          <list xml:id="i-L3hbHQHkkJDJsVEGQ7evhn">
            <item xml:id="i-EdjKMWgNfvxRqp17M7KhRH" sortKey="Yrkande 11">
              Riksdagen ställer sig bakom det som anförs i motionen om att
              regeringen ska verka för att utvidga lagstiftningen om regional
              planering till att gälla i hela Sverige och tillkännager detta
              för regeringen.
            </item>
          </list>
          <list xml:id="i-2wkNPq4wFJzvasCVUybJZX">
            <item xml:id="i-UxEBEZFSuvHzXie11tfQ9x" sortKey="Yrkande 12">
              Riksdagen ställer sig bakom det som anförs i motionen om att
              riksintresseområdena bör begränsas till antal och omfattning och
              tillkännager detta för regeringen.
            </item>
          </list>
          <list xml:id="i-2DbF7x3hMdb1tbzqdNiTKE">
            <item xml:id="i-LREJYrGkgzrs7Ah1a7ejC" sortKey="Yrkande 13">
              Riksdagen ställer sig bakom det som anförs i motionen om att
              möjliggöra byggnation i områden för utveckling i nuvarande områden
              av riksintresse och tillkännager detta för regeringen.
            </item>
          </list>
          <list xml:id="i-8kjzVTEtPm5BJLLwyq4WAp">
            <item xml:id="i-8S4PgbuXxe6gwgmKz1aJgP" sortKey="Yrkande 14">
              Riksdagen ställer sig bakom det som anförs i motionen om att
              reformera strandskyddet och tillkännager detta för regeringen.
            </item>
          </list>
          <list xml:id="i-9Y6xSHQynguiBog7QCJ7Ps">
            <item xml:id="i-2DzetsWdfs1wH9odDbNte3" sortKey="Yrkande 15">
              Riksdagen ställer sig bakom det som anförs i motionen om utredning
              av möjligheter till markförsäljning ovanför odlingsgränsen i syfte
              att möjliggöra tillväxt och byggnation och tillkännager detta
              för regeringen.
            </item>
          </list>
        </div>
        <div xml:id="i-C3PMxvLgNQzaMb6UsPtZtx" type="motContent">
          <head xml:id="i-SFYH3JSyGSsM5a75HNkHPQ" type="h1">
            Motivering
          </head>
          <p xml:id="i-SEk8KA7BtJyVJ1Jn7DUWAz">
            Gestaltningen av arkitekturen, hur våra hus ser ut, är av väsentlig
            betydelse. Det bidrar till gemenskap och tillhörighet. Traditionellt
            byggande för tradition vidare från tidigare generationer. Vacker,
            estetiskt tilltalande arkitektur, även traditionell arkitektur,
            är omtyckt av många. Det är viktigt att invånare får goda möjligheter
            att vara med och påverka hur det som byggs ska se ut och att det
            som byggs har en estetiskt hållbar gestaltning samt att frågorna
            om arkitektur, gestaltning, traditionellt byggande och medborgarinflytande
            ges stort utrymme i samhället. Det är även av vikt att bevara
            kulturhistoriskt värdefulla byggnader och miljöer och samtidigt
            kunna bruka dem.
          </p>
          <p xml:id="i-T4Xwx93L56YoEPmk9EgWVn">
            Byggregler och byggprocesser behöver generellt förenklas och
            handläggning kortas. När det gäller vissa typer av byggnader och
            bostäder, exempelvis studentbostäder, skulle mer kunna göras för
            att underlätta, minska svårigheterna inom byggnation och minska
            kostnaderna. Vi ser även behovet av regional planering, så att
            bättre helhets­grepp fås om planeringen för byggnation, bostäder
            och infrastruktur för att kunna bygga och bo i hela Sverige. Av
            den anledningen behöver också mycket mer göras för att underlätta
            byggande på landsbygden. Det behöver på enklare sätt kunna byggas
            i skyddade områden.
          </p>
          <head xml:id="i-2cYWabL9PASzG58QnSusgD" type="h2">
            Offentlig gestaltning
          </head>
          <p xml:id="i-GSNs3ameRuScsw7NaqnUoE">
            Befolkningens preferenser bör efterfrågas, kring utformningen
            av vår gemensamma miljö och gestaltningen i det som byggs. Hur
            människor upplever sin offentliga miljö påverkar välmåendet och
            trivseln. En stil och estetik som anses tilltalande och harmonisk
            kan ses som samhällsekonomiskt gynnsamt. Större hänsyn ska tas
            till befolkningens önskemål vid gestaltning och utförande av offentlig
            konst och nybyggnation.
          </p>
          <p xml:id="i-B8nLmeL44PrK4ND7qw729Q">
            När det gäller offentligt finansierad konstnärlig gestaltning
            i den gemensamma miljön är det viktigt att medborgarna ges inflytande
            i dess utformning, i och med att man står som medfinansiär. Gemensamma
            miljöer ska bidra till en positiv upplevelse som också kan främja
            en god hälsa i befolkningen. Detta gäller både miljöernas funktion
            och estetiska utformning.
          </p>
          <head xml:id="i-8VoiXHaNF4NWoMQoV73m5E" type="h2">
            Allmänhetens delaktighet
          </head>
          <p xml:id="i-3eTm8PX2mm44Vxiqh5MsXb">
            En utredning behövs om hur medborgarna kan få inflytande över
            de miljöer som de vistas i. Ett alternativ kan vara införandet
            av ett, i någon form, demokratiskt valt råd i kommunerna. Ett
            annat alternativ kan vara att ge medborgare större möjlighet att
            tycka till om olika samhällsbyggnadsförslag i sitt närområde.
            Detta genom att anordna lokala omröstningar i anslutning till
            platsen för ett nytt projekt. Eventuellt skulle olika former av
            delaktighet i processerna kunna variera utifrån projektens storlek
            och antalet berörda.
          </p>
          <p xml:id="i-Na364mH8o2pJhQsYiRivRY">
            Sverige utgör medborgarnas gemensamma hem. Finns ett folkligt
            missnöje kring hur miljöerna i det gemensamma hemmet tar form
            är det av yttersta vikt att missnöjet adresseras. Genom att öka
            allmänhetens direkta inflytande över nya miljöers utformning undviks
            att tjänstemän, arkitekter och politiker gör subjektiva bedömningar
            av vad som är vackert. Istället kan en utformning av den gemensamma
            miljön åstadkommas genom omröstningar. Det bidrar till större
            inflytande från invånarna och därmed kan utform­ningen vinna acceptans,
            både för de som avser att göra ändringar i den gemensamma miljön
            och för de som bor i anslutning till denna förändring. Förslag
            kan initiera en debatt kring stadsplanering och arkitektur som
            är anpassad efter människors behov och önskemål.
          </p>
          <p xml:id="i-NZGUa2UUcix8vQgEMYA8YR">
            Det innebär att man bör sträva efter att bygga miljöer som beaktar
            det mänskliga behovet av social samvaro, närhet till naturen och
            skönhet. Platsens och invånarnas historia och identitet bör också
            bejakas. Den estetiska gestaltningen är av stor vikt för invånare,
            för att känna sig hemma, för att känna samhörighet och för ökad
            trivsel och välmående. Vidare är det medborgerliga inflytandet
            i samhällsbyggnadsprocesserna av stor vikt för ökad demokrati
            och för att alla ska kunna påverka på riktigt.
          </p>
          <p xml:id="i-Y3PFB4sbmB12XcymPVaDL4">
            Det finns undersökningar om att det går att mäta om en stadsmiljö
            är bra eller dålig för människans välmående och att en repetitiv,
            likriktad arkitektur kan innebära mot­satsen till välmående hos
            människor. Vidare finns undersökningar som visar att många människor
            föredrar äldre tiders arkitektur gällande gestaltning och material.
            Många personer föredrar småskalighet, variation och välkända och
            naturliga material. Invånares preferenser bör vara avgörande för
            offentliga miljöer som alla ska vistas i. Dagens påverkansmöjligheter
            är inte fullgoda. Ett system bör inrättas där medborgarinflytandet
            tas omhand på ett genomgående sätt, där synpunkter kan inlämnas
            eller omröstningar ske, vilket ska vara vägledande och tas om
            hand i alla fall av stadsbyggnadsprocesser.
          </p>
          <head xml:id="i-v1X447wiyG5hz73BwMJWA" type="h2">
            Uppmuntra traditionsenlig byggnation
          </head>
          <p xml:id="i-35kuv2yVrb8izoyCC6vZSB">
            Sverige har en rik byggnadstradition som förtjänar att bevaras.
            Historiskt förankrade byggnadsmiljöer skapar en hemkänsla och
            trygghet för invånarna. Det kan även ha en positiv inverkan på
            turistnäringen. Ett sätt att värna det kulturella och estetiska
            arvet kan vara att införa en så kallad kulturell planering. Det
            är en metod som i samhällsbygg­nadsfrågor sätter fokus på medborgardialog.
          </p>
          <p xml:id="i-VbGYR2mp8mLg34Cozh3Z6w">
            Den unika platsens förutsättningar och historia, det lokala kulturarvet
            och omgivande bebyggelsestruktur – allt tas i beaktande för att
            skapa en social känsla och samhörighet i området. I miljöer med
            inslag av kulturhistoriska byggnader ska vid nybyggnation storskalig
            likriktad byggnation motverkas. Generellt ska byggnation likt
            de så kallade miljonprogrammen undvikas. Historiskt förankrade
            byggnader ska bevaras och reno­veras då dessa skapar identitet
            och atmosfär. Syftet bör vara att lyfta fram områdets eller kommunens
            unika identitet utifrån geografiska och historiska förutsättningar.
            Detta för att skapa en ökad trivselfaktor och känsla för miljöer
            som är unika och välbevarade. Möjligheter till införande av kulturell
            planering behöver ses över.
          </p>
          <head xml:id="i-KGYyMC6CLZKMKQyc1fCzQQ" type="h2">
            Kommunala arkitekturprogram
          </head>
          <p xml:id="i-L9qgL9ySzqmp9p9CFcuWzt">
            Estetiskt tilltalande arkitektonisk gestaltning är av vikt av
            hållbarhetsskäl och för ökat välmående för kommunmedborgare. Ett
            kommunalt arkitekturprogram bör upprättas i varje kommun, något
            som endast ett fåtal kommuner har. Arkitekturprogram i kommunerna
            kan vara ett verktyg för att nå förbättrad arkitektonisk kvalitet
            och estetisk hållbarhet i hela landet. Någon form av mellansteg
            behövs mellan översiktsplan och detaljplan, alternativt inslag
            i dessa processer där samrådsförfarande med länsarkitekt, kommunarkitekt,
            civilsamhället och medborgarna ingår. Genom ett kommunalt arkitekturprogram
            kan kvalitet, traditionell svensk byggnadskonst och hantverks­kunnande
            samt tidstypisk harmonisering med befintlig kulturmiljö bli en
            viktigare aspekt vid upphandling än det är idag.
          </p>
          <head xml:id="i-C8Ys4C2Yd33rSXtuAF4qgh" type="h2">
            Förhindra rivning av kulturhistoriskt värdefulla byggnader och
            miljöer
          </head>
          <p xml:id="i-CFGGycajRpLLicZeNHQBNj">
            Kulturhistoriskt värdefulla byggnader och miljöer bör bevaras
            för att ta hand om det som tidigare generationer byggt, för att
            bevara det svenska kulturarvet. Det medverkar till att bygga identitet
            och bidrar till ökad tillhörighet samt trivsel och hemkänsla.
            Det finns även ett hållbarhetsperspektiv i detta. Att bevara befintliga
            byggnader och miljöer bidrar till återanvändning, cirkularitet,
            månande om miljön och ansvarstagande.
          </p>
          <p xml:id="i-474SibWY6wXdcetJKMQn7o">
            Under 1900-talet, i synnerhet under 1960- och 1970-talen, svepte
            en rivningsvåg över Sverige. Stora delar av ett rikt arv i form
            av vacker, historisk och kulturellt värdefull arkitektur gick
            då förlorade. Under de två decennierna revs cirka 40 procent av
            de svenska städernas äldsta bostadsbestånd. Exempelvis revs mer
            än 700 stycken byggnader i Stockholms innerstad. Omfattande rivningar
            har även skett i många mindre orter. Även idag rivs alltför många
            av de historiska byggnaderna. Detta behöver motverkas. Värdefull
            arkitektur och offentliga miljöer bör värnas. Kommunerna har en
            avgörande roll i bevarandet av sådan arkitektur. Likväl bör det
            klarläggas vad som kan göras på nationell nivå för att undvika
            rivning av historiska byggnader och miljöer. Det bör utredas hur
            lagstiftningen kan ändras till förmån för ökat bevarande och mot
            sådan rivning.
          </p>
          <head xml:id="i-KmUs5VaoNQrzhRtxDuLfVq" type="h2">
            Åtgärdskrav och vite vid förstörelse av kulturhistoriska värden
          </head>
          <p xml:id="i-NFLeVMenX6SfASPfkJUrHT">
            Byggherrar och exploatörer bör liksom kommuner vara trygga i
            att det finns proaktiva möjligheter, incitament och ålägganden
            som möjliggör ansvarstagande för kulturmiljön i ett tidigt skede
            i processen. Samtidigt är det centralt att överträdelser kan rendera
            i böter, eller vite, för de exploatörer som undviker eller bortser
            från att ta hänsyn till känsliga kulturmiljöer, trots medvetenhet
            om det ansvar som åligger dem. Regeringen bör därför utreda hur
            lagstiftning kan utformas för möjliggörande av sanktioner vid
            överträdelser.
          </p>
          <p xml:id="i-kvfuidRBMYBFG171qhnF6">
            Om en kulturmiljö förstörs bör den i vissa fall kunna återställas
            eller byggas om. Ifall en folklig opinion markerar mot brist på
            kulturhistorisk hänsyn eller brist på skönhetsvärden vid nybyggnation
            i ett område, bör frågan om återställande och förskönande av miljön
            kunna väckas. Aktörer som medverkat till att förstöra en kulturhistorisk
            miljö genom att riva och/eller bygga nytt utan hänsyn till anpassning
            och skönhetsvärden, bör kunna åläggas att återställa och/eller
            försköna den. Det bör utredas hur detta ska kunna krävas och hur
            regler bäst utformas.
          </p>
          <head xml:id="i-AjFv7CoWgD74xpfiQExLqk" type="h2">
            Stärkt skydd för kulturhistoriska byggnader
          </head>
          <p xml:id="i-UgJXcjy17uChky6fg5hJLq">
            Det är av största vikt att det vi ärvt av tidigare generationer
            också förvaltas väl och kan efterlämnas till kommande generationer.
            Arkitektoniskt vackra, särskilda och för sin tid och stil värdefulla
            byggnader bör bevaras till eftervärlden. En historisk miljö kan
            vara viktig såväl för trivsel som för att stärka gemenskapen hos
            befolkningen. Den ofta tidstypiska utformningen väcker entusiasm
            och nyfikenhet hos många människor. Dessa byggnader och miljöer
            stärker därigenom attraktiviteten hos en stad eller ett kvarter,
            för boende, turister, investerare och näringsliv. Skyddet för
            kulturhistoriska byggnader behöver stärkas i plan- och bygglagen.
            Detta utan att mindre, rent tekniska ändringar för att bevara
            och för att kunna bruka byggnaden förhindras.
          </p>
          <head xml:id="i-FCBPYtSLUa9MT6S3mZhrtR" type="h2">
            Gör avsteg från hissnormen för studentbostäder
          </head>
          <p xml:id="i-J34MXwZ3gW5gFo2HC2ZDkc">
            Huvudregeln är att byggnader som uppförs och har fler än en våning,
            ska ha hiss för att uppfylla krav på tillgänglighet. Regeln gäller
            för alla slags byggnader och omfattar därför både småhus och flerbostadshus.
          </p>
          <p xml:id="i-HNzNN37GY7MnXaj4pB2uLv">
            Byggnormerna behöver förenklas i syfte att möjliggöra byggande
            av nya fastigheter med en lägre produktionskostnad. En faktor
            som håller upp de höga kostnaderna i nyproduktionen är den befintliga
            hissnormen. Normen med hiss i nyproduktion behöver därför avskaffas
            för den typ av lägenhet som oftast riktar in sig mot studentboende.
            Att avskaffa hissnormen i studentbostäder innebär att priserna
            på denna form av nyproduk­tion kan sänkas. Detta i sin tur ökar
            incitamenten att bygga fler bostäder till studenter och att hyrorna
            på nyproducerade studentboenden samtidigt kan sänkas. Det är en
            nödvändig utveckling, både gällande studenternas ekonomiska möjlighet
            att efterfråga en studentbostad och för att vi ska kunna få till
            stånd en nödvändig tillväxt av bostäder för våra studenter och
            i längden underlätta för högre studier.
          </p>
          <head xml:id="i-DLUGMqiw8WEQBuSkP2ZDKc" type="h2">
            Klassificera studentbostäder som elevhem
          </head>
          <p xml:id="i-5s6MxRUcTC1xKZWZSVvwrH">
            Satsningar på studentbostäder är nödvändiga utifrån en studiesocial
            kontext. Rent praktiskt och ekonomiskt fyller de en viktig funktion
            för kunskapsbildningen i samhället. Det är även av särskild vikt
            att åtgärder tas fram för att komma studerande till del, vilka
            ofta har en pressad ekonomisk situation. Att betala samma fastighetsavgift
            för en studentbostad, ofta bestående av ett enkelt så kallat korridorsrum,
            som för en attraktiv bostadsrätt i samma storlek är inte rimligt.
          </p>
          <p xml:id="i-V6HrUyexzA9gkeXBkFEasb">
            Ett led i att minska kostnaderna för studenter bör därför vara
            att alla studentbostäder istället klassificeras som elevhem. Genom
            att förändra klassificeringen kan student­bostäderna ges undantag
            i fastighetstaxeringslagen och därmed undvika fastighets­avgiften
            som följd. Det är ett självklart steg att ta i och med att studentbostäderna
            inte alltid lever upp till kraven på en fullvärdig bostad. Det
            finns sammantaget flera skäl för studentbostäder att klassificeras
            som elevhem.
          </p>
          <head xml:id="i-17YsyFapiLpns3ui7gRgjz" type="h2">
            Plan- och bygglagen behöver förenklas och förtydligas
          </head>
          <p xml:id="i-SXdQCbJMjabmoLChAeUPrv">
            Ett av sätten att öka och förenkla byggandet i Sverige är att
            det skapas en effektivare och mer lätthanterlig plan- och byggprocess.
            Idag kan tungrodd administration och upplevt svårhanterliga processer
            förhindra att byggandet når den takt som behövs för att råda bot
            på bostadsbristen i Sverige. Kommunerna behöver ha goda förutsättningar
            för att kunna minska sin administrativa börda, vilket i sin tur
            skulle underlätta byggandet. Samtidigt kan detta leda till minskade
            kostnader för både företag och privatpersoner genom att ledtiderna
            kortas ner. En smidigare plan- och bygglag ska beröra både företag,
            kommuner och privatpersoner. För privatpersoner ska både nya husbyggen
            och förändringar av befintliga hus eller tomter omfattas av förenklingar.
          </p>
          <p xml:id="i-UwNPQkfeitCJWVZWMvsskn">
            I civilutskottets betänkande 2020/21:CU24 behandlades hur MKB-direktivet
            (miljö­konsekvensbeskrivning) ska genomföras. Ett MKB-projekt
            som kan antas medföra en betydande miljöpåverkan ska prövas genom
            detaljplaneläggning och miljöorganisationer ges utökad rätt att
            överklaga bygglov och förhandsbesked som avser ett MKB-projekt
            och det ska framgå av plan- och bygglagen. Den utökade klagorätten
            riskerar att leda till att byggnation och anläggningar av stort
            allmänintresse försenas och fördyras samt att byggprocesser försvåras.
            Genomförandet av EU-direktivet innebär mer än vad som skulle krävas.
            En mer ändamålsenlig klagorätt skulle istället behöva utformas.
            Dessutom bör det säkerställas hur informationen om tillämpning
            ska ges till allmänheten.
          </p>
          <p xml:id="i-Ue4tg6vTo6huDoDtF4V3XU">
            Det beslutades 2021 att klimatdeklarationer för byggnader ska
            införas där bygg­herren ska upprätta och ge in en klimatdeklaration
            till ansvarig myndighet när en byggnad uppförs. Liksom remissinstanser
            menar, kommer klimatdeklarationer inte att leda till minskade
            koldioxidutsläpp i närtid. Deklarationerna kan leda till snedvriden
            konkurrens och att vissa byggnadsmaterial missgynnas, till förseningar
            i byggprocessen, ökad administration, ökat antal interimistiska
            slutbesked och längre handläggningstider samt även ökade byggkostnader.
            Ett frivilligt system med miljöcertifiering kopplad till gränsvärden
            är istället att föredra. Här borde istället riktlinjer tas fram
            som hjälp till frivillig klimatcertifiering på marknaden.
          </p>
          <p xml:id="i-A7yzhmQNxCEkxRTrHCrRuA">
            Det är riskabelt om flera pålagor införs som försvårar för byggbolag
            och bygg­marknaden och förlänger byggprocesserna. Istället bör
            förenklande förslag läggas fram och man bör undvika överimplementering
            av EU-direktiv i svensk lagstiftning.
          </p>
          <head xml:id="i-GxB7YBD5TkJZm5p2WUtxnm" type="h2">
            Regional bostadsplanering
          </head>
          <p xml:id="i-JdNd7KDAEgwpMUJgffGEC6">
            För att stat, regioner och kommuner gemensamt ska kunna planera
            för bostadsbyggande, infrastruktur och kollektivtrafik, behövs
            regional planering. Regionen kan bidra med kompetens som framför
            allt de mindre kommunerna, varifrån arbetspendling sker, saknar.
            En regional översiktsplanering ska fortfarande innebära att beslutanderätten
            ligger på kommunal nivå för bostadsbyggandet. Den första januari
            2019 ändrades lagen så att regional planering ska ske i Stockholms
            län och Skåne län. 2022 beslutades att även regional planering
            ska ske i Hallands län. I övriga län ska regional utvecklings­planering
            ske enligt lagen om regionalt utvecklingsansvar. Regional fysisk
            planering är tänkt att som ett led i att åstadkomma mer enhetlighet
            i landet införas i ytterligare län när behov av och förutsättningar
            för sådan planering finns. Detta tas upp i prop. 2017/18:266.
            Regional planering behöver utökas till att gälla i fler län.
          </p>
          <p xml:id="i-Gb1k6viQPgSAPbsmxgmLpR">
            År 2015 framförde Bostadsplaneringskommittén i sitt betänkande
            till regeringen att för att tillgodose bostadsförsörjningsbehovet
            och en långsiktigt hållbar utveckling i alla delar av landet,
            behövs en ny regional planering. I SOU 2018:35 ”Ett gemensamt
            bostadsförsörjningsansvar” föreslås ett nytt arbetssätt för att
            få staten och kommunerna att ta ett gemensamt ansvar, skapa en
            samsyn på vad bostadsbristen består i och hur den ska lösas på
            alla nivåer i det offentliga Sverige. Centrala för arbetssättet
            är regionerna. För att reglera det gemensamma arbetssättet föreslår
            utredningen en ny bostadsförsörj­ningslag.
          </p>
          <p xml:id="i-47zpdAKZxoH9hwfvKs8usA">
            Enligt lag 2013:866 ska länsstyrelsen verka för samordning mellan
            kommunerna i frågor om bostadsförsörjning. Länsstyrelserna ska
            enligt förordningen (2017:868) med länsstyrelseinstruktion verka
            för att behovet av bostäder tillgodoses. I regleringsbrevet för
            2019 fick länsstyrelserna ett återrapporteringskrav med innebörden
            att redovisa hur de har verkat för att behovet av bostäder tillgodoses,
            vad det strategiska arbetet bidragit till och vilka utmaningar
            som finns. Kring detta har frågor ställts, och hänvisningar har
            gjorts till olika lagar, förordningar, utredningar och uppdrag
            av ansvariga i regeringen. Det är uppenbart att helhet och tydlighet
            behövs och att regional bostadsplanering ska gälla för fler regioner
            för en integrerad planering av bostadsförsörjningen.
          </p>
          <head xml:id="i-XZCeVCYt1eWcUQTR7XwhJm" type="h2">
            Översyn av riksintressena i syfte att öka utveckling och byggnation
          </head>
          <p xml:id="i-UFULW8vBgcYxxjvqHyrYx7">
            Riksintressen övertrumfar ofta kommunala byggplaner, vilket innebär
            problem då tillväxt, byggnation och fler bostäder behövs. Riksintresseområdena
            är omfattande till antal, geografisk utbredning och skyddsnivå.
            Miljöbalken (1998:808) styr och varje område har även särskilda
            förbud eller krav på hänsyn. En vilja från lagstiftarens sida
            för skydd av riksintressen var att det skulle råda balans mellan
            skydd och lokalsam­hällets behov samt att dialog skulle ske mellan
            parterna. Tolkningen av regelverket har istället ofta skett i
            en alltför ensidig riktning till förmån för skydd av miljöintressen
            och till nackdel för utveckling av lokalsamhällen. Detta har drabbat
            byggandet negativt.
          </p>
          <p xml:id="i-ER9UYRzsj2UduGzy7sYvC6">
            Utredningen Bostadsförsörjning och riksintressen, SOU 2014:59,
            lade fram ett förslag om bostadsförsörjning som riksintresse,
            men förslaget gavs inte gehör. I utred­ningsdirektivet till Planering
            och beslut för hållbar utveckling, SOU 2015:99, ingick syftet
            att minska riksintressenas omfattning. Det motverkades istället
            med nya förslag om ytterligare riksintressen. Det behöver tas
            hänsyn till den lokala bostadsplaneringen, och behov som intressenter
            för samhällsutveckling lyfter bör inkluderas relaterat till hur
            riksintresseområden ska skyddas.
          </p>
          <p xml:id="i-LiRbQbarEuCqjySUb23FAD">
            Både investeringar och boende är viktiga i hela landet, och därför
            behöver byggande möjliggöras i högre grad. Att locka investeringskapital
            och bra bostadslägen är av vikt men konkurrerar med skyddet i
            riksintresseområden. Ett exempel på behov 2021 var de stora industrisatsningar
            i norra Sverige som kräver byggande, inte minst av bostäder. Behov
            av en fördubblad byggtakt för bostäder i Norrbotten till ungefär
            5 000 stycken per år påtalades.
          </p>
          <p xml:id="i-9BQs1iVYBQWkc9BsyuVJ9i">
            Oro uttrycktes från Byggföretagen för att byggprocesserna kan
            dra ut på tiden på grund av skyddet av riksintressen, vilket hindrar
            tillväxten i regionen. Ett antal myndig­heter har gjort en översyn
            av anspråk och aktualitetsprövning för minskning av mål­konflikterna.
            Syftet var att minska antal och utbredning av anspråk av riksintressen.
            Uppdraget redovisades 2021 i rapporten Återrapportering regeringsuppdrag
            Identifiering av riksintresseanspråk för kulturmiljö och naturvård
            som behöver aktualitetsprövas. Där framgår att 21 procent av riksintressen
            för kulturmiljö respektive 11 procent utgörs av prioriterade områden
            som står i målkonflikt med bostadsbyggande, av översynen efter
            sammanvägd bedömning. I synnerhet den andel som prioriteras gällande
            riksintresseområden för naturvård, 11 procent, framstår som en
            för liten andel. Andelarna för begränsning är inte heller färdigutredda.
          </p>
          <p xml:id="i-5w5YY5B5Z1C11w8zbD7R9v">
            Länsstyrelsernas rapport har lett vidare till uppdrag till Naturvårdsverket
            och Riks­antikvarieämbetet. Uppdraget pågår och ska redovisas
            till Regeringskansliet, Finans­departementet, senast den 31 januari
            2023.
          </p>
          <p xml:id="i-T8UKbcWU5gvn6mGjJT7mec">
            För näringslivet i Sverige, fler arbetstillfällen och utveckling
            i lokalsamhällen behövs en tillräcklig minskning av områdena samt
            anpassningar i återstående områden, inte minst när det gäller
            utökad nödvändig bostadsbyggnation.
          </p>
          <head xml:id="i-KaVGLP1eKWTfQ3W4A9AQtT" type="h2">
            Reformerat strandskydd
          </head>
          <p xml:id="i-5GsZb19NketjHGG3dByFVy">
            Sveriges stränder är en naturtillgång av stort värde. Stränderna
            längs sjöar och vatten­drag, liksom längs kusterna och skärgårdarna,
            är betydelsefulla för allmänheten och för det växt- och djurliv
            som är beroende av vattenmiljöer. På många håll har ett strand­skydd
            på flera hundra meter blivit ett hinder för nybyggnationer. Strandskyddslagstift­ningen
            har tidigare ändrats med syftet att förtydliga bestämmelserna,
            men även för att anpassa lagstiftningen till de lokala och regionala
            förhållandena. Därmed skulle syftet att begränsa nybyggnation
            i områden som riskerar att överexploateras kvarstå, men möjligheterna
            ökas att medge dispens i områden där det finns gott om orörda
            stränder.
          </p>
          <p xml:id="i-R7LQhyouxQgtLi838tDwBs">
            Genom lagändringen gavs alla kommuner möjlighet att ge dispens
            för strandnära områden, med hänvisning till landsbygdsutveckling.
            I motsatt riktning mot intentionerna har länsstyrelserna på många
            håll i landet beslutat om ett utvidgat strandskydd. Natur­vårdsverket
            konstaterade vid en översyn att det finns stora områden med utvidgat
            strandskydd utan tydligt angivna motiv.
          </p>
          <p xml:id="i-NMXqGdxQfec8PzdNZAYKNK">
            Länsstyrelsen har stöd för att utvidga zonen till upp till 300
            meter från strandlinjen, om det behövs för att säkerställa strandskyddets
            syften. Det kan till exempel gälla områden som är av riksintresse
            för naturvården och friluftslivet, kust- och skärgårds­områden
            som inte redan förlorat i betydelse på grund av exploatering,
            grunda havs­bottnar av betydelse för flora och fauna och tätortsnära
            strövområden. Detta kan leda till negativa konsekvenser för olika
            näringar, för utveckling och för byggande. Ett kortare strandskyddsavstånd
            är ofta att föredra. Detta skulle tillsammans med allemansrätten
            och övriga skyddsformer i de allra flesta fall utgöra ett fullt
            tillräckligt skydd. Viktigare än avstånd mellan bebyggelse och
            vatten är att bibehålla nuvarande regler om människors rätt till
            fri passage nära vatten. Strandskyddet ska förändras så att regelverket
            utformas flexiblare än idag. Länsstyrelsernas möjlighet att överpröva
            kommunala bygglov i strandskyddslägen ska begränsas.
          </p>
          <p xml:id="i-UHkmEsdrDZgjFHejP8NTft">
            En översyn av strandskyddsreglerna ingick i det så kallade januariavtalet.
            Det resulterade i den politiska kompromiss som behandlades i miljö-
            och jordbruksutskottet 2022 – En ökad differentiering av strandskyddet,
            proposition 2021/22:168. Riksdagen avslog förslaget. Vi ansåg
            att förslaget var otillräckligt för att verkligen underlätta byggande
            nära vatten och dessutom på flera sätt otydligt. Det behöver istället
            tillsättas en ny utredning för ett strandskydd anpassat efter
            regionala och lokala förutsättningar, med tydlig målsättning att
            öka möjligheterna till markanvändning och byggande nära vatten
            genom förutsägbara regler.
          </p>
          <head xml:id="i-N4MfhJwYGjwfVB1F1CdErw" type="h2">
            Möjliggör utveckling och byggnation ovan odlingsgränsen
          </head>
          <p xml:id="i-Wz21m1vLcGRfVvXhgZ85JV">
            Odlingsgränsen i norra Sverige är den administrativa gränsen
            mellan fjälltrakter och för odling lämpade områden, vilka finns
            i Norrbottens och Västerbottens län. Gränsen utstakades på 1870-
            och 1880-talen för att förhindra att nybyggen anlades på otjänlig
            mark och för att skydda samerna från intrång. Den praktiska betydelsen
            av gränsen har minskat, men den har betydelse för rennäringslagen
            och vissa jakt- och fiskerelaterade regelverk.
          </p>
          <p xml:id="i-7BaLL5v8g7WwVkKSZu9B3f">
            Ovanför odlingsgränsen är möjligheten för kommuner att köpa statlig
            mark kraftigt begränsad. I de fall staten är den största markägaren
            i en kommun föreligger risk att tillväxten i området och nödvändig
            byggnation för näringsliv, företagande, industri och bostäder
            bromsas, på grund av markbrist. Behovet av fler bostäder är stort
            i områden där nya arbetstillfällen växer fram, och detta behöver
            tillgodoses. Problemen med att statligt ägd mark försvårar utveckling
            i kommuner berör många gånger landets mest glesbefolkade kommuner.
            I exempelvis Kiruna äger staten cirka 80 procent av land­området,
            medan kommunen själv endast har tillgång till en procent av marken.
            Detta försvårar nödvändig stadsomvandling, planering och byggnation.
            Kiruna omgärdas även av flera områden med olika typer av skydd.
            Sammantaget försvåras byggnation kraftigt.
          </p>
          <p xml:id="i-FE6M76apvzEMB3rtcAJ6Je">
            Rimligt är att olika intressen behöver tas hänsyn till. Det gäller
            inte minst utveckling, planläggning och byggnation i områden som
            kan expandera där ett utvecklat näringsliv med många arbetstillfällen
            är möjligt.
          </p>
          <p xml:id="i-X2Wqmu7fbKg9RTAi8mz3jc">
            Regeringen bör utreda om regelverket för markförsäljning ovanför
            odlingsgränsen bör förändras, i syfte att så långt det är möjligt
            skapa likvärdiga förutsättningar för markförsörjning, tillväxt
            och byggnation i landets alla delar. Hänsyn bör tas till särskilt
            känsliga naturmiljöer.
          </p>
        </div>
        <div xml:id="i-6Eunkyycb1eHvfLSWoAUum" type="motSignatures">
          <list xml:id="i-UsUmh2YovxpDYBbjQUdg2c">
            <item xml:id="i-7kBUG2bKqsCxXFMpFQdMJN" who="i-9fmcZcGuiE51S4XGih65wn">
              Mikael Eskilandersson (SD)
            </item>
            <item xml:id="i-V7S9na91WSTqegvANakbAx" who="i-4up3MKHRwxhpoLfZgub9Fu">
              Roger Hedlund (SD)
            </item>
            <item xml:id="i-5gFAb4sQNzug4a5XtBRdpY" who="i-4rA8nu7Qns2drm1ePJStLd">
              Martin Westmont (SD)
            </item>
            <item xml:id="i-VVXue2NuQSsszfkK3DazTV" who="i-DNNiNSDxQTnBcHkT2viXX4">
              Björn Tidland (SD)
            </item>
          </list>
        </div>
      </div>
    </body>
  </text>
</TEI>
