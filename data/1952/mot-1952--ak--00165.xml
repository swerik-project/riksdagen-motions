<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__165/mot_1952__ak__165-001.pdf"/>
      <div type="motHeader" xml:id="i-3fPitCTQbaPUgcf92Wihjb">
        <div type="motTitle" xml:id="i-EL5sZhQqsRDKaP5HMGLvYY"/>
        <div type="motSubmissionInfo" xml:id="i-XLZxYQ5YTy8sX36fWWaVfm"/>
      </div>
      <div type="motBody" xml:id="i-LMhiaR2BHcoNHgKXGCP9vN">
        <div xml:id="i-MxDhKM2DAj1iSwAMyEWV7M">
          <p xml:id="i-VDwQC9Hj1XjjpAevLHvaiy">
            Motioner i Andra kammaren, nr 165. 7
          </p>
          <p xml:id="i-27zeET6UD9g5uAqPJemCMB">
            Nr 163.
          </p>
          <p xml:id="i-V1W6yMrTb9dFY5TG9R9uu1">
            Av herr Dickson, om revision av pensionsbestämmelserna för
          </p>
          <p xml:id="i-NJG7VXTWUSrifA145XJixV">
            vissa befälskategorier inom arméns reserver, m. m.
          </p>
          <p xml:id="i-K42WHxQVZ7qyfmuCeTa5cH">
            Genom riksdagens beslut år 1942 (SF nr 815 den 19 november 1943,
            reserv- befälskungörelse för armén) öppnades möjlighet för värnpliktigt
            befäl av officers och underofficers grad att vid värnpliktstidens
            utgång vinna inträde i arméns reserver. Detta skedde vid en tidpunkt,
            då man tydligt insåg svagheten i den dittills gällande organisationen
            i vad avser befälstillgången. Arméns be- stånd och funktionsduglighet
            var i hög grad beroende av den stora massan av värnpliktigt befäl,
            som under beredskapstiden utbildats att fylla förbands- chefsposter.
            Med oro motsåg man den tidpunkt, då huvuddelen av detta värn-
            pliktiga befäl i och med utgången ur värnpliktsåldern ej längre
            kunde tänkas ytterligare komma att tjänstgöra i sina befälsbefattningar.
            På grund av en viss beredskapströtthet kunde också befaras, att
            nyrekryteringen till de fri- villiga utbildningskurserna skulle
            väsentligt nedgå. Vidare ansågs med rätta, att en del äldre värnpliktigt
            befäl, som före beredskapens inträdande ägnat en stor del av sitt
            intresse och sin tid åt att frivilligt och utan kostnad för staten
            utbilda sig och sedan under beredskapens långa år plikttroget,
            med intresse och ofta med kunnighet fullgjorde dem anförtrodda
            uppdrag, för sitt välför- hållande på något sätt borde belönas.
            Önskvärt var också att denna för armén värdefulla kategori kunde
            tjänstgöra under ytterligare några år. För att förmå det värnpliktiga
            befälet att använda sig av den sålunda erbjudna möjligheten, erbjöd
            man »lika lön för lika arbete», det vill säga samma löneförmåner
            vid tjänstgöring för värnpliktigt befäl, som antagits i reserven
            (= värnpliktsavgångna), som för fast anställt befäl. I ovannämnda
            SF säges uttryckligen i 14 $, 2 mom.: »Förtidsavgången, reservanställd,
            värn- pliktsavgången och övergångsanställd personal åtnjuter under
            densamma jäm- likt denna kungörelse åliggande tjänstgöring lön
            enligt den lönegrad, vilken motsvarande beställningshavare på
            aktiv stat tillhör». Nu plägar emellertid till löneförmåner allmänt
            räknas, förutom kontant utgående lön och andra under tjänstgöringstiden
            utgående kontanta ersätt- ningar, såsom reseersättningar m. m.,
            även andra förmåner, såsom rätt till fri sjukvård, till viss sjukledighet,
            till semester och till pension. Detta har av lagstiftarna även
            beaktats, varför i nämnda SF $ 23 utsäges: »Förtidsavgången, reservanställd
            och värnpliktsavgången personal, som i vederbörlig ordning
          </p>
          <p xml:id="i-JfMSS6H9sF3oszaiVvHeVH">
            fullgjort föreskriven tjänstgöringsskyldighet — — — erhåller
            årlig reserv- pension, vilken utgår med följande grundbelopp:
            a) — — —, b) — — —, c) — — —, d) för värnpliktsavgången personal,
            som tillhört reserv till och
          </p>
          <p xml:id="i-CvyFqZfZd5KpEXLTmydfLC">
            med det kalenderår, varunder 55 års ålder uppnåtts, 270 kronor
            för officer och motsvarande civilmilitär personal samt 210 kronor
            för underofficer».
          </p>
          <pb facs="riksdagen-motions-pdf/data/1952/mot_1952__ak__165/mot_1952__ak__165-002.pdf"/>
          <p xml:id="i-UEFrdk4D3UYPJ4T3tFzPAH">
            8 Motioner i Andra kammaren, nr 165.
          </p>
          <p xml:id="i-FyUnfU9NFTGjHR1D1jmpXe">
            Av det ovan citerade tycker man sig kunna utläsa, att värnpliktsavgångna,
            till reserv överförda officerare och underofficerare utan inskränkning
            efter fullgjord tjänstgöringstid skola komma i åtnjutande av pension.
            Säkerligen har hittills större delen av allt befäl av denna kategori
            trott, att en så klart uttryckt lag ej kan kringgås, och att de
            sålunda en dag skola utfå den erkänsla för visat intresse och
            offrade ledighetsdagar, som pensionsbeloppet utgör. Däri tyckas
            de emellertid ha haft fel. De bestämmelser, som reglera de militära
            befattningshavarnas förmåner, utgöra en veritabel snårskog av
            grundbestämmelser, särskilda bestämmelser och undantag, som med
            svårighet behärskas av ett fåtal experter. De tarva därför i sin
            helhet en genomgående revision, så att de bliva entydiga, för-
            nuftiga och rättvisa. Detta synes i synnerhet gälla bestämmelserna
            rörande det värnpliktiga och det värnpliktsavgångna befälets förmåner.
            För nästan varje förmån, till vilken dessa kategorier ansett sig
            kunna ur bestämmelserna utläsa sin rätt, ha de utanordnande myndigheterna
            i många fall hänvisat till undantagsbestämmelser, som undanryckt
            vederbörande förmånen i fråga. Först efter besvärsskrivelser och
            överklaganden har rättelse uppnåtts. Under tiden har en stor del
            av de tidigare landstormsofficerarna, nu kaptener i arméns reserver,
            nått åldern 55 år och sålunda utträtt ur reserven. Vid gjord framställning
            om erhållande av pension enligt reservbefälskungörelsens be- stämmelser
            har sådan nekats vederbörande under hänvisning till general- order
            nr 2140 den 21 juni 1943 (TLB nr 89). Nämnda generalorder reglerar
            detaljfrågor rörande överföring till reserven av fredskonstituerade
            landstormsofficerare och officerare vid FAK (frivilliga automobilkåren).
            I denna generalorder har — utan hänsyn till riksdagens beslut,
            klart formulerat i författningen (SF nr 815 den 19 november 1943)
            av något senare datum än generalordern — meddelats en undantagsbestämmelse,
            som i sitt 6 mom. bland annat säger: »Landstormsofficerare och
            officerare vid FARK, som efter därom gjord ansökan fr. o. m. 1
            januari 1944 vinna an- ställning såsom officerare i reserven,
            äga åtnjuta avlöning, rätt till fri sjuk- vård — — — Pension eller
            däremot svarande förmåner utgå icke med de undantag, som angivas
            i mom. 7. Mom. 7 upplyser om att undantagen utgöras av förutvarande
            landstormsofficerare, som tillika varit underofficerare i reserven.
            I TLA nr 63 den 3 augusti 1943 meddelas Kungl. Maj:ts beslut »att
            vad i reservbefälskungörelsen för armén stadgas skall fr. o. m.
            den 1 januari 1944 i tillämpliga delar äga giltighet beträffande
            dem, som från anställning såsom i fredstid konstituerade landstormsofficerare
            eller i fredstid till officers tjänsteställning konstituerad (förordnad)
            medlem i frivilliga automobilkåren erhålla anställning såsom officerare
            i reserv, varvid emellertid skall iakttagas, dels att ifrågavarande
            personal skall anses tillhöra kategorien värnpliktsav- gångna,
            dels att till personalen icke skall utgå pension eller däremot
            svarande förmåner i vidare mån än i Kungl. Maj:ts brev den 30
            juni 1943 (TLA nr 63)
          </p>
          <pb facs="riksdagen-motions-pdf/data/1952/mot_1952__ak__165/mot_1952__ak__165-003.pdf"/>
          <p xml:id="i-GaUvQ9Yr3Sjae2EietvHyq">
            Motioner i Andra kammaren, nr 165. 9
          </p>
          <p xml:id="i-DLkZoeUnwoG9K8NFMBrEd1">
            är sagt — — —». Sistnämnda kungl. brev innehåller pensionsbestämelser
            för i ovan nämnd generalorder mom. 7 angiven personalkategori
            (förutvarande landstormsofficer, tillika underofficer i reserven).
            Kungl. Maj:t synes här- igenom sålunda hava åsidosatt riksdagens
            beslut. I detta sammanhang torde lämpligen en till numerären visserligen
            oan- senlig grupps pensionsförhållanden böra tagas upp till granskning,
            nämligen de fåtaliga värnpliktsavgångna reservofficerare, vilka
            efter eget åtagande i fredstid fullgöra ofta krävande uppgifter
            i arméns staber. Enligt grundbe- stämmelserna avlönas denna kategori
            »enligt den lönegrad, vilken motsva- rande beställningshavare
            på aktiv stat tillhör» (SF nr 815 1943 8 14 mom. 2). I realiteten
            erhåller den frivilligt tjänstgörande värnpliktsavgångne reserv-
            officeren visserligen samma kontanta lön som statofficeren. Den
            förre, som ofta fullgjort en mångårig frivillig tjänstgöring,
            som till tidrymden mång- faldigt överstiger den tjänstgöring en
            reservanställd officer normalt fullgör, avspisas emellertid med
            denna kontanta lön, medan den reservanställde erhåller pension.
            Rättvist torde vara, att en sålunda frivilligt i fredstid tjänst-
            görande, värnpliktsavgången reservofficer antingen erhölle en
            i förhållande till tjänstgöringens längd uträknad pension eller
            en kontant lön med tillägg av den pensionsavgift, som måste anses
            avräknad på den kontanta lön, som ut- betalas.
          </p>
          <p xml:id="i-E7YfZ5tLyAaAxxpiCztWxX">
            Pensionsbestämmelserna innehålla flera stadganden än de ovan
            nämnda, som innebära orättvisor. Sålunda erhåller en reservanställd
            officer, som icke fullgjort honom åliggande tjänstgöring före
            fyllda 47 år (beträffande till 1927 års reservbefälskungörelse
            hänförliga före 42 år), därest han senare åter in- trätt i reserven
            (vilket ofta inträffade under beredskapen) och därefter full-
            gjort hur lång tjänstgöring som helst, icke ett öres pension,
            trots att han måste anses ha med innehållen del av avlöningen
            (se ovan) under hela sin tjänstgöringstid betalat pensionsavgift.
            Har han däremot fullgjort all honom åliggande tjänstgöring före
            fyllda 47 år (resp. 42 år), berättigande honom till pension efter
            fyllda 55 år, men senare fullgör frivillig tjänstgöring vid armén,
            utbekommer han en kontant lön. Denna måste, enligt vad ovan sagts,
            anses innebära att han fortsätter att betala avgift för en pension,
            som han aldrig erhåller. Pensionen beräknas ju endast på den del
            av tjänstgöringen, som full- göres före fyllda 47 år (resp. 42
            år), icke på därefter fullgjord, den må vara hur långvarig eller
            meriterande som helst. Ett annat exempel utgöra pensionsavgångna
            officerare och underofficerare, som uppehålla arvodesbefattningar.
            Arvodet beräknas så, att den till dem utbetalda pensionen tillsammans
            med arvodet utgör en lika stor summa, som den kontanta lön, som
            skulle ha utgått till en beställningshavande på aktiv stat. Härvid
            beaktas icke, att denna kontanta lön, som ovan sagts, måste be-
            traktas som nettolön efter avdrag av pensionsavgift; vederbörande
            befatt- ningshavare måste sålunda anses ånyo betala avgift för
            en förmån, som redan utfallit, och som han vid tidigare tjänstgöring
            fullbetalat.
          </p>
          <pb facs="riksdagen-motions-pdf/data/1952/mot_1952__ak__165/mot_1952__ak__165-004.pdf"/>
          <p xml:id="i-AmLSLv9PcAE5nBSw4WLHeu">
            10 Motioner i Andra kammaren, nr 165.
          </p>
          <p xml:id="i-8hEnCbaw4SEB5zRS4o8aXh">
            Under åberopande av vad sålunda anförts hemställes, att riksdagen
            i skrivelse till Kungl. Maj:t måtte begära a) revision av arméns
            pensionsbestämmelser beträffande till reserven hänförliga befälskategorier;
            b) revision av bestämmelserna i Kungl. Maj:ts brev av den 3 augusti
            1943 samt av generalordern av den 21 juni 1943, vilkas bestämmelser
            stå i strid med riksdagens beslut om pensionering av värnpliktsavgångna
            officerare och underofficerare i arméns reserver; c) förslag om
            pension enligt grunderna för reservanställd per- sonal till värnpliktsavgångna
            officerare och underofficerare i arméns reserver, vilka fullgjort
            frivillig tjänstgöring under freds- tid; d) en utredning av det
            värnpliktiga befälets villkor i fråga om utbildning, tjänstgöring
            och avlöning.
          </p>
          <p xml:id="i-Sa7UhDSSXEZfHSA757MTpW">
            Stockholm den 24 januari 1952.
          </p>
          <p xml:id="i-Vn6mR21rf1nYmZm6Eh2juM">
            James I. A. Dickson.
          </p>
        </div>
      </div>
    </body>
  </text>
</TEI>
