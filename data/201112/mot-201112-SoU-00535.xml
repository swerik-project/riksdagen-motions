<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00535">
  <teiHeader>
    <fileDesc>
      <titleStmt>
        <title>Omskärelse av unga</title>
        <author corresp="i-9Kt7koTgzUZUA9ovNXYdWj">av Marietta de Pourbaix-Lundin (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Omskärelse av unga</title>
          <idno type="rdwebb">GZ02So535</idno>
          <rs type="number">So535</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So535/text</ref>
          <ref type="dokument_url_html">http://data.riksdagen.se/dokument/GZ02So535</ref>
          <ref type="dokumentstatus_url_xml">http://data.riksdagen.se/dokumentstatus/GZ02So535</ref>
          <ref type="doc">http://data.riksdagen.se/fil/47361523-10C2-4DC1-959E-5A1D302B3E36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9Krj7D7Jgv6uGECsDuaJx4" type="signed"/>
        <correspContext corresp="i-9Krj7D7Jgv6uGECsDuaJx4">
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction xml:id="i-KDaJPi4T4auPX87GiZ9zzg" type="numbering">
          <date when="2011-10-10"/>
        </correspAction>
        <correspAction xml:id="i-GJvtgkHmxswPeFqa1e54AW" type="submission">
          <date when="2011-10-05"/>
        </correspAction>
        <correspAction xml:id="i-EKjTzEX6BvBxdNB9EUHiBi" type="transfer">
          <date when="2011-10-04"/>
        </correspAction>
        <correspAction xml:id="i-VW6rcgFgKhhWmn7P4D6VeG" type="assigned"/>
        <correspContext corresp="i-VW6rcgFgKhhWmn7P4D6VeG">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HswYMU2Romivkz2ZPTrE8E">
            Förslag till riksdagsbeslut
          </head>
          <p xml:id="i-TsMYLBZfPi6QgasNCqLHmY">
            Riksdagen tillkännager för regeringen som sin mening vad som
            anförs i motionen om att se över möjligheten att införa en åldersgräns
            för manlig omskärelse när den inte är medicinskt motiverad.
          </p>
        </div>
        <div type="motContent">
          <head xml:id="i-PdQEddiSuscbejwDJNGpcF" type="h1">
            Motivering
          </head>
          <p xml:id="i-HpHy224VPnqkNhck9P3wYP">
            Omskärelse genomförs i dag ofta på blott några dagar gamla pojkar.
            Omskärelse innebär att man skär bort en frisk del av kroppen.
            Det är dessutom ett oåterkalleligt ingrepp. Spädbarn har naturligtvis
            ingen möjlighet att själva samtycka eller säga nej till ett sådant
            ingrepp.
          </p>
          <p xml:id="i-9UGHRoyBZski2jhxogdmxT">
            Vi lever i ett samhälle som bygger på friheter och rättigheter.
            I Sverige fastställs många av dessa rättigheter i våra grundlagar,
            men även internationella dokument som Europakonventionen, FN:s
            deklaration om de mänskliga rättigheterna och barnkonventionen
            är ratificerade av Sverige.
          </p>
          <p xml:id="i-TRdmHLhwvVRbYPqkMzrwEP">
            Tyvärr uppstår ibland situationer när två friheter krockar med
            varandra eller med något tredje, högre intresse. Ett exempel är
            att yttrandefriheten ibland begränsas av lagen om hets mot folkgrupp
            eller när det handlar om uppgifter som rör rikets säkerhet.
          </p>
          <p xml:id="i-BR2TyVtNDUQqiEUDKyjztk">
            Det är ur denna synvinkel som man skall se på frågan om omskärelse
            av små barn. Å ena sidan har vi religionsfriheten, som fastställer
            föräldrarnas rätt att utöva sin religion. Å andra sidan har vi
            samhällets skyldighet att se till barnets bästa (barnkonventionen,
            artikel 3), barnets rätt till skydd mot övergrepp (artikel 19)
            samt barnets egen religionsfrihet (artikel 14). Här blir det alltså
            upp till lagstiftaren att fastställa vilka rättigheter som har
            företräde.
          </p>
          <p xml:id="i-WRjixQ2fvLGLJkxPs91FpS">
            Kvinnlig könsstympning är förbjuden i Sverige enligt lag. Förbudet
            lutar sig mot FN:s deklaration om de mänskliga rättigheterna som
            ger varje människa, även barn, rätt till sin egen kropp. Religionsfriheten
            är underordnad. I FN:s barnkonvention fastslås vidare att barn
            skall skyddas mot alla former av fysiskt och psykiskt våld, skada
            eller övergrepp. Vidare slås det fast att alla effektiva och lämpliga
            åtgärder skall vidtas för att avskaffa traditionella sedvänjor
            som är skadliga för barns hälsa.
          </p>
          <p xml:id="i-EFRxUA4XLhzoo7NEiKuy5G">
            Regeringen skriver i proposition 2000/01:1, sidan 19, om kvinnlig
            omskärelse: Det är här inte bara en fråga om individens rätt till
            kroppslig integritet. Det är lika mycket en fråga om kvinnans
            rätt att bestämma över sig själv, att leva ett liv efter egna
            förutsättningar och behov. Det är dock alldeles uppenbart att
            precis samma sak kan sägas om manlig omskärelse.
          </p>
          <p xml:id="i-Mqkwb3sqCJzYjJu5iBKwmo">
            Om vi motsätter oss att små flickor könsstympas borde vi naturligtvis
            också sätta stopp för sedvänjan att skära bort förhuden från små
            pojkars penisar. Har kvinnor rätt till sina kroppar, så har män
            det också. Nuvarande princip om föräldrarnas rätt att oåterkalleligt
            låta operera bort pojkars förhud står i strid med pojkens integritet
            och rätt att själv fatta sådana beslut både vad gäller vilka operationer
            han vill genomgå och sina framtida religiösa vägval.
          </p>
          <p xml:id="i-EvGACr1SLyG9fJdFNmL5tu">
            Det har diskuterats huruvida omskärelse är ett så skadligt ingrepp
            att det motiverar inskränkning av religionsfriheten, som skyddas
            av grundlag och Europakonventionen. Socialstyrelsen har på uppdrag
            av regeringen utkommit med en rapport om omskärelse av pojkar
            (S2005/7490/SK). I uppdraget har inte ingått att ifrågasätta ingreppet
            utan endast att föreslå åtgärder för att berörda pojkar inte skall
            fara illa. Här framhöll Socialstyrelsen att det gäller en mångtusenårig
            tradition med djupa religiösa motiv och att ett förbud skulle
            innebära en otillåten inskränkning i religionsfriheten.
          </p>
          <p xml:id="i-J4BpmDfFMxymb5KzZAymXb">
            Det finns dock gott om exempel på att djupa religiösa motiv har
            förbjudits eller trängts tillbaka för att skydda barn (och kvinnor)
            exempelvis månggifte, bortgifte av minderåriga flickor, omskärelse
            av flickor och uppsugande med munnen av penisblod efter omskärelse.
            Förhuden fyller inte bara viktig skyddande funktion utan också
            en sexuellt viktig funktion ett borttagande av den har visats
            försämra förmågan till njutning. Längst ut finns dessutom en muskel;
            förhuden är således inte en obetydlig hudslamsa.
          </p>
          <p xml:id="i-QGVsKn595Usab1f3PTtRu6">
            Jag anser att det inte finns ett enda skäl till att låta religionsfriheten
            övertrumfa barnkonventionen i detta avseende, precis som det inte
            finns skäl att låta någon slå sina barn med hänsyn till religionsfriheten
            bara för att det påbjuds i Gamla testamentet (se t.ex. Ordspråksboken
            13:24 eller 23:1314). Ett annat exempel som kanske är mer relevant
            är problemet med Jehovas vittnen och deras religiöst grundade
            motstånd mot att ta emot blod och blodprodukter. Det är en sedan
            flera år etablerad praxis att barn till Jehovas vittnen som förvägras
            sådan livräddande behandling av sina föräldrar kan tvångsomhändertas
            och behandlas mot föräldrarnas vilja. Detta gäller även barn som
            är så stora att de själva kan uttrycka sig. I omskärelsedebatten
            talar vi om spädbarn. Skall inte samhället kunna skydda dem från
            skada på liknande sätt?
          </p>
          <p xml:id="i-62UYmC5mUum31DCK7aVBGs">
            Det är ett faktum att huvuddelen av Sveriges barnkirurger vägrar
            att utföra ingreppet och att barnkirurgernas ordförande Gunnar
            Göthberg uttalar att omskärelse på pojkar är ett övergrepp på
            en försvarslös individ som saknar medicinsk grund. Socialstyrelsens
            förre generaldirektör, Kjell Asplund, påpekade för regeringen
            att den nuvarande lagen om omskärelse av pojkar strider mot den
            vid den tiden kommande och från januari 2009 gällande diskrimineringslagstiftningen
            inom sjukvård. Pojkar skall ha samma rätt till skydd för sina
            könsorgan som flickor har, annars är det könsdiskriminering inom
            sjukvård. För övrigt torde omskärelse av pojkar också vara ett
            grundlagsbrott: regeringsformen 2 kap. 6 §: Varje medborgare är
            gentemot det allmänna skyddad mot påtvingat kroppsligt ingrepp.
          </p>
          <p xml:id="i-M4FwYMSF9cakUMTgCiJkXk">
            Man kan även notera Yngve Hofvanders synpunkter på Socialstyrelsens
            resonemang om barnets rättigheter:
          </p>
          <p xml:id="i-VzrzTjjMAx59rThozARAj2">
            SoS diskuterar vidare om konsekvensen för barnen av sitt förslag
            och säger bl.a.: Barnets rätt att göra sig hört och få sina åsikter
            respekterade (Art 12 Barnkonventionen) kan anses åsidosatt, men
            det är en värdering och kan diskuteras. Och ännu värre: Det kan
            finnas en intressekonflikt mellan barnets självbestämmande och
            föräldrarnas övertygelse. Det är dock en värderingsfråga. Den
            här konflikten är beskriven utifrån västeuropeisk eller kristen
            diskurs. Ett sådant cyniskt och barnfientligt uttalande borde
            inte få förekomma i en offentlig SoS-rapport. Antingen har barnet
            rätt att göra sig hört eller så förnekas barnet denna rätt.
          </p>
          <p xml:id="i-Hk5MEDPYuSNwDZLbXeYmnp">
            Den svenska lagen innehåller i dagsläget en anmärkningsvärd passus,
            nämligen att den lille pojken skall tillfrågas om han är med på
            sina föräldrars begäran om att operera bort hans förhud, och skall
            då kunna säga nej. Socialstyrelsen förklarar detta som att pojken
            har vetorätt. Detta är en helt meningslös tes, då nästan alla
            som skall omskäras är småbarn och därmed knappast kan inlägga
            sitt veto, än mindre veta om att de har vetorätt. Det är självfallet
            ett fullständigt orimligt ansvar att lägga på ett litet barn,
            som dessutom rimligen följer sina föräldrars råd och traditioner.
            Det är svårt att se denna absurda skrivning som något annat än
            bevis på ett dåligt samvete hos lagstiftaren.
          </p>
          <p xml:id="i-QENJToBixr2sNCmrWgTP7j">
            Vid en förfrågan hos riksdagens utredningstjänst framkommer följande.
            Socialstyrelsen har haft i uppdrag att rapportera effekterna av
            lagen, vilka redovisades i oktober 2005 i rapporten Omskärelse
            av pojkar, effekter av lagen. Socialstyrelsen konstaterar att
            ett fåtal personer (fem) har sökt tillstånd enligt lagen, och
            för närvarande är endast två av dessa verksamma, båda från den
            judiska församlingen. Socialstyrelsen anför att omskärelse av
            pojkar som är äldre än två månader enligt lagen inte får utföras
            av annan än legitimerad läkare. Inom judendomen utförs omskärelse
            av pojkar under de första levnadsveckorna, varför det företrädesvis
            är personer från de judiska församlingarna som har ansökt om tillstånd.
            I andra trossamfund omskärs pojkar när de är något äldre. Socialstyrelsen
            anser sig inte ha någon möjlighet att bedöma omfattningen av denna
            verksamhet.
          </p>
          <p xml:id="i-X8oMeu3BpFEiX7oiFtAJKu">
            Enligt Socialstyrelsen har lagen inneburit att styrelsen fått
            viss kännedom om den omskärelseverksamhet som utförs av personer
            utanför den legitimerade hälso- och sjukvårdspersonalen. Lagen
            har inneburit en viss förbättring av smärtlindringen hos verksamma
            personer med tillstånd, då dokumentationsskyldigheten enligt patientjournallagen
            (1985:562) för den legitimerade personal som medverkar vid smärtlindringen
            möjliggör uppföljning av smärtlindringen och metoder för denna.
            Lagen har vidare gett Socialstyrelsen möjligheter att bedriva
            tillsyn av dem som ansökt om tillstånd, vilket har förbättrat
            såväl hygienrutiner som dokumentation av smärtlindringen.
          </p>
          <p xml:id="i-BnJnM8bU7wahxDEB7VJnMU">
            Socialstyrelsen uppger sig ha indikationer på att det förekommer
            omskärelse av framför allt pojkar i förskoleåldern utanför hälso-
            och sjukvården. Omfattningen av denna verksamhet har Socialstyrelsen
            ingen möjlighet att bilda sig någon uppfattning om.
          </p>
          <p xml:id="i-Sw5JmBM24VGNrHBnBb5PsT">
            Mot denna bakgrund drar Socialstyrelsen slutsatsen att lagen
            inte har haft avsedd effekt som skydd mot att pojkar kommer till
            skada i omskärelseverksamheten som helhet.
          </p>
          <p xml:id="i-Ufc2JKJq4gLVUdeRNkMSAZ">
            Vi vet också att den förra regeringen gav Socialstyrelsen i uppdrag
            att analysera varför företrädesvis pojkar i förskoleåldern omskärs
            av personer utanför hälso- och sjukvården.
          </p>
          <p xml:id="i-CJpb8hjmdZsXNM269q5Hb1">
            I mars 2007 lämnade Socialstyrelsen rapporten där man närmare
            analyserar varför vissa pojkar omskärs av personer utanför hälso-
            och sjukvården samt lämnar förslag på åtgärder som syftar till
            att förebygga att ingen pojke far illa inom omskärelseverksamheten
            som helhet. Den rapporten bereds nu inom Regeringskansliet. I
            socialutskottets betänkande 2007/08:SoU14 skriver man: Socialstyrelsens
            rapport Omskärelse av pojkar från mars 2007 bereds inom Regeringskansliet.
            Utskottet anser inte att detta arbete bör föregripas.
          </p>
          <p xml:id="i-ENu8e63uUvfoXKBoA75kJc">
            Riksdagen uttalade, när lagen om omskärelse av pojkar antogs
            2001, en förhoppning om att debatten hålls livlig så att en attitydförändring
            sker hos berörda grupper. Och att omskärelse på sikt försvinner.
          </p>
          <p xml:id="i-SCyo84YdPkuSesqqNxcfu5">
            Jag välkomnar Socialstyrelsens rapport och vill att regeringen
            ser över möjligheten att påskynda beredningen. Min uppfattning
            är fortsatt att omskärelse bara skall få genomföras när pojken
            själv kan ge uttryck för sin egen övertänkta uppfattning i frågan.
            Med beaktande av det anförda måste könsstympning av små pojkar
            förbjudas. Omskärelse skall bara få genomföras när pojken själv
            kan ge uttryck för sin egen övertänkta uppfattning i frågan. Om
            omskärelse skall göras bör denna anstå tills barnet fyllt 18 år
            och självt kan bestämma. Det vore sorgligt om Sverige internationellt
            skulle framstå som en bakåtsträvande nation i stället för att
            aktivt verka för att skydda barns rätt i barnkonventionens anda.
            Trots en sådan lagstiftning som den jag föreslår är det viktigt
            att slå fast att alla medicinskt motiverade ingrepp är tillåtna.
            Detta bör framgå av lagtexten.
          </p>
        </div>
        <div type="motSignatures">
          <list>
            <item xml:id="i-DGaiFmyQYdVqEART1GY9pD" who="i-9Kt7koTgzUZUA9ovNXYdWj">
              Marietta de Pourbaix-Lundin (M)
            </item>
          </list>
        </div>
      </div>
    </body>
  </text>
</TEI>
