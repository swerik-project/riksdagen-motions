<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-00249">
  <teiHeader>
    <fileDesc>
      <titleStmt>
        <title>med anledning av skr. 2014/15:146 Förebygga, förhindra och försvåra - den svenska strategin mot terrorism</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:249 av Beatrice Ask m.fl. (M)</title>
          <idno type="rdwebb">H302249</idno>
          <rs type="number">249</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H302249/text</ref>
          <ref type="dokument_url_html">http://data.riksdagen.se/dokument/H302249</ref>
          <ref type="dokumentstatus_url_xml">http://data.riksdagen.se/dokumentstatus/H302249</ref>
          <ref type="docx">http://data.riksdagen.se/fil/EA0DC716-2ED7-4DE8-986A-F23FFE441FD4</ref>
          <ref type="pdf">http://data.riksdagen.se/fil/9963553C-9263-425E-9781-D338A28FCB26</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-3HxEFXDaBqsMwwWWabybdY</idno>
            <name>Pia Hallström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4y7GjXCCNW35Hr2pgVapP6" type="basedOn"/>
        <correspContext corresp="i-4y7GjXCCNW35Hr2pgVapP6">
          <ref>Skrivelse 2014/15:146</ref>
        </correspContext>
        <correspAction xml:id="i-QjVqVAyUxJYHvtdm855aoU" type="signed"/>
        <correspContext corresp="i-QjVqVAyUxJYHvtdm855aoU">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-NiuBLX8hzt3w2Uyev12Wbt"/>
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3HxEFXDaBqsMwwWWabybdY"/>
          <note type="signatory" corresp="i-3yGB8i2p5vZhm4Sy536rgC"/>
        </correspContext>
        <correspAction xml:id="i-JwP1119TpqNB7BFfzcQdLC" type="submitted">
          <date when="2015-09-30"/>
          <time when="16:29:10"/>
        </correspAction>
        <correspAction xml:id="i-5foATBtERnWtarVKQi6Xab" type="dismissed">
          <date when="2015-10-01"/>
        </correspAction>
        <correspAction xml:id="i-Xx8Lyowk4HeuEnVZjeYoSg" type="reviewed">
          <date when="2015-10-01"/>
          <time when="13:40:25"/>
        </correspAction>
        <correspAction xml:id="i-XRgMWPG57YRbTFQYTdefc4" type="referred">
          <date when="2015-10-02"/>
        </correspAction>
        <correspAction xml:id="i-Su5WQYdiDQh9nbnqMt2NJv" type="assigned">
          <date when="2017-05-31"/>
          <time when="12:27:32"/>
        </correspAction>
        <correspContext corresp="i-Su5WQYdiDQh9nbnqMt2NJv">
          <ref type="assignedTo">Justitieutskottet</ref>
        </correspContext>
        <correspAction xml:id="i-9Y6zXxqUTj64w9sLyBvK4B" type="behandlas_i"/>
        <correspContext corresp="i-9Y6zXxqUTj64w9sLyBvK4B">
          <ref type="uppgift">2015/16:JuU7</ref>
          <ref type="ref_dok_id">H301JuU7</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU7</ref>
          <ref type="ref_dok_titel">Förebygga, förhindra och försvåra - den svenska strategin mot terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:249 av Beatrice Ask m.fl. (M) med
          anledning av skr. 2014/15:146 Förebygga, förhindra och försvåra
          – den svenska strategin mot terrorism
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NxK2K8t7MYe2EzGECW8EiP">
            Förslag till riksdagsbeslut
          </head>
          <list style="ol">
            <item xml:id="i-Qm5azskxTtF7xb8q43kxXT">
              Riksdagen ställer sig bakom det som anförs i motionen om att
              regeringen ska ta fram en konkret handlingsplan för det förebyggande
              arbetet mot radikalisering och terrorism och tillkännager detta
              för regeringen.
            </item>
            <item xml:id="i-RW9biLufUatVM6xTrEEAG5">
              Riksdagen ställer sig bakom det som anförs i motionen om Säkerhetspolisens
              behov av nya verktyg för att upptäcka och utreda terroristbrott,
              exempelvis möjligheten till hemlig dataavläsning, och tillkännager
              detta för regeringen.
            </item>
            <item xml:id="i-SkAhvPTzUrNw1zzeyS5knq">
              Riksdagen ställer sig bakom det som anförs i motionen om vikten
              av att Säkerhetspolisen stärker sin förmåga att möta det ökande
              hotet främst vad avser radikalisering och återvändare, och riksdagen
              tillkännager detta för regeringen.
            </item>
            <item xml:id="i-FcHyajW47D7CwS5X1i9R4Q">
              Riksdagen ställer sig bakom det som anförs i motionen om att
              Nationella insatsstyrkan ska ha tillräcklig operativ förmåga och
              kunna agera i samband med terroristangrepp på flera geografiska
              platser samtidigt och tillkännager detta för regeringen.
            </item>
            <item xml:id="i-7ArzFcdrDZHMG5D2ucsECS">
              Riksdagen ställer sig bakom det som anförs i motionen om att
              Sverige bör prioritera ett bättre och mer effektivt samarbete
              mot terrorism inom Europeiska unionen och tillkännager detta för
              regeringen.
            </item>
            <item xml:id="i-QhSnSYon47hGGM62qP54LZ">
              Riksdagen ställer sig bakom det som anförs i motionen om att
              ge Ekobrottsmyndigheten och Skatteverket ett särskilt uppdrag
              för att utreda finansiering av terrorism och tillkännager detta
              för regeringen.
            </item>
            <item xml:id="i-741RVtXnnwW7pftgwUVJ12">
              Riksdagen ställer sig bakom det som anförs i motionen om att
              öka förutsättningen för internationella åklagarkammaren i Stockholm
              att kunna utreda terroristbrott och krigsbrott och tillkännager
              detta för regeringen.
            </item>
            <item xml:id="i-Um2VgaqTNZANxvvHJ515aW">
              Riksdagen ställer sig bakom det som anförs i motionen om att
              hindra människor att resa till oroshärdar för att ansluta sig
              till terroriststämplade organisationer och om att skärpa reglerna
              för passhantering och tillkännager detta för regeringen.
            </item>
            <item xml:id="i-PGSkQ7FhA316iYqmSXCXZm">
              Riksdagen ställer sig bakom det som anförs i motionen om att
              se över möjligheten att i svenska pass skriva in ett förbud mot
              att besöka vissa länder i syfte att förhindra deltagande i terroristaktiviteter
              samt att öka möjligheterna att tillfälligt omhänderta pass i syfte
              att förhindra terrorism och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-TtmXPs2FrxaL3JdXW2W2cB" type="h1">
            Motivering
          </head>
          <p xml:id="i-H6VvHYuqnSQ1Ywhn1U5qaG">
            Det är positivt att regeringen har lagt fram en uppdaterad strategi
            mot terrorism. Efter att alliansregeringen lade fram en liknande
            skrivelse 2012 har mycket hänt. Samhällsutvecklingen och det ökade
            hotet i vår omvärld gör att en uppdatering är såväl nödvändig
            som angelägen.
          </p>
          <p xml:id="i-AU8HBb6fs3DJB1Qq7srgpQ">
            Skrivelsen syftar till att ge en samlad bild av det arbete som
            behövs, men anger också regeringens syn på olika insatser. Regeringens
            skrivelse fokuserar på det förebyggande arbetet, men redovisar
            få konkreta åtgärder som effektivt kan bekämpa terrorism och motverka
            radikalisering. Vi moderater vill peka på betydelsen av konkreta
            åtgärder, såväl förebyggande som repressiva sådana. Vi vill särskilt
            understryka att brottsbekämpande myndigheters förmåga och kapacitet
            att förhindra terrorbrott behöver utvecklas, vilket i sin tur
            leder till ett behov av skarpa lagstiftningsförslag.
          </p>
          <p xml:id="i-AiaWyPaeT1RkfmJNmNMhXr">
            Radikalisering, våldsbejakande extremism och terrorism utgör
            ett stort hot mot såväl människor som stater och ytterst mot de
            värderingar som vårt samhälle vilar på. Vi har sett alltför många
            exempel på våldsbejakande extremism och blodiga terrorattentat
            både i Europa och i andra delar av världen. Attentatet mot tidningen
            Charlie Hebdos redaktion i Paris är ett exempel, attentaten i
            Köpenhamn ett annat. I Sverige genomfördes en sprängning på Drottninggatan
            år 2011, vilket föranledde Säkerhetspolisen att höja hotbilden
            mot Sverige. Hotbilden har inte sänkts sedan dess.
          </p>
          <p xml:id="i-XB2vePngKiALoiJ8967puG">
            Under våren och sommaren har vi följt rapporteringen om svenskar
            som reser till bland annat Syrien och Irak för att ge sitt stöd
            till och kriga för Islamiska staten i Syrien och Levanten (Isil).
            Exemplen på svenskar som utför, planerar eller deltar i terroristhandlingar
            eller terroristträning i de aktuella länderna har varit flera.
            Säkerhetspolisen bedömer att 300 personer har rest från Sverige
            till Irak och Syrien för att strida med Isil. Fyrtio av dem har
            dödats och 80 har återvänt till Sverige, enligt de senaste rapporterna.
          </p>
          <p xml:id="i-VpXxiki2FY9sNQb6xURdyz">
            Personer som reser för att strida med terroriststämplade organisationer
            utgör ett allvarligt hot också mot Sverige. Det finns goda skäl
            att anta att flera återvänder efter att ha begått krigsbrott och
            med förmåga att utföra terrorhandlingar även här i landet. Rättsvårdande
            myndigheter behöver en stark och adekvat förmåga att kunna möta
            det hot som dessa individer utgör, samtidigt som det förebyggande
            arbetet måste utvecklas. Sverige får inte blunda för en utveckling
            som utgör ett ytterst allvarligt hot mot den öppenhet och de fri-
            och rättigheter vi tar för givna.
          </p>
          <p xml:id="i-ANG5Dwb3yC1eFZx36h7Csn">
            Det är viktigt att säkerställa att svenska pass inte kommer på
            drift och kan utnyttjas av människor som reser falskt för att
            för att ansluta sig till terroriststämplade organisationer såsom
            Isil. Reglerna för att få nya pass när sådana förkommit måste
            skärpas. Närmare 60 000 borttappade pass anmäldes 2013. Det kan
            inte uteslutas att en del av dessa används för att underlätta
            för extremister att resa ut och in i landet. Polisen ska därför
            kunna kalla till samtal andra gången man anmäler sitt pass försvunnet
            och ansöker om ett nytt. I Finland har man ett liknande tillvägagångssätt
            som bedöms fungera väl.
          </p>
          <p xml:id="i-8LJH6EYnAu2NcKUUdQJsdc">
            Det bör också prövas om högre avgifter kan minska omsättningen
            av pass. I dag kostar det 350 kronor att få ett pass utfärdat.
            En person bör bara kunna få ett pass utfärdat till den kostnaden
            under en femårsperiod. Ett andra pass ska kosta mer. Ansöker man
            om ett tredje pass bör avgiften höjas rejält.
          </p>
          <p xml:id="i-KekEfeqRm7uWJ3S5psu29a">
            Det bör bli möjligt att tillfälligt omhänderta pass för att stoppa
            planerade resor i syfte att delta i strid eller vapenträning utomlands
            för terroriststämplade organisationer när sådant resande kriminaliseras.
            Vi vill också utreda om det som en åtgärd visavi återvändare ska
            skrivas in tillfälliga reseförbud för inresa till vissa länder
          </p>
          <head xml:id="i-9rT7RZkvhy8MZXw37WZAug" type="h1">
            Ta fram en konkret handlingsplan för det förebyggande arbetet
          </head>
          <p xml:id="i-WiQtTM4fMZW1a9nj8WtTJW">
            Regeringen framhåller betydelsen av förebyggande arbete och anger
            att ett särskilt fokus ligger på området ”Förebygga”. Trots detta
            saknar strategin allt annat än hänvisningar till sådant kan sägas
            vara traditionella brottsförebyggande insatser – främst inriktade
            mot ungdomar – och som egentligen inte har någon bäring på de
            specifika utmaningar som finns för att kunna förebygga och motverka
            radikalisering och våldsbejakande extremism.
          </p>
          <p xml:id="i-FgKhN7y37Hhi1T1cYmhwbB">
            Det förbyggande arbetet bör ske på bred front och omfatta ett
            antal olika åtgärder. Allmänt sett behöver kunskapen öka i samhället
            – och framförallt hos offentliga aktörer – om vad som kan utlösa
            processer som leder till radikalisering.
          </p>
          <p xml:id="i-MUzFTrc1Yxkf8uTRLMCysc">
            Uppbyggandet av kunskap bör ta sikte på hur radikalisering kan
            upptäckas på ett tidigt stadium. Sådana kunskaper är särskilt
            värdefulla för dem som arbetar i skolan, hos kommunala myndigheter
            och hos andra aktörer som kommer i kontakt med ungdomar i miljöer
            där radikalisering kan förekomma.
          </p>
          <p xml:id="i-6jequHY9TD26RKS2gCuq47">
            På ett allmänt plan är det också betydelsefullt att motverka
            faktorer som skapar en känsla av utanförskap och att erbjuda goda
            möjligheter för var och en att utöva sin övertygelse på ett för
            samhället godtagbart sätt.
          </p>
          <p xml:id="i-6rGbggUQPucPWgFMHYJArv">
            Det förebyggande arbetet bör konkretiseras genom att olika typer
            av insatser identifieras och att det utarbetas en handlingsplan
            för hur det förebyggande arbetet ska bedrivas där det också framgår
            vem som har ansvar för vad.
          </p>
          <head xml:id="i-XmKPLHgZZXxLqUryviimgF" type="h1">
            Ge Säkerhetspolisen verktyg för att kunna upptäcka och utreda
            terroristbrott
          </head>
          <p xml:id="i-62ZuVcrdUhxMCjtr9yNKHe">
            Säkerhetspolisen har huvudansvaret för att bekämpa terrorism.
            Det ligger i sakens natur att personer som ägnar sig åt terroristrelaterad
            verksamhet inte gör det öppet. Polisen måste därför kunna använda
            hemliga tvångsmedel för att utreda sådan verksamhet. Den tekniska
            utvecklingen går snabbt framåt, vilket utnyttjas och medför nya
            utmaningar för Säkerhetspolisen.
          </p>
          <p xml:id="i-TPWas8og2AdfdQ7zFxLwdh">
            Säkerhetspolisen måste därför ges nödvändiga verktyg för att
            motverka terrorismrelaterad brottslighet och för att lagföring
            av sådan brottslighet ska kunna ske. När exempelvis kriminalisering
            av resande för att delta i strid eller vapenträning för terroriststämplade
            organisationer införs måste Säkerhetspolisen ha rimliga möjligheter
            att kunna säkra bevisning. Om detta inte är möjligt i praktiken
            blir lagstiftningen verkningslös.
          </p>
          <p xml:id="i-PjBdb94yz6tYSxEdCBUMEF">
            Moderaterna vill att Säkerhetspolisen ska få tillgång till information
            från signalspaning under förundersökning för att kunna säkra bevisning
            mot personer som gör sig skyldiga till terrorismrelaterad brottslighet.
            Säkerhetspolisen bör också få tillgång till hemlig dataavläsning,
            vilket innebär möjligheter att läsa krypterad datatrafik för att
            kunna säkra bevisning mot personer som gör sig skyldiga till terrorismrelaterad
            brottslighet
          </p>
          <p xml:id="i-TDq67QMV8ugah8MBo35mHo">
            Nya befogenheter vad gäller hemliga tvångsmedel ska utformas
            så att alla rättssäkerhetsgarantier kan uppfyllas. Detta innebär
            krav på adekvata kontroll- och uppföljningsmekanismer och att
            hänsyn tas till människors personliga integritet.
          </p>
          <p xml:id="i-WW2hZ6jjJXiZsYEVS7MZAw">
            Återvändare som rest och deltagit i terroristverksamhet utomlands
            utgör en stor utmaning för samhället. Vi är överens med regeringen
            om behovet av att ge myndigheten ökat anslag för att fortsätta
            och vidareutveckla arbetet mot terrorism och stärka skyddet för
            vitala samhällsfunktioner. Utmaningarna är emellertid stora och
            vi avser att i budgetmotionen pröva om ytterligare tillskott ska
            förordas.
          </p>
          <head xml:id="i-5EbkaMYYAJWonKdoEnTiVE" type="h1">
            Säpo måste samarbeta med Polisen och andra myndigheter
          </head>
          <p xml:id="i-AxSR5TzGUTtBdErV3QYnDt">
            I skrivelsen pekar regeringen på resurser från polisregionerna
            som en förlängning av det arbetet Nationella insatsstyrkan gör.
            Därutöver framhåller regeringen att Sverige vid behov ska kunna
            inhämta stöd från motsvarande styrkor från andra EU-länder. Vi
            moderater anser emellertid att det behövs en uppgradering av vår
            nationella förmåga. Bland annat vill Moderaterna öka Nationella
            insatsstyrkans operativa förmåga och kapacitet att möta terroristangrepp
            på flera geografiska platser samtidigt.
          </p>
          <p xml:id="i-GkSPagiqgVQSrJHiVSMNiz">
            I skrivelsen talar regeringen också om vikten av samverkan mellan
            Polisen, Säkerhetspolisen och Försvarsmakten för att möta en eventuell
            terrorattack i Sverige. Alliansregeringen tog initiativet till
            att ett sådant samarbete kunde implementeras redan i den förra
            terrorismstrategin och det är viktigt att arbetet fortsätter både
            när det gäller övning och kapacitetsuppbyggnad. Lagen (2006:343)
            om Försvarsmaktens stöd till polisen vid terrorismbekämpning ger
            det lagstiftningsmässiga stödet för ett sådant samarbete.
          </p>
          <p xml:id="i-vKAkZG3tCmxNfgBf5rQwk">
            Det är viktigt att säkerställa att den internationella åklagarkammaren
            i Stockholm har rätt resurser, exempelvis tillräckligt med specialpoliser
            som kan bistå i utredningarna. Åklagare har varnat för att krigsförbrytare
            kan gå fria i Sverige för att det finns för få poliser som utreder
            de misstänkta brotten. Detta är inte acceptabelt. På internationella
            åklagarkammaren i Stockholm arbetar exempelvis sex åklagare tillsammans
            med åtta specialpoliser för att utreda misstänkta terroristbrott
            och krigsbrott.
          </p>
          <head xml:id="i-8T3QVgZPsR9PNpL7Ym8Ra1" type="h1">
            Säkerställ ett effektivt antiterrorsamarbete
          </head>
          <p xml:id="i-FVUCA4pcznGDLi7oyUevPR">
            Internationella samarbeten mot terrorism måste ha hög prioritet.
            I strategin skriver regeringen att det förebyggande arbetet ska
            vara i fokus för Sveriges internationella arbete mot terrorism
            och att det arbetet ska ske inom ramen för FN.
          </p>
          <head xml:id="i-Drbmx4KFhqwW8AERVXcXVa" type="h1">
            Moderaterna menar att fokus borde vara att säkerställa ett bra
            och fungerande samarbete inom EU.
          </head>
          <p xml:id="i-WZt73L4FKMXnywKE3w1Nu8">
            Arbetet på EU-nivå när det gäller frågor om radikalisering och
            deltagande i terroristverksamhet behöver fördjupas. Samarbetet
            inom Europol, som inrättats för att förbättra polissamverkan mellan
            EU:s medlemsländer i syfte att bekämpa bland annat terrorism,
            bör förbättras. Sverige behöver också skapa och utveckla kontakter
            med transitländer och andra nyckelländer när det gäller resande
            till oroshärdar.
          </p>
          <head xml:id="i-BWAh6QYVq5kGs5kTHsZMo9" type="h1">
            Motverka finansieringen av terrorism
          </head>
          <p xml:id="i-XDgaJqMRfGFUCikEraBXuN">
            För att svara upp mot behovet av en effektiv bekämpning av terrorism
            är det viktigt att även komma åt finansieringen. Vi anser att
            ett viktigt steg i att förstärka arbetet mot terrorism och radikalisering
            är att ta krafttag mot finansieringen av terrorism.
          </p>
          <p xml:id="i-DaV4dorqHofWpqZtGDpJvr">
            I rapporten ”Finansiering av terrorism – En nationell riskbedömning”
            har den svenska riskbilden utretts på uppdrag av alliansregeringen.
            I den framgår att Ekobrottsmyndigheten och Skatteverket bedriver
            underrättelsearbete inriktat mot ekonomisk brottslighet, men att
            de inte särskilt letar efter finansiering av terrorism. Det framgår
            också att det är en sårbarhet för underrättelsearbetet mot finansiering
            av terrorism att Skatteverkets och Ekobrottsmyndighetens förmåga
            till ekonomiskt underrättelsearbete inte utnyttjas i detta syfte
            och att sannolikheten är lägre att terrorismfinansieringsupplägg
            kartläggs än den annars hade varit.
          </p>
          <p xml:id="i-4aVNwVvKztf3PqePWvCSWe">
            Därför vill Moderaterna att Ekobrottsmyndigheten och Skatteverket
            ska få ett särskilt uppdrag att utreda finansiering av terrorism.
            Vi har avsatt medel till Ekobrottsmyndigheten och Skatteverket
            för detta ändamål.
          </p>
        </div>
        <div type="motSignatures">
          <list>
            <item xml:id="i-V7oiisBwEkz7p8y87rdvn6" who="i-PRHkYxGCaT2cbJpjjfnRtn">
              Beatrice Ask (M)
            </item>
            <item xml:id="i-2SnMFMqu4SJwga4d7e51AQ" who="i-NiuBLX8hzt3w2Uyev12Wbt">
              Krister Hammarbergh (M)
            </item>
            <item xml:id="i-MRdH7TdtthDPpYi97ANXrk" who="i-Ey2xJ5PQcAYBGtnz2AK3qu">
              Anti Avsan (M)
            </item>
            <item xml:id="i-KBREfBMbhohCPaaPTRnzuL" who="i-DGcLR21cjcBjrD374xbmmM">
              Ellen Juntti (M)
            </item>
            <item xml:id="i-MP7sZfCJRMwEY2MQxiwD5L" who="i-3HxEFXDaBqsMwwWWabybdY">
              Pia Hallström (M)
            </item>
            <item xml:id="i-Wi32HPPS2yMUJHkuG36tia" who="i-3yGB8i2p5vZhm4Sy536rgC">
              Anders Hansson (M)
            </item>
          </list>
        </div>
      </div>
    </body>
  </text>
</TEI>
