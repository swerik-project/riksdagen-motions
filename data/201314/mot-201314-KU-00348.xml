<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00348">
  <teiHeader>
    <fileDesc>
      <titleStmt>
        <title>Personlig integritet och trängselskatt</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Personlig integritet och trängselskatt</title>
          <idno type="rdwebb">H102K348</idno>
          <rs type="number">K348</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K348/text</ref>
          <ref type="dokument_url_html">http://data.riksdagen.se/dokument/H102K348</ref>
          <ref type="dokumentstatus_url_xml">http://data.riksdagen.se/dokumentstatus/H102K348</ref>
          <ref type="doc">http://data.riksdagen.se/fil/6E5C566E-D176-4755-AB87-8DF353445F7D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ft5Y5YRbqWQSF2n22vJV8s" type="signed"/>
        <correspContext corresp="i-Ft5Y5YRbqWQSF2n22vJV8s">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-9mZgr8mv1p8UWk8vkLcuvj" type="numbering">
          <date when="2013-10-07"/>
        </correspAction>
        <correspAction xml:id="i-92joW1ZFaKazdnVaQibMP8" type="submission">
          <date when="2013-10-04"/>
        </correspAction>
        <correspAction xml:id="i-ULUMcjVaTxJyADPcR325bu" type="transfer">
          <date when="2013-10-04"/>
        </correspAction>
        <correspAction xml:id="i-VACQoJwFUuj6yVQMsqFrCG" type="assigned"/>
        <correspContext corresp="i-VACQoJwFUuj6yVQMsqFrCG">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FQWr9uS9iA4XEeYT6AHnCG" type="motHeader"/>
      <div xml:id="i-5qNCJMeCsciPaR6FmHa3z3" type="motBody">
        <div xml:id="i-Hv9qkUyEP6xK24kjXFBCRv" type="motProposal" subtype="förslag">
          <head xml:id="i-89aPBnDXBuUNas94gHn7Xz">
            Förslag till riksdagsbeslut
          </head>
          <list xml:id="i-SQ7BG47noyCKRBDPtMEw84" style="ol">
            <item xml:id="i-FQUJL6S75wwTcmQxk7xPac">
              Riksdagen tillkännager för regeringen som sin mening vad som
              anförs i motionen om att av integritetsskäl införa ett kontantbetalningsalternativ
              vid betalning av trängselskatt eller trängselavgifter.
            </item>
            <item xml:id="i-BKB72ax7BueidRJrsGnyr9">
              Riksdagen tillkännager för regeringen som sin mening vad som
              anförs i motionen om att införa ett förtydligande i 2009 års offentlighets-
              och sekretesslag 9 och 10 kap. om att utlämnande av uppgift om
              beslut i trängselskatteärende till annan myndighet inte är tillåtet.
            </item>
          </list>
        </div>
        <div xml:id="i-2g6uD43ehxWyKNxuvR1iQd" type="motContent">
          <head xml:id="i-786LrniPkLp1hkLgoMNhgR" type="h1">
            Motivering
          </head>
          <p xml:id="i-EPr5fqPxVuN4qPcyUNj521">
            Riksdagen har med beslut vid riksmötena 2004, 2006 och 2010 möjliggjort
            införandet av trängselskatt med början i Stockholms kommun den
            3 januari 2006, permanent från den 1 januari 2007, och i Göteborgs
            stad den 1 januari 2013.
          </p>
          <p xml:id="i-KgonpFcoRmMzg7vJXDxoK9">
            Skatteuttaget, möjligen i framtiden omvandlad till avgift, torde
            bli en omfattande finansieringskälla för infrastruktinvesteringar
            efter att ha införts som miljöskatt.
          </p>
          <p xml:id="i-VFK1b1f9FwXJ2PKJZoTztA">
            Det kan inte heller uteslutas – utan snarast hållas för troligt
            trots den tydliga ändamålsglidningen i motiveringen för införandet
            2004 – att denna statliga finansieringskälla, redan använd för
            att finansiera Förbifart Stockholm i Stockholms län och Västpaketet
            i Västra Götalandsregionen – och aviserad som finansiering av
            den blivande tunnelbanan till Nacka och Barkarby – kan komma att
            införas på många fler ställen i vårt land.
          </p>
          <p xml:id="i-PQLDB2odciCieTwdPEpChu">
            Närmast på tur tycks stå avgift för att åka över den nya bron
            över Sundsvallsfjärden, att passera den nybyggda bron över Motala
            ström i Motala kommun eller bron över Skurusundet i Nacka stad;
            att den skatten – eller avgiften – skulle kunna motiveras av trängselskäl
            i dessa fall faller på sin egen orimlighet.
          </p>
          <p xml:id="i-8qubTktEsgHrMazTE2pNbu">
            Också den nya Skurubron över Skurusundet inom Nacka stad, tycks
            bli finansierad med skatt eller avgift. Där kompliceras dock införandet
            av att boende i delar av Nacka stad, bortom Skurusundet, liksom
            samtliga vägresenärer i Värmdö kommun, som saknar annan landförbindelse
            med Stockholm än via Skurusundet, kan få betala två skatter och/eller
            avgifter för att komma till eller från hemkommunen.
          </p>
          <p xml:id="i-CmLRejkA87NyKw6WqbTn6e">
            Sedan 1 juli 2000 tas ju avgifter också ut för nyttjande av Öresundsbron,
            dock är det ingen skatt och ingen fordonsregistrering förekommer
            heller därstädes.
          </p>
          <p xml:id="i-NL9EuCAfsg73nm2pH9Jcbc">
            Beslutet att med avgifter under 20 år från 1993 finansiera Rödöbron
            i Jämtland pågick åren 1993–1999, alltså sex år, innan regeringen
            upphävde beslutet. Avgiften blev ett ekonomiskt fiasko, finansieringen
            med direkta trafikskattemedel blev nödvändig eftersom bron kom
            att ratas av allt fler bilister. Registrering av passerande fordon
            förekom inte.
          </p>
          <p xml:id="i-27hvevjHT7ta1qwWZzgKv1">
            Sannolikheten talar nu för att så kallad trängselskatt eller
            trängselavgifter kan komma att införas på fler ställen i landet.
            Närmast i tur kan tänkas ligga flygplatsen Arlanda i Sigtuna kommun,
            med det uttalade syftet att minska koldioxidutsläppen. Huruvida
            ett fordon som åker till och från Arlanda skall registreras, kan
            komma att bli en intressant integritetsfråga i framtiden.
          </p>
          <p xml:id="i-C2GxMpmMuciS2XmyMVFq4E">
            Hur det än blir, så är det uppenbart att skattebeslut eller avgifter
            i trafiken inte bara är en finansieringsfråga utan också en integritetsfråga.
          </p>
          <p xml:id="i-RskQs6kjsgpmmA6gHokdtr">
            Det är alltså uppenbart att en ändamålsförskjutning för trängselskatten
            inträffat.
          </p>
          <p xml:id="i-V975xmwYaSDo855ozNz4Fh">
            Det motiverar i hög grad att riksdagen – och i synnerhet dess
            konstitutionsutskott, som avslagit alla tidigare motionsyrkanden
            i denna riktning utan motivering (senast 3 maj 2012, motionen
            2012/13:T477 har ännu inte behandlats av det arbetstyngda konstitutionsutskottet
            som i februari 2013 fick överta den från trafikutskottet) – noga
            överväger integritetsaspekterna i fråga om trängselskatter.
          </p>
          <p xml:id="i-Mx6F3zJzPFHARJXAXvDttX">
            De miljöskäl som, utöver rent partipolitiska maktöverväganden,
            motiverade införandet 2004 av områdesskatten i Stockholm har alltså
            vid riksdagsbeslutet 2010 avseende Göteborg förbytts till att
            bli en ren finansieringskälla för ett stort trafikprojekt. Av
            Västpaketet skall 17 miljarder finansieras genom statsbidrag,
            14 miljarder via trängselskatt och knappt 3 miljarder av Göteborgs
            stad samt Västra Götalandsregionen.
          </p>
          <p xml:id="i-FCkqFbVfYWowEYT2TKSVTf">
            Denna ändamålsglidning blev tydlig i Stockholm redan 2007 då
            riksdagen träffade beslut om att nettointäkterna från trängselskatten
            i Stockholm ograverat skall tillföras trafikprojektet Förbifart
            Stockholm – som i huvudsak passerar genom och under andra kommuner
            än Stockholm, främst Solna stad, Ekerö och Botkyrka.
          </p>
          <p xml:id="i-Ncq8vHdWfSkxChfJoVgQQY">
            Konflikten mellan bevarandet av personlig integritet och kostnadsmässig
            effektiv indrivning av trängselskatt (eller trängselavgift), oavsett
            var i landet och hur skatterna eller avgifterna kan komma att
            användas i framtiden, likaså om utlandsregistrerade fordon eller
            ej kan komma att omfattas, är emellertid en realitet.
          </p>
          <p xml:id="i-TQrp6cXFGkwzeTFUiE9jCZ">
            Konflikt mellan skyddet av personlig integritet, att få resa
            vart man vill utan att bli registerad med mindre att man bryter
            mot trafiklagstiftningen, och behovet av ett snabbt, smidigt och
            betalningssäkert betalningssystem, aktualiserar behovet av ett
            kompletterande kontantbetalningsalternativ – utan varje form av
            teknisk registrering av fordonspassage.
          </p>
          <p xml:id="i-KN6R6xR1cuemsBWdZmVphd">
            Riksdagens beslut 2004 att införa trängselskatten i Stockholm
            var ett tidsbegränsat beslut medan 2006 års beslut innebar att
            den infördes permanent i Stockholm från 1 januari 2007. Beslutet
            2010 om införande av trängselskatt i Göteborg, innebär att skatten
            utgår permanent från 1 januari 2013.
          </p>
          <p xml:id="i-YPpKjpMwqxTbRasyWWGPmE">
            Den 9 april 2008 aktualiserade jag i en riksdagsdebatt frågan
            om den personliga integriteten vid betalning av trängselskatt.
          </p>
          <p xml:id="i-VkD7e2DQ3s5gwxsWiNujxL">
            Det vore att kraftigt överdriva att påstå att engagemanget i
            frågan utifrån den aspekt jag ansåg viktig, inegriteten, var noterbart.
            Principer är stundom svåra att debattera.
          </p>
          <p xml:id="i-Sz4WF2DpRjw75B14oqmdb1">
            Bakgrunden var den olustkänsla som infunnit sig hos många, men
            säkert inte alla, över att den personliga integriteten träds förnär
            då beslut om debitering av trängselskatt bygger på total registrering
            av registreringsnummer hos alla fordon som passerar en vägtull,
            skattepliktiga fordon eller inte.
          </p>
          <p xml:id="i-4nZ6Th32PkeRy8Pw4471nf">
            Mot den bakgrunden anser jag att ett kontantalternativ, utan
            varje form av registrering, måste införas. Det behöver självfallet
            inte användas av alla – men bör finnas.
          </p>
          <p xml:id="i-FTsDnFKQACkQNU8EgG22z">
            Frågan blev under 2008 även publikt aktuell sedan en tidning
            genom att begära ut skattebeslut – en offentlig handling – kartlagt
            en på sin ort välkänd persons, en kommunstyrelseordförande, resor;
            vederbörande är sedan 2006 ledamot av Sveriges riksdag. Även kommunstyrelseordföranden
            eller riksdagsledamöter, annars med rätta väl bevakade för sina
            förtroendeuppdrags fullgörande, äger rätt till personlig integritet.
          </p>
          <p xml:id="i-Qybn1gVZjUy8Y6bNTTN1Em">
            Den omedelbara nyttan med kartläggning av vissa fordons eller
            dess innehavares rörelser kan säkert ifrågasättas. Men snart nog
            kan man tänka sig systematiska undersökningar om hur och när exempelvis
            statsrådsfordon och andra publika fordon liksom polismyndigheten
            tillhöriga bilar rör sig, till men för bland annat personsäkerheten.
          </p>
          <p xml:id="i-FhXMMimp2nPjbtFuZX6pRU">
            Undersökningen från en lokal tidning 2008 gav stor lokal publicitet,
            den aktuella tidningen diskuterade på ledarplats ingående den
            uppenbara motsättningen mellan kravet på vidsträckt personlig
            integritet, som är något som skall omfatta alla medborgare, och
            den viktiga journalistiska uppgiften att ingående bevaka folkvaldas
            arbete och i förlängningen deras vandel i utövandet av sina uppdrag.
          </p>
          <p xml:id="i-Lkb9UuXsBaEESbfLiNk8qa">
            Frågan är om kartläggning av resor till och från arbetet kan
            i och för sig sägas ingå i en sådan granskning om vederbörande
            yrkar avdrag enligt inkomstskattelagen för kostnader för intäkternas
            förvärvande; det blir då en offentlig uppgift, i den kan kostnaden
            för erlagd trängselskatt ingå.
          </p>
          <p xml:id="i-LGnbUnH5FtJnkMvjCKVaYb">
            Frågan om andra trängselskattebeslut också skall bli tillgängliga
            publikt är måhända inte lika aktuell, men redan registreringen
            inbjuder uppenbart till möjligheten att nyttja sådana registreringar
            till kartläggning av resor.
          </p>
          <p xml:id="i-M13g8fYJogoKHZnV3YcFLw">
            Ett beslut i samma riktning togs – säkert i god avsikt – av regeringen
            2011. Den beslutade då på framställan från Rikspolisstyrelsen
            att ge polisen tillgång till alla de uppgifter som registrerats
            under en viss tid vid en trängselskattestation i samband med ett
            grovt rån. Platsen för det allvarliga brottet var Lidingö och
            trängselskattestationen var belägen på Stockholmssidan av Lidingöbron.
          </p>
          <p xml:id="i-6wQXeG8XEbE53CecUWgQB3">
            Självfallet skall grova rån – liksom mord, dråp, misshandel,
            inbrott, cykelstölder och vilka brott det vara må – lösas. Brottslighet
            skall med kraft och konsekvens bekämpas, straffen för förövarna
            skall vara sådana att den preventiva effekten för envar skall
            vara tydlig.
          </p>
          <p xml:id="i-GN4RcQQDR16n5SMEsdfgZ">
            Men alla mål helgar icke medlen.
          </p>
          <p xml:id="i-RKP9JRr6jmbaKAGBVks7Ev">
            Regeringens beslut att använda skattebeslut vid trängselskattestationer
            för brottsbekämpning har andra implikationer. Allra viktigast
            är att tilltron till lagstiftarens utfästelser naggats i kanten;
            de flesta kanske inte bryr sig, jag, som var med redan 2004, finner
            det oacceptabelt.
          </p>
          <p xml:id="i-456kSCjHkpkRc2qsj3BV2n">
            Att en ändamålsglidning skulle kunna uppstå misstänkte jag redan
            när det första trängselskattebeslutet togs i riksdagen den 16
            juni 2004. Då infördes en särskild bestämmelse i 1980 års sekretesslag
            (9 kap.), numera 2009 års offentlighets- och sekretesslag, 9 kap.)
            som preciserade att besluten om skatt skall vara tillgängliga
            för alla, varmed förstås att ingen dold beskattning skall kunna
            förekomma, men med detta mycket viktiga integritetstillägg, författat
            på vacker kanslisvenska:
          </p>
          <p xml:id="i-DR1zRp2BYPWX7ZwKNsLrRQ">
            I beslut, varigenom trängselskatt bestäms eller underlag för
            bestämmande av sådan skatt fastställs, gäller sekretessen dock
            endast för uppgift om vilken betalstation bilen har passerat och
            tidpunkten för denna passage.
          </p>
          <p xml:id="i-3Dy8G5REqoTUUSaM9SwvvK">
            Alltså: Uppgifterna om vem som passerade när får bara – just
            bara – användas för att fastställa vilken ägare till varje bil
            som skall beskattas.
          </p>
          <p xml:id="i-Peu5sonZPyn8hPLW5zhxHk">
            När propositionen 2003/04:145 behandlades i skatteutskottet beslöt
            utskottet att ge justitieutskottet möjlighet att yttra sig just
            över integritetsfrågan. Då framförde företrädarna för Moderaterna,
            Folkpartiet, Centerpartiet och Kristdemokraterna farhågor just
            för att integritetskränkningar genom den omfattande trafikregistreringen
            skulle kunna inträffa.
          </p>
          <p xml:id="i-8qD8gx8HdVgy4gYJZ13wpH">
            Dåvarande riksdagsmajoriteten tog beklagligt nog inte intryck
            av detta.
          </p>
          <p xml:id="i-R42BfJQ5TYQP6rgvzqnXDe">
            Jag följde emellertid upp den oro för kartläggning av enskilda
            som företrädarna för de nuvarande regeringspartierna givit uttryck
            för 2004 genom en skriftlig fråga 2005 till regeringen, företrädd
            av dåvarande finansministern Pär Nuder (1 september 2005).
          </p>
          <p xml:id="i-PZA8c2atDxQ9KxYfBHWWse">
            Frågan var exakt denna:
          </p>
          <p xml:id="i-XUCtmcsZDT9JR9gyZimGqF">
            Vilka åtgärder – om några – avser ministern att vidta för att
            försäkra medborgarna om att lagen om trängselskatt inte i något
            avseende kommer att utnyttjas så att den enskildes integritet
            i rörelsehänseende påverkas eller kränks, av enskilda eller av
            myndigheter?
          </p>
          <p xml:id="i-Roh7Txqkij3Woard5ZyTVa">
            Svaret blev: Inga.
          </p>
          <p xml:id="i-JouA535AQTFhqu9D4HRJc7">
            Orsak: Det behövs inte eftersom lagstiftningen är heltäckande.
          </p>
          <p xml:id="i-QGtXo82dGESTM1JpCsiF2y">
            Uppgifter om vem som passerar en betalstation skall inte lämnas
            ut, bara hur mycket enskilda bilägare åläggs betala. Regeringen
            har emellertid 2011 uppenbart tolkat lagen som så att polisen
            kan få tillgång till uppgifterna av spaningsskäl. Det har säkert
            många förståelse för – men vad blir nästa steg?
          </p>
          <p xml:id="i-Gh7baA2GqPNRx8UWn3QSkT">
            Offentlighets- och sekretsslagen, som ersatte 1980 års sekretesslag,
            trädde i kraft 2009. 9 kap. 2 § trädde emellertid i ändrad form
            i kraft så sent som den 1 juli 2013. I denna paragraf bör ett
            förtydligande om förbud även om utlämnande av skattebeslut enligt
            lagen (2004:629) om trängselskatt införas.
          </p>
          <p xml:id="i-U4NsgkMWtdoPCXUtJuzsZs">
            Det bör ankomma på utskottet, eller i framställan till regeringen,
            att formulera det explicita förbudet.
          </p>
          <p xml:id="i-CpxdAX67kBVvFEHZyE3t7k">
            Detta är desto angelägnare som i 2009 års offentlighets- och
            sekretesslag finns i 10 kap. 27 § en så kallad generalklausul
            som skapar möjlighet att kringgå förbudet från 2004 att utlämna
            skattebeslut i fråga om trängselskatt. Generalklausuler är ett
            otyg och vittnar endast om lagstiftarens oförmåga att via lag
            förebygga framtida missbruk.
          </p>
          <p xml:id="i-KcykLLUBAvHPKBj3H6tuWF">
            Det är den springande frågan:
          </p>
          <p xml:id="i-Rk9fHg8TKRRZRXVmAeAevT">
            – Var befinner vi oss, är vi på väg mot Orwellsamhället 1984?
          </p>
          <p xml:id="i-ATVmjj6YCm34DvyYjMZz7Q">
            Denna gång ett allvarligt rån, nästa gång något annat behjärtansvärt
            spaningsändamål: först en silversked, sedan hela silverskålen.
          </p>
          <p xml:id="i-XptfUbdpqWzmUERwe9PKzY">
            Kontroll av yrkade avdrag för resor till eller från arbetet?
            Kan det också vara skäl att få ut uppgifter om när ett visst fordon
            passerat en betalstation? Eller kanske en känd person?
          </p>
          <p xml:id="i-JHkqMCgDc45KNmbdc3bvfM">
            Man skall kunna åka båt, bil, buss, traktor, cykel, moped, motorcykel,
            tåg, spark eller flyg eller annat mekaniserat färdsätt i detta
            land utan att annan än möjligen det företag som utför transporten,
            och som behöver veta vem passageraren är, skall känna till detta.
          </p>
          <p xml:id="i-MW1c9LtXobWXwW3qx1xYEa">
            Den konflikt som nu finns mellan att uppbära trängselskatt kostnadsmässigt
            effektivt och att bevara den personliga integriteten är ingalunda
            löst, tvärtom har den förvärrats efter vad som inträffade 2008
            och 2011.
          </p>
          <p xml:id="i-B6KCAe1x8WtagYEQpk87qV">
            Därför bör regeringen på nytt se över integritetsfrågorna och
            bl.a. låta belysa möjligheten av införa ett kontantalternativ
            utan varje form av registrering samt omarbeta 2009 års offenlighets-
            och sekretesslag enligt vad som ovan föreslås i 9 och 10 kap.
          </p>
        </div>
        <div xml:id="i-AMq8uvrVeh8kitw6E4v1RH" type="signatureBlock">
          <list xml:id="i-4oRY7yu4qAjhrBWHP8e6Uh">
            <item xml:id="i-QRqoPSNBPE5VQUiny66pKq" who="i-XcAqMe3ntVBboWUxqACfz" type="signature">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
