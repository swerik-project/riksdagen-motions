<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1925--fk--00073">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__fk__73/mot_1925__fk__73-001.pdf"/>
      <fw xml:id="i-9e9zNffsVUaqqid8RY4VVY">
        Motioner i Första kammaren, Nr 73. 11
      </fw>
      <div xml:id="i-FtRXVHuKrZU2ycpmx7yuwc" type="motHeader">
        <div xml:id="i-SE5hE1v6dR5FggBTNiUsmL" type="motTitle"/>
        <div xml:id="i-Ho7aumDBmrDoJzxdrxYaQ9" type="motSubmissionInfo"/>
      </div>
      <div xml:id="i-6tPpcUQRqZuh4MXN3sGmwb" type="motBody">
        <div xml:id="i-JjYDPgEUfWthMYpysUCVj">
          <p xml:id="i-Epk27qVYBn9etHtK3ZKUZX">
            Nr 73.
          </p>
          <p xml:id="i-A3DsfDKLQtRKXFUki3hz6J">
            Av herr Winberg, med förslag till lag om ändrad lydelse av 15
            kap. 22 och 24 $$ strafflagen.
          </p>
          <p xml:id="i-8WDr5FGSU71oLvCFJKuVws">
            En lagstiftning, som alltsedan dess tillkomst på grund av sin
            orättvisa och väld i hög grad uppväckt ovilja och förtrytelse
            hos den svenska arbetare- klassen, är den s. k. Åkarpslagen, d.
            v. s. 15 kapitlet 22 $ i gällande straff- lagen. Tillkommen som
            ett hastverk och mot de juridiska myndigheternas avstyrkande,
            är den ett monstrum av lagstiftning och har varit orsaken till
            att mången oskyldig fått undergå fängelse eller straffarbete.
            Flerfaldiga gånger ha i riksdagen väckts motioner om denna klasslags
            upphävande, men förslagen härom ha avslagits med stöd av de reaktionära
            krafter, som alltid slå vakt kring arbetsköparnas intressen. Man
            hade bort kunna vänta, att den nuvarande regeringen, som ju räknar
            arbetarepartiet som sitt parlamentariska underlag, skulle hava
            vidtagit åtgärder för Äkarps- lagens undanröjande ur vårt rättssystem,
            så mycket mera som den nuvarande statsministern, finansministern
            och kommunikationsministern själva förut motionerat om lagens
            avskaffande. Men intet förslag därom har avhörts från regeringen
            och lär knappast vara att vänta under den nuvarande justitie-
            ministerns chefskap för justitiedepartementet. Under sådana förhållanden
            har jag ansett nödvändigt att motionsvägen framföra förslag om
            att denna skamfläck i vår strafflag bringas ur världen. Jag tillåter
            mig härvid först lämna en kortfattad redogörelse för denna klasslags
            tillkomst. Vid 1899 års riksdag föreslog P. Pehrsson i Åkarp i
            motion nr 28 i andra kammaren, att till 15 kap. 22 $ strafflagen
            skulle fogas ett andra stycke av innehåll, att den som försökte
            tvinga någon till deltagande i arbetsinställelse eller hindra
            någon att återgå till arbete eller att övertaga erbjudet arbete
            skulle straffas lika med den, som jämlikt paragrafens första stycke
            lagstridigt genom våld eller hot tvingade annan att något göra,
            tåla eller underlåta. Blotta försöket till lagstridigt tvång skulle
            alltså enligt motionärens mening bliva straffbart, dock endast
            i de fall då försöket avsåg strejker, och straffet härför skulle
            bliva lika strängt som det fullbordade brottet. . Behovet av den
            förutvarande lagens skärpning motiverades av motionären med, att
            denna lag visserligen i sig kunde synas sträng nog, »men har en
            arbetare tvingats att deltaga i arbetsinställelse eller hindrats
            att återgå i arbete eller att antaga erbjudet arbete, lärer följden
            bliva, att han antingen
          </p>
          <pb facs="riksdagen-motions-pdf/data/1925/mot_1925__fk__73/mot_1925__fk__73-002.pdf"/>
          <fw xml:id="i-GbfgqQtshNxukU6VD7a1zF">
            12 Motioner i Första kammaren, Nr 73.
          </fw>
          <p xml:id="i-HYkNeLWzqBvR2r1HEQmG1d">
            övergår till de strejkande eller försvinner från skådeplatsen.
            Då i sådant fall målsägare vanligen icke kan framställas, lärer
            åklagaren svårligen kunna utföra någon talan och ansvar ej heller
            förekomma». Motionären klagar över den förutvarande lagens alltför
            stora mildhet och tillfogar: »Det våld eller hot, de strejkande
            använda mot så kallade strejkbrytare, är dock icke ett brott endast
            mot den arbetare, som blir föremål för detsamma. Det riktas fullt
            lika mycket mot den arbetsgivare, man vill hindra att driva sin
            rörelse, liksom mot arbetare, vilka kunna vara sinnade att hos
            honom antaga arbete». Därför bör redan försöket till »brott» åtalas.
            Klarare kan ej motionens karaktär av krass klasslag angivas. I
            lagutskottets betänkande nr 18 tillstyrkes motionen emot hrr Husbergs,
            Fröbergs och Tryggers reservation, varjämte herr Ohlsson begärde
            få anteck- nat, att han icke deltagit i ärendets behandling i
            utskottet. I motiveringen skriver utskottet: »Den särskilt brottsliga
            och för samhällets lugna ekonomiska utveckling vådliga karaktären
            av sådant våld eller hot, varom här är fråga utgör — — — skälig
            anledning att belägga detsamma med strängare ansvar än annan dylik
            handling. Att sådant skärpt ansvar enligt motionärens förslag
            skulle åstadkommas därigenom, att våld eller hot, använt för att
            tvinga någon till arbetsinställelse eller eljest hindra honom
            från att arbeta, skulle bestraffas lika strängt, vare sig det
            medfört åsyftad verkan eller icke, innebär visser- ligen ett av
            vår lagstiftning i regel icke erkänt likställande av försöket
            med det fullbordade brottet, men torde i förevarande fall ha skäl
            för sig. Det objektiva moment, som betecknar skiljaktigheten mellan
            försöket och det fullbordade brottet eller att vid det förra den
            avsedda effekten uteblivit, är i fråga om nu omhandlade brott
            av väsentligt mindre betydelse ur straff- rättslig synpunkt än
            beträffande övriga brott, vilka såsom försök äro i vår lagstiftning
            med straff belagda. Från statens synpunkt kan det anses nästan
            likgiltigt, om avsikten att förmå en arbetare att deltaga i arbetsinställelser
            eller hindra honom att återgå till arbete eller övertaga erbjudet
            arbete lyckas eller ej; staten har ett bjudande intresse av att
            ingripa strängt och straf- fande uteslutande med hänsyn till farligheten
            i den vilja, som riktar sig på handlingar i förenämnt syfte. För
            antagande av den sakliga ändring, som innefattas i motionärens
            för- slag, talar ock kraftigt den för varje år allt mera framträdande
            nödvändig- heten att söka stävja det ”ofog” som fackföreningar
            och strejkledare be- driva genom att framkalla eller befordra
            oberättigade och för arbetarna ej mindre än för arbetsgivarna
            skadliga arbetsinställelser. — — — Man torde kunna hoppas, att
            de föreslagna bestämmelserna skulle icke oväsent- ligt bidraga
            till att skydda välsinnade arbetare mot obehöriga (!) sidoin-
            flytelser.» Ärendet föredrogs den 25 februari i bägge kamrarna
            (F. K:s protokoll, band I, nr 8, sid. 20; A. K:s protokoll, band
            I, nr 9, sid. 11). Ur andra kammarens protokoll finns ett kort,
            men belysande utdrag ur en skrift »Ned
          </p>
          <pb facs="riksdagen-motions-pdf/data/1925/mot_1925__fk__73/mot_1925__fk__73-003.pdf"/>
          <fw xml:id="i-eUiAmJtmzznZQ9qE3xnjY">
            Motioner i Första kammaren, Nr 75. 18
          </fw>
          <p xml:id="i-BT5pq9siP2Ad35ceKL5dkJ">
            med Äkarpslagen!». Från lagens anhängare upprepades i de långa
            debatterna väsentligen de i motionen och utskottsbetinkandet angivna
            motiven. I första kammaren antogs lagen med övervägande ja utan
            votering. Mycket betydelse- fullt är den motivering, hr Trygger
            anförde för sitt avslagsyrkande: »Först och främst anser jag en
            lagstiftning sådan som den här föreslagna vara obehövlig. Vår
            lag saknar visst icke bestämmelser, på grund av vilka man kan
            straffa de förseelser, som här kunna komma ifråga. Jag erinrar
            om 23 $ i strafflagens kap. 15, där det stadgas straff för den,
            som hotar annan med misshandel eller annan brottslig gärning på
            sådant sätt eller un- der sådana omständigheter, att anledning
            är att befara, det hotet verkställas skall. Där straffas sålunda
            själva hotet. I 14 kap. strafflagen är straff be- stämt för våldet.
            Och för det fall slutligen, att man slår sig tillsammans och giver
            sig utseende av att vilja framtvinga något i samlad massa, hava
            vi tillräckliga bestämmelser i 10 kap. strafflagen. Det behöves
            endast, att myn- digheterna visa erforderlig fasthet, för att
            ett lyckligt resultat skall kunna åvägabringas. Är sålunda den
            här föreslagna straffbestämmelsen icke behöv- lig, finnes det
            en annan, som är ytterst behövlig, men om denna har den ärade
            motionären icke väckt något förslag. Det är en straffbestämmelse
            mot strejkagitatorer, dessa som sätta strejkerna igång och därvid
            uppträda icke med våld eller hot, utan med lögn och list. Det
            är dem, som man bör för- söka träffa genom en dylik lagstiftning,
            men icke dem, som här äro ifråga.» »Men den nu föreslagna bestämmelsen
            är icke blott obehövlig, den är också obillig. Det torde vara
            herrarna bekant, att den svenska rättsuppfattningen från urminnes
            tid vilat på den princip, att man straffas, när man full- bordat
            sitt brott, men icke för försök, annat än undantagsvis. Denna
            grund- sats är bibehållen i vår strafflag. Regeln är, att försök
            är straffritt. Ett för- sök sådant som det här ifrågavarande är
            ovillkorligen straffbart vid för- räderi, om jag minnes rätt,
            men eljes blott under viss förutsättning. Det fordras, att gärningsmannen
            blivit förhindrad att fullborda brottet endast genom omständigheter,
            som voro av gärningsmannens vilja oberoende. Har han åter av egen
            drift avstått från försökets fullföljande, straffas han icke.
            Det är t. ex. fallet vid mordförsök och vid försök till mordbrand.
            Regeln är emellertid, att försök till brott är straffritt. Detta
            är fallet med försök till dråp, försök till stöld o. s. v. Ja,
            är detta den svenska rättsuppfattningen, må det väl anses obilligt
            att här straffa ett försök, ja rent av lika med det fullbordade
            brottet straffa ett försök, som man icke på något sätt kvalificerat,
            detta oaktat man har andra straffbestämmelser, som kunna tjäna
            det avsedda syftet. Anser man, att vår strafflags bestämmelser
            om försök äro olämpliga och att vi med avseende därå skola lämna
            vår gamla ståndpunkt och övergå till en mera modern, ja låtom
            oss då skriva till Kungl. Maj:t och begära en reform av vår strafflag
            i den riktningen, men låtom oss icke ändra den i nämnda avseende
            i en enstaka punkt och därigenom giva oss sken av att vara orättvisa
            mot dem, som skulle träffas av den ifrågavarande straff- bestämmelsen.»
          </p>
          <pb facs="riksdagen-motions-pdf/data/1925/mot_1925__fk__73/mot_1925__fk__73-004.pdf"/>
          <fw xml:id="i-9J2xdX1DDYGe6jtZNWUPdg">
            14 Motioner i Första kammaren, Nr 73.
          </fw>
          <p xml:id="i-A23UhoHsgFvgY7YZSgHPby">
            »Mot den föreslagna lagändringen vill jag också anmärka, att
            den enligt min mening är verkligt farlig för vårt samhälle. Då
            hot och våld använ- das till deltagande i arbetsinställelse o.
            s. v., är det vanligtvis stora massor
          </p>
          <p xml:id="i-GRqVrHrH4JM3awW1mxXmVb">
            av arbetare, som uppträda. — — — Kanske de flesta av deltagarna
            ej varit beredda att gå längre än till ett försök. — — — De ville
            försöka litet, men
          </p>
          <p xml:id="i-2vWmr3eCgZcRqPh2V8MjrC">
            det behövdes icke mycket för att de skulle avstå från företaget.
            Detta oaktat skulle de straffas enligt den föreslagna lagen, ja,
            enligt densamma kunna straffas med ända till 2 års straffarbete.
            Men, mina herrar, det är icke lik- giltigt för ett land, att en
            mängd medborgare äro dömda som brottslingar. Man får vara sparsam
            med detta.» Sedan riksdagsbeslutet fattats på det sätt, som ovan
            sagts, avläts till Kungl. Maj:t skrivelse härom (nr 91). Förslaget
            hänsköts därefter till högsta dom- stolen för granskning, vilkens
            utlåtande finnes i korthet refererat i ovan nämnda skrift »Ned
            med Åkarpslagen!», sid. 8. Högsta domstolen avstyrkte enhälligt,
            att det av riksdagen antagna missfostret upphöjdes till lag, men
            dåvarande regeringen fäste intet avseende vid de framförda grava
            juridiska anmärkningarna, utan lät lagen promulgeras. Samtidigt
            med denna lagän- dring gjordes även ändring i samma kapitel 24
            $, varigenom Åkarpsbrotten inrangerades under allmänt åtal. En
            undantagslagstiftning i såväl reellt som formellt hänseende hade
            alltså införlivats i vår lagstiftning. I reellt avseende måste
            Åkarpslagen anses som en klasslagstiftning med dess udd riktad
            mot de svenska arbetarna samt att tillika, såsom tydligt framgår
            av motionen, giva arbetsköparna ett vapen i deras kamp mot fackföreningarna.
            Det var alltså en partisk och långt ifrån oväldig lagändring statsmakten
            genomfört. Även i formellt hänseende innebar lagen ett påtagbart
            avsteg från eljest vedertagna lagstiftningsprinciper. Man gjorde
            försöket till ett brott straffbart, under det att eljest som regel
            gäller, att endast fullbordade brott skola straffas. Det är nämligen
            blott i fråga om de grövsta brotten som försök till brott straffas
            enligt svenska och även utländska strafflagsprinciper. Dylika
            försöksbrott äro därjämte ständigt belagda med betydligt lägre
            straff än det fullbordade brottet. Att en dylik undantags- och
            klasslagsstiftning skulle verka utmanande mot arbetarna och uppväcka
            berättigad harm och förtrytelse såväl hos dem som hos andra rättänkande
            medborgare var uppenbart. Redan vid 1900 års riksdag framfördes
            skarpa protester mot denna strejklag av herrar Branting och Staaff.
            Senare har vid åtskilliga tillfällen i riksdagen väckts motioner
            om denna klasslags utplånande. Bland dessa motioner må särskilt
            erinras om den år 1904 av herrar Branting, Thorsson, Viktor Larsson
            och Nils Persson i sådant syfte väckta motionen. Denna motion
            var nära att bliva bifallen av andra kammaren, ty med endast 116
            röster mot 102, som av- gåvos för bifall, blev motionen avslagen.
            Vid 1912 och 1913 års riksdagar framlades av dåvarande liberala
            regeringen propositioner om ändring av Åkarpslagen, dock blott
            i avsikt att få straffet för försöksbrottet något lindrat. Den
            socialdemokratiska gruppen väckte
          </p>
          <pb facs="riksdagen-motions-pdf/data/1925/mot_1925__fk__73/mot_1925__fk__73-005.pdf"/>
          <fw xml:id="i-6bejDk464HrSBfmsNv8ibA">
            Motioner i Första kammaren, Nr 73. 15
          </fw>
          <p xml:id="i-V2SjSVeqJbd7tumPt3k6PV">
            därvid motioner med yrkande om helt slopande av det år 1899 tillkomna
            påhänget på 15 kap. 22 och 24 $$ strafflagen. Vid båda dessa riksdagar
            segrade det socialdemokratiska förslaget i andra kammaren, men
            frågan föll på första kammarens motstånd. Vid 1914 års riksdag
            lyckades man ' emellertid komma ett litet tuppfjät fram i riktning
            mot strejkparagrafens avskaffande. I anledning av en i andra kammaren
            väckt motion, däri ånyo frambars yrkandet av Åkarpslagens utplånande
            ur vår lagstiftning, enades kamrarna slutligen om att antaga ett
            förslag om lindring i straffet för Äkarpsbrotten. I stället för
            att förut kunde dömas till två års straffarbete för detta brott,
            nedsattes straffet till högst fängelse i två år. Med denna, i
            verkligheten rätt så litet betydande ändring kan arbetar- klassen
            dock ej åtnöjas. Faktum är att denna mot arbetarna utmanande och
            orättvisa klasslag fortfarande kvarstår och kan utnyttjas av hänsynslösa
            åklagare. Allmänna åklagarnas rätt att åtala har ej heller blivit
            upphävd, och alltfort är denna lag såväl formellt som reellt en
            undantagslagstiftning, som måste snarast möjligt avskaffas. Samma
            skäl, som redan vid 1899 års riksdag och senare framförts mot
            lagens berättigande, däribland även från konservativt håll, äga
            ännu i denna dag sin fulla giltighet. Hur man än söker framkonstruera
            skäl för dess bibehållande, så kvarstår ostridigt, att lagen är
            en mot arbetarna obillig och orättvis klasslag, som dessutom ur
            Juridisk synpunkt är ett missfoster. En alldeles särskild anledning
            att avlägsna denna lag föreligger just nu. Det har nämligen under
            senare tiden framstått klart, att i den allt mer och mer förbittrade
            strid, som nu föres mellan å ena sidan storkapitalet och bolagsväldet
            och å andra sidan den för sin ekonomiska existens kämpande arbetareklassen,
            den senare får allt svårare och svårare att i längden gent emot
            sin överlägsna motståndare kunna hävda sina legitima intressen.
            Denna motståndare — arbetsköpareparten — har till sitt förfogande,
            inte bara det övertag som ligger i kapitalets och produktionsmedlens
            innehav, utan därtill har den numera ett planmässigt organiserat
            av hela borgar- klassen understött strejkbrytaregarde — vars uppträdande
            blir allt mer och mer utmanande, för att inte säga rent av farligt
            för den allmänna säker- heten — vilket är färdigt att vid alla
            tillfällen stå till arbetsköparens dis- position. Det vill under
            sådana förhållanden synas, som skulle bolags- och arbets- köpareintresset
            härigenom vara tillräckligt tillgodosett utan att därtill ytter-
            ligare gynnas jämväl av en särskild strafflagsbestämmelse, riktad
            direkt mot andra parten och föranledande en mängd offer genom
            att i tid och otid till- lämpas av den i detta avseende alltid
            nitiska ordningsmakten. | Att denna bild av förhållandena på det
            sociala området för närvarande icke på något sätt är överdrivet
            tecknad, visar senare tidens händelser på detta område alltför
            tydligt. Jag behöver endast erinra om den långvariga kamp, som
            en hel del av våra lantarbetare under senare tiden måst föra för
          </p>
          <pb facs="riksdagen-motions-pdf/data/1925/mot_1925__fk__73/mot_1925__fk__73-006.pdf"/>
          <fw xml:id="i-7c1mzaoPkPpYNZQzx41iz8">
            16 Motioner i Första kammaren, Nr 73.
          </fw>
          <p xml:id="i-XV6KFzqwjA69Bwu7tL2hUQ">
            sin existens, eller kolarbetarnas i Stockholm långvariga strid
            mot en över- lägsen motståndare, eller den nära nog förtvivlade
            kamp som skogsarbetarna och med dem jämnställda måst föra mot
            de mäktiga bolagens försök att nedpressa denna arbetaregrupp till
            en ren pariaställning. Trots denna kamp från arbetarnas sida har
            det i alla fall icke lyckats förhindra, att skogs- arbetarna för
            närvarande på många platser få utföra sitt tunga och krä- vande
            arbete för en ersättning av mellan 3 å 4 kronor pr dag. Det bör
            också i detta sammanhang erinras om den nära nog enastående hetskampanj,
            som under senare tiden förts i hela vårt lands höger- och bolagspress,
            där man icke dragit sig för att beteckna hela landsdelars be-
            folkning såsom rena brottslingar, vilka förde ett fullkomligt
            skräckregemente. En trafik, som tagit sådan form och utsträckning
            att t. o. m. ämbetsmän i ansvarig ställning måst taga avstånd
            från densamma. Det verkar under sådana förhållanden fullkomligt
            vidrigt, ifall man för- utom de maktmedel, som kapitalet i övrigt
            har till sitt förfogande mot andra parten, skall såsom ytterligare
            premie ställa till dess förfogande en strafflags- bestämmelse
            av här ifrågavarande art. Det skulle för övrigt nästan verka chockerande,
            ifall de s. k. demokratiska elementen i vår folkrepresentation
            allt fortfarande skulle motsätta sig en korrigering av de misstag,
            vilka be- gingos av lagstiftarna tidigare. Envar som så handlar
            han har därmed också en gång för alla bevisat, att han direkt
            tagit parti för bolagsväldet och storkapitalet och mot den kroppsarbetande
            klassen, och inga vackra tale- sätt kan någonsin bortförklara
            detta. På grund av vad sålunda anförts hemställes,
          </p>
          <p xml:id="i-2zAXLpxU4YC9bt7dJ2TKnS">
            att riksdagen måtte antaga följande Förslag till lag angående
            ändrad lydelse av 15 kap. 22 och 24 $$ strafflagen.
          </p>
          <p xml:id="i-QygfBj2ijnbFE5C14QaabL">
            Härigenom förordnas, att 22 och 24 8 i 15 kap. strafflagen skola
            erhålla följande ändrade lydelse: 22 &amp;. Tvingar någon, utan
            laga rätt, eller med missbruk av sin rätt genom våld eller hot,
            annan att något göra, tåla eller underlåta, straffas högst med
            straffarbete i två år, i de fall där gärningen ej med svårare
            straff särskilt belagd är. 24 $. Brott som i 22 $ sagt är, må
            ej åtalas av allmän åklagare, där ej måls- äganden det till sådant
            åtal angiver; ej heller må brott, som i 23 $ sägs, åtalas av annan
            än målsägande. Denna lag träder i kraft tio dagar efter den dag,
            då densamma, enligt därå meddelad uppgift, utkommit från trycket
            i Svensk författningssamling.
          </p>
          <p xml:id="i-FKxzSagSdh3zGuZ2gnzrtW">
            Stockholm den 21 januari 1925. C. Winberg.
          </p>
          <p xml:id="i-Qw4sDTWrcdDViecq1wCQJE">
            Stockholm, Isaac Marcus” Boktryckeri-Aktiebolag, 1925.
          </p>
        </div>
      </div>
    </body>
  </text>
</TEI>
