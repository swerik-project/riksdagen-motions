<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00252">
  <teiHeader>
    <fileDesc>
      <titleStmt>
        <title>Rätten till vård</title>
        <author corresp="i-WjgeYy5RFWngMB9NwFvFEY">av Christina Höj Larsen m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rätten till vård</title>
          <idno type="rdwebb">GY02Sf252</idno>
          <rs type="number">Sf252</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf252/text</ref>
          <ref type="dokument_url_html">http://data.riksdagen.se/dokument/GY02Sf252</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf252</ref>
          <ref type="doc">http://data.riksdagen.se/fil/BF106718-5F72-43E3-B56C-1DE3BF8787B4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Kj3czeG3QVTfT49uqTZdVx" type="signed"/>
        <correspContext corresp="i-Kj3czeG3QVTfT49uqTZdVx">
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="numbering" xml:id="i-FCjMrjhpsaLgLea9DVV3UM">
          <date when="2010-10-28"/>
        </correspAction>
        <correspAction type="submission" xml:id="i-Mo7hsxsuqyvP8GsAyZrcU5">
          <date when="2010-10-25"/>
        </correspAction>
        <correspAction type="transfer" xml:id="i-N8XZ8AYtSiKnvpfjuPEL4G">
          <date when="2010-10-25"/>
        </correspAction>
        <correspAction type="assigned" xml:id="i-TVmPAxB4Vid7b3w7Zyfsbg"/>
        <correspContext corresp="i-TVmPAxB4Vid7b3w7Zyfsbg">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-TQHqwcKLYDkKvBqnuohAet">
            Förslag till riksdagsbeslut
          </head>
          <list style="ol">
            <item xml:id="i-7T1UcZ8bUkpw8yn6g4B7Ct">
              Riksdagen tillkännager för regeringen som sin mening vad som
              anförs i motionen om att regeringen ska återkomma med förslag
              om att asylsökande, personer som undanhåller sig avvisningsbeslut
              och papperslösa som befinner sig varaktigt i Sverige ska få full
              hälso- och sjukvård inom ramen för det befintliga hälso- och sjukvårdssystemet
              och tandvårdssystemet på samma villkor som övriga bosatta i Sverige.
            </item>
            <item xml:id="i-Vjhovkaya1md7t8ncbKvPa">
              Riksdagen tillkännager för regeringen som sin mening vad som
              anförs i motionen om att Socialstyrelsen bör ges i uppdrag att
              sammanställa nödvändig kunskap om sekretesslagens innehåll i fråga
              om papperslösa som söker sjukvård och sprida denna i form av särskilda
              utbildningsinsatser för sjukvårdspersonal.
            </item>
          </list>
        </div>
        <div type="motContent">
          <head type="h1" xml:id="i-PEGod7gx11sUetBV3JekZ8">
            Motivering
          </head>
          <p xml:id="i-JJTUX4jSZPx8AAf4JZQejX">
            Den medicinska etikens mest grundläggande princip är alla människors
            rätt till vård efter behov. Detta innebär att ekonomisk, social
            eller juridisk ställning, politisk eller religiös tillhörighet,
            etnisk bakgrund, kön och liknande faktorer inte får påverka den
            medicinska professionens handlande.
          </p>
          <p xml:id="i-Y8T8QPnQcgCErA4Qn2WWpm">
            I dag har endast asylsökande barn rätt till full sjukvård i Sverige.
            Sjukvård för asylsökande vuxna ges endast för s.k. akuta tillstånd
            och vård som inte kan anstå. Personer som är papperslösa omfattas
            inte utöver bestämmelserna om akutvård enligt 4 § hälso- och sjukvårdslagen.
            Detta innebär att personer som ofta har särskilt stora behov av
            exempelvis primärvård och psykiatri inte får dessa tillgodosedda.
            Enligt det förslag som regeringen drev igenom under den föregående
            mandatperioden är nu denna ordning också befäst i lag.
          </p>
          <p xml:id="i-Xmrs69PditMVsb4Kv4GFHz">
            Papperslösas tillgång till vård i Sverige är alltså mycket begränsad.
            I vissa fall försätts härmed personer i livshotande tillstånd
            eftersom regelverket inte möjliggör tidigare behandling. Läkare
            med stor erfarenhet av vård av papperslösa kan vittna om permanenta
            skador och men som uppstår p.g.a. den bristande tillgången till
            vård.
          </p>
          <p xml:id="i-DKuZJhaZLewU75qSGaobcy">
            Ett annat mycket stort hinder för att papperslösa ska få tillgång
            till vård är rädslan för att bli anmäld. På grund av att det är
            svårt att registrera gömda patienter och att hela betalningsansvaret
            ligger på patienten själv är första bemötandet i receptionen ofta
            en hotfull upplevelse för den vårdsökande. Eftersom det blivit
            känt att sjukvårdspersonal vid flera tillfällen, i strid med gällande
            sekretesslagstiftning, meddelat polisen eller Migrationsverket
            att man har en patient hos sig för vilken ett lagakraftvunnet
            avvisningsbeslut föreligger, väntar många in i det sista med att
            söka vård. I andra fall tvingas de lämna sjukhuset innan de har
            blivit bedömda av en läkare.
          </p>
          <p xml:id="i-WqZPaKMNgx3A6hwpyUjxxm">
            Ytterligare en problematik som gör att papperslösa ofta undviker
            att vända sig till sjukvården handlar om kostnaderna. Eftersom
            staten inte kompenserar landstingen för vård av papperslösa tvingas
            dessa personer betala vårdkostnaderna själva, även efter det att
            uppehållstillstånd eventuellt beviljats. Det rör sig ofta om extrema
            belopp och i flera fall har dessa ärenden gått vidare till Kronofogdemyndigheten
            för indrivning. Detta förfarande kan upplevas som mycket kränkande
            för den enskilde, som ofta redan lever under svår psykisk press.
            Hos flera landsting, bl.a. i Region Skåne och i Jönköpings län,
            har man mer eller mindre uttryckligt antagit en policy om att
            efterskänka kostnaderna i sådana fall så att papperslösa ges subventionerad
            akutsjukvård.
          </p>
          <p xml:id="i-LN3ZZqrFCQo2hM7njZ1nSi">
            Den lagstiftning som reglerar papperslösas tillgång till vård
            innebär en särbehandling av vissa patientgrupper och befäster
            Sveriges ställning som ett av de mest restriktiva länderna i EU
            vad gäller tillgång till vård för papperslösa personer. Den Brysselbaserade
            organisationen Picum, som arbetar med att främja papperslösas
            sociala rättigheter, har jämfört vården för papperslösa i elva
            EU-länder. Undersökningen visade en delad bottenplacering för
            Sverige och Österrike.
          </p>
          <p xml:id="i-4fxWZezA9FkpMzMw3hpYWx">
            Sverige har återkommande kritiserats av FN:s särskilda rapportör
            för rätten till hälsa, Paul Hunt, för brister avseende de internationella
            konventionerna om mänskliga rättigheter. Huvudpunkten i hans kritik
            gäller det faktum att asylsökande och papperslösa inte har samma
            tillgång till vård som andra i Sverige. Det innebär att en grupp
            som ofta har särskilt stora behov av exempelvis primärvård och
            psykiatri inte får dessa tillgodosedda. Då han å ena sidan berömmer
            Sveriges internationella arbete med mänskliga rättigheter och
            å andra sidan konstaterar att Sverige misslyckats med att på hemmaplan
            leva upp till detsamma, frestas han att dra slutsatsen att Sverige
            inte lever som man lär. I sin rapport uppmärksammar han Sveriges
            regering på att papperslösa är just en sådan utsatt grupp som
            de mänskliga rättigheterna har skapats för att skydda mot diskriminering.
          </p>
          <p xml:id="i-RXpp6f5seKHej5RrDLaUUc">
            För att värna allas rätt till vård oavsett legal status och för
            att understryka den medicinska etikens grundläggande principer
            vill Vänsterpartiet betona att asylsökande och papperslösa ska
            omfattas av den allmänna hälso- och sjukvården samt tandvården
            och alltså inte av någon särlagstiftning. Den ordning som nu är
            gällande är allvarligt diskriminerande och är ett brott mot de
            mänskliga rättigheterna och mot Sveriges folkrättsliga åtaganden.
            Enligt Vänsterpartiet är det mycket anmärkningsvärt att regeringen
            behandlar rätten till sjukvård som ett migrationspolitiskt instrument.
            En lagstiftning som särbehandlar och utestänger vissa grupper
            är inte förenlig med de mänskliga rättigheterna i fråga om lika
            värde och icke-diskriminering.
          </p>
          <p xml:id="i-5enLwmsAvNAk6pAKfawfRQ">
            Mot slutet av den föregående mandatperioden tillsatte regeringen
            en utredning om vård av asylsökande, gömda och papperslösa som
            ska redovisa sitt uppdrag senast i maj 2011. Det är mycket välkommet
            att regeringen nu till slut har börjat röra sig i frågan. I direktiven
            är det dock tydligt att man fortfarande inte har lämnat bakom
            sig idén om att använda vården som ett migrationspolitiskt instrument.
            Utredningen ska enligt direktiven utifrån migrationspolitiska
            principer ta fram sina förslag om vilka människor som ska erbjudas
            vilken vård. Under detta ligger det omänskliga synsättet att utebliven
            vård får användas som en piska för att få gömda flyktingar att
            lämna landet. Det är även en stor brist att inte tandvård innefattas
            i uppdraget.
          </p>
          <p xml:id="i-6CRDmA4soN4YnkNiTDDLST">
            För att Sverige ska leva upp till sina internationella åtaganden
            måste asylsökande och papperslösa ges rätt till full sjukvård
            på samma villkor som alla andra i Sverige, dvs. rätt till behandling
            även för icke akuta sjukdomstillstånd. Mot denna bakgrund bör
            regeringen återkomma med förslag om att asylsökande, personer
            som undanhåller sig avvisningsbeslut samt papperslösa som befinner
            sig varaktigt i Sverige ska erhålla full hälso- och sjukvård och
            tandvård inom ramen för det befintliga hälso- och sjukvårdssystemet
            och tandvårdssystemet och på samma villkor som övriga bosatta
            i Sverige. Detta bör riksdagen som sin mening ge regeringen till
            känna.
          </p>
          <p xml:id="i-LL8BfbrNBhp4vBbK3jQijQ">
            Vidare bör Socialstyrelsen ges i uppdrag att sammanställa nödvändig
            kunskap om sekretesslagens innehåll i fråga om papperslösa som
            söker sjukvård och sprida denna i form av särskilda utbildningsinsatser
            för sjukvårdspersonal. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-PRGUzjHpto8Qc1YXmQ8N8m">
              Christina Höj Larsen (V)
            </item>
            <item xml:id="i-UavAwmyv8b2ge41SUj4FAj">
              Ulla Andersson (V)
            </item>
            <item xml:id="i-VHFUVanASKJ9e7u5kYnnAF">
              Josefin Brink (V)
            </item>
            <item xml:id="i-8qjdeMQMAqHM9z1CMr4Jy9">
              Rossana Dinamarca (V)
            </item>
            <item xml:id="i-3mbt2zv2A6qnkDEqRcbe27">
              Wiwi-Anne Johansson (V)
            </item>
            <item xml:id="i-WZYuUAj5ktpHgBxzLvPFJW">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
