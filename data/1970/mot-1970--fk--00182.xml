<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00182">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__182/mot_1970__fk__182-001.pdf"/>
      <fw xml:id="i-2rnaQ5KEmSWG6MBbRYmYiy">
        8 Motion i Första kammaren, nr 182 år 1970
      </fw>
      <div xml:id="i-f2knnhGDQZ68fR5EGTrCA" type="motHeader">
        <div xml:id="i-EHVDzzjbNZkaX7nfqL92de" type="motTitle"/>
        <div xml:id="i-P85GEZJqVvJCXJ723giG7i" type="motSubmissionInfo"/>
      </div>
      <div xml:id="i-Gcs6v6SrbyRywhcyKDduFa" type="motBody">
        <div xml:id="i-LnjJust8GtUwoAswuvnLfY">
          <p xml:id="i-Mw4gGbY5ziPWwkwFCJgkBq">
            Nr 182
          </p>
          <p xml:id="i-UVaQ1Z69cfY1DZoBYLSGsg">
            Av herrar Björk och Möller, om ökad forskning angående Öst- europa.
          </p>
          <p xml:id="i-M96mxVqTiECzHyoAFXErqh">
            (Lika lydande med motion nr 215 i Andra kammaren)
          </p>
          <p xml:id="i-UTam3L8R2XFNzesVzRfxpo">
            Frågan om de organisatoriska formerna för en utbyggd forskning
            berö- rande Östeuropas stater har under det senaste året varit
            föremål för debatt i de olika nordiska länderna. Utgångspunkt
            för debatten har varit ett fin- ländskt medlemsförslag i Nordiska
            rådet med hemställan att Nordiska rå- det måtte rekommendera de
            nordiska ländernas regeringar att i Finland inrätta ett nordiskt
            institut för östeuropeiska frågor. Medlemsförslaget har varit
            föremål för remissbehandling, varvid akademiska instanser i de
            olika nordiska länderna anfört skiftande synpunkter på det tänkta
            institutets förläggning och utformning. Från näringslivets sida
            har betygats intresse för utbyggnad av forskningen om Östeuropa,
            medan frågan om ett even- tuellt instituts förläggning hållits
            öppen. Nordiska rådets kulturutskott har vid sitt sammanträde
            den 4—5 december 1969 beslutat uppskjuta ären- dets behandling
            till första möte efter nästkommade session med Nordiska rådet.
            Det är inte vår avsikt att söka påverka Nordiska rådets fortsatta
            behand- ling av det finländska medlemsförslaget även om vi hyser
            sympatier för de synpunkter på förslaget som Sveriges Förenade
            studentkårer anlagt i sitt remissyttrande. Framför allt finner
            vi det angeläget att frågan om Öst- europa-forskningens utbyggnad
            och utformning inte enbart betraktas som ett intresse för akademiker
            och företrädare för näringslivet. Hela problem- komplexet förtjänar
            att placeras in i ett större, allmänpolitiskt perspektiv. Sverige
            lika väl som övriga nordiska länder måste som arbetshypotes ha
            en fortsatt fredlig samlevnad med en grupp östeuropeiska stater,
            vilkas samhällsstruktur radikalt skiljer sig från de västeuropeiska
            staternas. Ut- byggda kontakter och samarbete med dessa stater
            kan antas förbli ett vä- sentligt svenskt intresse. Möjligheterna
            till en sådan utbyggnad begränsas emellertid av otillräckliga
            kunskaper på svensk sida i fråga om vederbörande staters institutioner,
            samhällsstruktur och ekonomiska struktur. Om ut- sikterna till
            kontakt och samarbete skulle försämras genom ändringar i det internationella
            läget, föreligger särskilda behov av kunskaper om vederbörande
            staters funktions- och reaktionssätt. I jämförelse med den forskning
            om Östeuropa som bedrives i vissa andra stater måste motsvaran-
            de forskning i Sverige betecknas som klart underutvecklad.
          </p>
          <pb facs="riksdagen-motions-pdf/data/1970/mot_1970__fk__182/mot_1970__fk__182-002.pdf"/>
          <fw xml:id="i-A3HTyR5QVuoT27oswMdU2c">
            Motion i Första kammaren, nr 182 år 1970 9
          </fw>
          <p xml:id="i-WGJ776pxPUhhdKM3fZzTKF">
            Särskilt i Förenta staterna, England och Västtyskland har betydande
            forskningsresurser under efterkrigstiden inriktats på studium
            av östeuro- peiska förhållanden. Detta forskningsarbete har avsatt
            många värdefulla resultat. Mot en koncentration av Östeuropa-forskningen
            till de nämnda staterna kan emellertid invändas, att deras allmänpolitiska
            och militärpo- litiska orientering gör det möjligt att misstänkligöra
            vederbörande forsk- ningsarbetes objektivitet, vare sig sådana
            misstankar skulle vara berätti- gade eller ej. I stort sett samma
            argument som anförts för förläggande av ett internationellt fredsforskningsinstitut
            till Sverige skulle kunna hävdas till förmån för ett östeuropeiskt
            forskningsinstitut i vårt land. Vår allians- fria politik och
            vår strävan till godo förbindelser med både Väst och Öst borde
            undanröja misstankar om att samhällsvetenskaplig forskning i svensk
            regi, inriktad på Östeuropas stater, vore avsedd att tjäna politiska
            syften som stode i strid med vederbörande staters legitima intressen.
            Vår avsikt är dock inte att i nuläget yrka på upprättande av ett
            svenskt institut för Östeuropa-forskning i konkurrens med det
            föreslagna institutet i Finland. Däremot hävdar vi att det alldeles
            oberoende av vad som kan hända med det finländska förslaget är
            ett både svenskt och internationellt intresse att den samhällsvetenskapliga
            Östeuropa-forskningen i Sverige kraftigt ut- bygges. I vad mån
            en sådan utbyggnad bör ske inom ramen för ett institut med tvärvetenskaplig
            inriktning är en annan fråga, liksom också frågan om forskningens
            anknytning till olika universitet. Under alla förhållanden bör
            forskning om Östeuropa ges hög prioritet vid den fortsatta utbyggna-
            den av den samhällsvetenskapliga forskningens resurser, och vi
            finner det angeläget att riksdagen ger uttryck åt en opinion i
            denna riktning. Själv- fallet förutsätter en mera omfattande samhällsvetenskaplig
            forskning med inriktning på Östeuropa att tillgången på akademiker
            med kunskaper i vederbörande länders språk väsentligt ökas. En
            ökad språkvetenskaplig satsning, särskilt beträffande de slaviska
            språken, kan sålunda visa sig nödvändig. Möjligheterna till rekrytering
            av forskare av östeuropeiskt ur- sprung bör även beaktas. En risk
            med den fortsatta debatten om nordiskt samarbete på Östeuropa-
            forskningens område är att en sådan debatt kan göras till intäkt
            för passi- vitet på det nationella planet. Givetvis är det önskvärt
            att det nordiska forskningsarbetet på detta område samordnas och
            att t.ex. Finlands spe- ciella resurser och erfarenheter väl utnyttjas.
            Men dels kan en lösning av samordningsproblemen ta avsevärd tid,
            dels kan man befara en täm- ligen steril konkurrens om ett eventuellt
            instituts förläggning. En utbygg- nad av forskningen i de olika
            nordiska länderna bör inte fördröjas genom komplicerade samarbetsdiskussioner
            även om samordningsbehovet natur- ligtvis bör beaktas i samband
            med utbyggnaden.
          </p>
          <p xml:id="i-3wXGNKBfTuMfQoZKiZHd4Q">
            Med hänvisning till ovan anförda synpunkter hemställer vi,
          </p>
          <pb facs="riksdagen-motions-pdf/data/1970/mot_1970__fk__182/mot_1970__fk__182-003.pdf"/>
          <p xml:id="i-JAp92kz4ewwUMnVpYBZKTd">
            10
          </p>
          <fw xml:id="i-8J2aSxpNZEWNGJuYj7YCaL">
            Motion i Första kammaren, nr 182 år 1970
          </fw>
          <p xml:id="i-B79g8RRKyPcKaMkY6wsqiD">
            att riksdagen i skrivelse till Kungl. Maj:t måtte uttala att
            forskning med anknytning till de östeuropeiska staterna bör erhålla
            hög prioritet vid den fortsatta utbyggnaden av den samhällsvetenskapliga
            och språkvetenskapliga forskningen, samt att riksdagen måtte anhålla
            om utredning om formerna för utbyggnad av forskningen i Sverige
            angående de östeuropeis- ka staterna, varvid behovet av samordning
            med ett eventuellt nordiskt institut för östeuropeisk forskning
            beaktas.
          </p>
          <p xml:id="i-4wvnJfAFTxCTeiuchF1sg6" type="date">
            Stockholm den 22 januari 1970
          </p>
          <div type="signatureBlock" id="i-Lm7R6iG5PKjKLi2GxvGy2F">
            <p who="i-MeXvsK7yXnvLwkvhiu6BrW" type="signature">
              Kaj Björk (s)
            </p>
            <p who="i-X7UtgpZUuiqEBWyX18Bqf" type="signature">
              Yngve Möller (s)
            </p>
          </div>
        </div>
      </div>
    </body>
  </text>
</TEI>
