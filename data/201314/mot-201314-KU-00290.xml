<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00290">
  <teiHeader>
    <fileDesc>
      <titleStmt>
        <title>Översyn av regeringens och riksdagens arbete med EU-frågor</title>
        <author corresp="i-MKm68HiDPih8eisvsh6GJg">av Bo Bernhardsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av regeringens och riksdagens arbete med EU-frågor</title>
          <idno type="rdwebb">H102K290</idno>
          <rs type="number">K290</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K290/text</ref>
          <ref type="dokument_url_html">http://data.riksdagen.se/dokument/H102K290</ref>
          <ref type="dokumentstatus_url_xml">http://data.riksdagen.se/dokumentstatus/H102K290</ref>
          <ref type="doc">http://data.riksdagen.se/fil/0A5E0ACE-3AC4-498B-9A3B-843468D46584</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ax9thXFKmZ8BQjYu2R857c" type="signed"/>
        <correspContext corresp="i-Ax9thXFKmZ8BQjYu2R857c">
          <note type="signatory" corresp="i-MKm68HiDPih8eisvsh6GJg"/>
        </correspContext>
        <correspAction xml:id="i-3fbEERzhVxcE4VPp7xwfDa" type="numbering">
          <date when="2013-10-07"/>
        </correspAction>
        <correspAction xml:id="i-QYq8s7CeJ9ZuYh6TA1fDRi" type="submission">
          <date when="2013-10-03"/>
        </correspAction>
        <correspAction xml:id="i-7htPXrqt9HMQHxELEubn1z" type="transfer">
          <date when="2013-10-02"/>
        </correspAction>
        <correspAction xml:id="i-9GD9VsRFXKBX9on4TuTk5D" type="assigned"/>
        <correspContext corresp="i-9GD9VsRFXKBX9on4TuTk5D">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Vf4GkECfz7QWb7X7sfRehQ" type="motHeader"/>
      <div xml:id="i-SS66r5MN5psN6DWfxT3SWY" type="motBody">
        <div xml:id="i-VHkCchDgJjuR9tKCXCzfYr" type="motProposal" subtype="förslag">
          <head xml:id="i-6C1hanTJDexfCPoJZ9c4vN">
            Förslag till riksdagsbeslut
          </head>
          <p xml:id="i-CqwtFNRwrnvXd8otQhU4WG">
            Riksdagen tillkännager för regeringen som sin mening vad som
            anförs i motionen om att utvärdera och se över formerna och reglerna
            för regeringens och riksdagens arbete med EU-frågor.
          </p>
        </div>
        <div xml:id="i-N815u8JxUYRtLMU4yz4rsC" type="motContent">
          <head xml:id="i-2DF8ercQRHmqtYTevthFcr" type="h1">
            Motivering
          </head>
          <p xml:id="i-NYyg4u3ZSjCW1DYoeMwkao">
            Utvecklingen inom den europeiska unionen är dramatisk, detta
            framför allt som ett utflöde av den senaste finanskrisen och eurokrisen.
          </p>
          <p xml:id="i-XF2Lczk5xWfFiWy8UDqZgj">
            Starka krafter verkar i riktning mot en allt hårdare centralstyrning
            av medlemsländernas ekonomier, detta bland annat manifesterat
            i de s.k. sexpacken och tvåpacken, men också i färdplanen mot
            en verklig ekonomisk och monetär union och skapandet av en bankunion.
          </p>
          <p xml:id="i-FfqG6fe4xKwfUNhZ1gdwMy">
            Det kan konstateras att ett EU i olika takt inte längre är en
            risk utan högst påtaglig verklighet. De nämnda lagstiftningspaketen
            och de långtgående federalistiska planerna rör främst euroländerna,
            och den uppdelning mellan euroländer och icke-euroländer som vi
            nu ser kommer rimligtvis att bestå under mycket lång tid.
          </p>
          <p xml:id="i-DQTX6x9K8hpJ5annP3iaBz">
            Till detta skall läggas att nya institutioner ägnade att förstärka
            den ekonomiska samordningen och styrningen har skapats vid sidan
            av EU-fördragen, helt enkelt därför att det av just fördragsmässiga
            skäl inte har varit möjligt att göra det innanför. Europluspakten
            och fördraget om stabilitet, samordning och styrning, populärt
            kallat finanspakten, är exempel på sådana innovativa lösningar.
          </p>
          <p xml:id="i-N92UQP1uqjcDSg2SqFbwvX">
            Vad gäller europluspakten valde Sverige att ställa sig utanför,
            medan vi valde att ansluta oss till finanspakten, dock utan att
            ansluta oss till paktens hårda kärna, det finansiella regelverket.
          </p>
          <p xml:id="i-9m9jwvyf6BxmE8XKrMnCJp">
            När det gäller beslut som i första hand rör euroländerna, och
            de tenderar alltså att bli fler och fler, har Sverige ingen rösträtt
            i rådet. Däremot har vi möjlighet att när sådana direktiv och
            förordningar arbetas fram delta i beslutsprocessen. Det kan diskuteras
            hur tungt våra synpunkter väger.
          </p>
          <p xml:id="i-DasfXAEvoJz3a2ifDV9DGp">
            När det gäller arbetet och besluten inom ramen för den europeiska
            terminen, där långtgående och i det nationella beslutsfattandet
            ingripande rekommendationer riktas till medlemsländerna, blir
            Sveriges roll att i rådet välkomna och godkänna åtgärderna, dock
            utan att riksdagen (EU-nämnden) vare sig kan, bör eller vill ta
            ställning till de landspecifika programmen bland annat eftersom
            de rör nationell kompetens.
          </p>
          <p xml:id="i-5WxRVdZkHWXaJHET4W3oTq">
            Information i eurozonsfrågor lämnas förstås till riksdagen (EU-nämnden
            och fackutskotten), men när det gäller beslut som enbart rör eurozonen
            har Sverige alltså ingen rösträtt i rådet. Samtidigt har vi goda
            skäl att göra vår röst hörd eftersom besluten i eurozonen självklart
            starkt påverkar oss.
          </p>
          <p xml:id="i-DmPqhBauR15pa6wchkiGSB">
            Sverige har alltså hamnat i ett svårhanterbart dilemma. Till
            bilden hör att EU-samarbetet, som det nu utvecklas i eurokrisens
            spår, tänjer gränserna för den kompetensfördelning mellan medlemsländerna
            och EU-nivån som gäller enligt fördragen. Det handlar exempelvis
            om medlemsländernas suveräna rätt att besluta över finanspolitik
            och skatter, men också förhållandena på arbetsmarknaden.
          </p>
          <p xml:id="i-YMX6vog6spvjMywXmB1VF2">
            Mot denna bakgrund av våra hittills vunna erfarenheter och den
            ovan summariskt beskrivna senare utvecklingen finns skäl att se
            över hur regering och riksdag hanterar EU-frågorna.
          </p>
          <p xml:id="i-2fCLK1R2VxpEpYs9aZfvwL">
            Behovet av en sådan översyn kan ytterligare underbyggas med ett
            konkret exempel hämtat från riksdagens behandling av den tidigare
            nämnda finanspakten.
          </p>
          <p xml:id="i-UNbUAfSMcJd2vAA6P7Dy1t">
            I regeringens proposition 2012/13:39 Fördraget om stabilitet,
            samordning och styrning, som låg till grund för riksdagens beslut
            den 6 mars 2013, kan man alltså läsa följande:
          </p>
          <p xml:id="i-21VYheoiDErYThoeMu7UoS">
            Regeringens bedömning: En ratificering av fördraget innebär inte
            att Sverige kommer att vara bundet av dess bestämmelser. Sverige
            kan enbart bli bundet av bestämmelserna antingen genom att, efter
            riksdagens godkännande, på frivillig väg åta sig att vara bundet
            av vissa av bestämmelserna i fördraget, eller genom att införa
            euron.
          </p>
          <p xml:id="i-DajB5nR3FrPnYbw5BbwgEG">
            – – –
          </p>
          <p xml:id="i-7sBTTBVLa3BaNnDUwMmYDR">
            Enligt 10 kap. 3 § första stycket i regeringsformen (RF) krävs
            riksdagens godkännande innan regeringen ingår en bindande internationell
            överenskommelse som förutsätter att en lag ändras, eller att en
            ny lagstiftas, eller i övrigt gäller ett ämne som riksdagen beslutar
            om. Huruvida en svensk avsiktsförklaring om att bli bunden av
            bestämmelser i fördraget behöver godkännas av riksdagen är således
            beroende av vilka ändringar som i sådana fall skulle behöva göras
            i det svenska finanspolitiska ramverket. Även om det svenska överskottsmålet
            uppvisar stora likheter med fördragets krav på balans eller överskott
            i det offentliga sparandet finns betydande skillnader mellan regleringarna.
            Exempelvis ställer fördraget krav på att de finanspolitiska reglerna
            ska respekteras genom hela den nationella budgetprocessen, medan
            regleringen av det finanspolitiska ramverket i budgetlagen (2011:203)
            uteslutande riktar sig till regeringen och således inte är bindande
            för riksdagen. För det fall Sverige skulle förklara sin avsikt
            att vara bundet av de finanspolitiska bestämmelserna i fördraget
            skulle därför en ändring av budgetlagen vara nödvändig. Även andra
            delar av fördraget kan komma att kräva ändringar i det svenska
            finanspolitiska ramverket, bl.a. bestämmelsen i artikel 3 om att
            en avvikelse från det medelfristiga budgetmålet ska korrigeras
            inom en viss tid.
          </p>
          <p xml:id="i-RKFBfXvkjoqjEWzjoza5Zk">
            Slutsatsen i propositionen blev alltså att en anslutning till
            finanspakten i dagsläget skulle kräva ett särskilt riksdagsbeslut
            just därför att det nu krävs förändringar i budgetlagen. Med andra
            ord kan också den slutsatsen dras, att för det fall att det av
            riksdagen beslutade finanspolitiska ramverket vid en viss tidpunkt
            skulle överensstämma med finanspaktens regelverk och inga ändringar
            i budgetlagen vore nödvändiga, då skulle regeringen kunna ansluta
            Sverige och ge upp vårt finanspolitiska självbestämmande utan
            att höra riksdagen.
          </p>
          <p xml:id="i-SGnr2uG4voS6URJYiH14cx">
            En sådan ordning är naturligtvis helt oacceptabel och riksdagen
            fattade också den 6 mars ett särskilt beslut om att en eventuell
            anslutning till de paragrafer i fördraget som utgör dess hårda
            kärna – det finanspolitiska regelverket – måste beslutas av riksdagen.
          </p>
          <p xml:id="i-KhsPCyF8XkWh9PZcEH6zru">
            Det europeiska samarbetet befinner sig i en dramatisk fas. Man
            skulle kunna sammanfatta läget så att spänningarna ökar mellan
            olika medlemsländer, mellan eurozonsländer och andra medlemsländer,
            och mellan det överstatliga perspektivet och det nationella.
          </p>
          <p xml:id="i-8sjw41e2juzE7Nfhgiuqni">
            Eurokrisen har banat väg för idéer om en långtgående centralisering
            av beslutsfattandet, några av dem har redan förverkligats. Det
            är en federalistisk inriktning som reser viktiga frågor av demokratisk
            natur och utmanar det europeiska projektets legitimitet. Förr
            eller senare måste sannolikt det som nu sker och som kan skönjas
            i förlängningen av det som sker få som konsekvens att fördraget
            öppnas och omförhandlas.
          </p>
          <p xml:id="i-VuAu655DMoh6X5gzwrZhmi">
            Den utveckling som pågår inom unionen väcker en rad frågor också
            av praktisk, konstitutionell natur som rör hur riksdagen skall
            hantera EU framöver. Hur gör vi vår röst hörd på områden där besluten
            bara gäller eurozonen? Hur hanteras institutioner som ligger vid
            sidan om fördraget? Hur kan vi garantera, givet att processerna
            är snabba och beredningen av förslagen ofta lämnar mycket i övrigt
            att önska, att det inte sker konstitutionella olyckor, att det
            sker maktförskjutningar som aldrig varit avsikten?
          </p>
          <p xml:id="i-KsXtUmmTrwdoM7sE2SsXe2">
            Det finns goda skäl för Sveriges riksdag att mot bakgrund av
            vad som hittills hänt och vad som kan förväntas hända, göra en
            utvärdering av de arbetsformer och regler, i regeringsformen och
            riksdagsordningen, som utgör de nationella demokratiska ramarna
            för arbetet inom den europeiska unionen.
          </p>
          <p xml:id="i-S9PUqo6MubGVG1mudJKg5M">
            Reglerna för regeringens och riksdagens beslutsfattande i EU-frågor
            – för hur information, samråd och överläggningar inför beslut
            i EU sker – behöver ses över.
          </p>
        </div>
        <div xml:id="i-XBFEADz6fCCNFzrdYmGHyt" type="signatureBlock">
          <list xml:id="i-8uW6JMHThnB7tMojaLW5vp">
            <item xml:id="i-NkciCfPPcYh2gaf3AN3oyh" who="i-MKm68HiDPih8eisvsh6GJg" type="signature">
              Bo Bernhardsson (S)
            </item>
          </list>
        </div>
      </div>
    </body>
  </text>
</TEI>
