<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-02606">
  <teiHeader>
    <fileDesc>
      <titleStmt>
        <title>Komvux</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2606 av Daniel Riazat m.fl. (V)</title>
          <idno type="rdwebb">H9022606</idno>
          <rs type="number">2606</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9022606/text</ref>
          <ref type="dokument_url_html">http://data.riksdagen.se/dokument/H9022606</ref>
          <ref type="dokumentstatus_url_xml">http://data.riksdagen.se/dokumentstatus/H9022606</ref>
          <ref type="docx">http://data.riksdagen.se/fil/569EC9A6-652D-45E1-A299-D900D7F331D8</ref>
          <ref type="pdf">http://data.riksdagen.se/fil/65AA796A-718E-40AC-B0F9-5BB97E19DD38</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JiGjZWPjup2Gq9tov55RDz" type="signed"/>
        <correspContext corresp="i-JiGjZWPjup2Gq9tov55RDz">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-EL1MQJptXYgBjq2qEniwPX" type="submitted">
          <date when="2021-10-04"/>
          <time when="10:29:06"/>
        </correspAction>
        <correspAction xml:id="i-K7yuNCtoT4iACqyZFV1d69" type="reviewed">
          <date when="2021-10-04"/>
          <time when="13:19:09"/>
        </correspAction>
        <correspAction xml:id="i-2jf3x9TwfEsmu3SDaXPHpi" type="referred">
          <date when="2021-10-14"/>
        </correspAction>
        <correspAction xml:id="i-DWT1jy4VnWCwvjDACQmCZC" type="assigned">
          <date when="2022-10-05"/>
          <time when="11:48:32"/>
        </correspAction>
        <correspContext corresp="i-DWT1jy4VnWCwvjDACQmCZC">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-FmbXYNGp2U2xhQ9MqJZC1i" type="behandlas_i"/>
        <correspContext corresp="i-FmbXYNGp2U2xhQ9MqJZC1i">
          <ref type="uppgift">2021/22:UbU18</ref>
          <ref type="ref_dok_id">H901UbU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU18</ref>
          <ref type="ref_dok_titel">Vuxenutbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9BakfzQuwU3YQxkTjZNdjB" type="behandlas_i"/>
        <correspContext corresp="i-9BakfzQuwU3YQxkTjZNdjB">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5kz4joAPScAV6e2cK1RN9z" type="behandlas_i"/>
        <correspContext corresp="i-5kz4joAPScAV6e2cK1RN9z">
          <ref type="uppgift">2021/22:UbU16</ref>
          <ref type="ref_dok_id">H901UbU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU16</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EsqEMqsmtGngudAxiq73Br" type="behandlas_i"/>
        <correspContext corresp="i-EsqEMqsmtGngudAxiq73Br">
          <ref type="uppgift">2021/22:UbU14</ref>
          <ref type="ref_dok_id">H901UbU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU14</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2606 av Daniel Riazat m.fl. (V)
          Komvux
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-V2mKW3bH34JTrJvASpuhAb">
            1 Förslag till riksdagsbeslut
          </head>
          <list style="ol">
            <item xml:id="i-XSJHg16Fna3SyhpJv3saZy">
              Riksdagen ställer sig bakom det som anförs i motionen om att
              regeringen bör återkomma med förslag som innebär förbud mot vinstuttag
              inom vuxenutbildningen och tillkännager detta för regeringen.
            </item>
            <item xml:id="i-F8maBZFeTZU45fbJSsrHyt">
              Riksdagen ställer sig bakom det som anförs i motionen om att
              regeringen bör återkomma med förslag som innebär förbud mot ägarstrukturer
              och bolagsformer inom den kommunala vuxenutbildningen vars ändamål
              är att göra vinst och tillkännager detta för regeringen.
            </item>
            <item xml:id="i-24bhULWjcCDuJornFLSxJa">
              Riksdagen ställer sig bakom det som anförs i motionen om att
              det bör tillsättas en utredning i syfte att införa statligt huvudmannaskap
              för hela skolväsendet inklusive komvux och tillkännager detta
              för regeringen.
            </item>
            <item xml:id="i-CF1AKiEA9YZhutViBPqKod">
              Riksdagen ställer sig bakom det som anförs i motionen om att
              regeringen bör utreda möjligheten att inrätta en vuxenlärarutbildning
              och tillkännager detta för regeringen.
            </item>
            <item xml:id="i-MapVoGStncpNvLhgYdFtpY">
              Riksdagen ställer sig bakom det som anförs i motionen om att
              regeringen bör utreda inrättandet av en kompletterande pedagogisk
              utbildning till vuxenlärare och tillkännager detta för regeringen.
            </item>
            <item xml:id="i-EEGTaaRszP9jwzBz3WKNeY">
              Riksdagen ställer sig bakom det som anförs i motionen om att
              regeringen bör tillsätta en utredning som kartlägger hur många
              som felplacerats i särskolan och vilka behov av stöd de har samt
              kommer med förslag på vilka riktade utbildningsinsatser som behövs
              för att dessa personer ska få gymnasiekompetens och tillkännager
              detta för regeringen.
            </item>
            <item xml:id="i-7pYY5s1gBwufDXA76rWBop">
              Riksdagen ställer sig bakom det som anförs i motionen om att
              regeringen bör utreda om det kan ställas krav på att all utbildning
              som omfattas av skollagen ska tillhandahålla kurslitteratur kostnadsfritt
              och tillkännager detta för regeringen.
            </item>
            <item xml:id="i-KQGm5c8Xrrigf84vpm6ffD">
              Riksdagen ställer sig bakom det som anförs i motionen om att
              en utökad rätt för adopterade att studera sitt modersmål på komvux
              bör utredas och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-6Dsc3qe8DeETCZir8BNC2K" type="h1">
            2 Inledning
          </head>
          <p xml:id="i-2EGr9RMsHKVDuM3FVpFTfT">
            Ekonomiska kriser går sällan att förutse. Vi vet inte hur länge
            den som orsakats av coronapandemin kommer att pågå. Men allt tyder
            på att många människor kommer att behöva omskola sig när krisen
            är över, och vi kan redan se konsekvenserna av pandemin inom många
            sektorer.
          </p>
          <p xml:id="i-J7EjZp3AqJruyjHZGuncek">
            Det är knappt 50 år sedan alla kommuner blev skyldiga att anordna
            motsvarande grund- och gymnasieskoleutbildning för vuxna. Tidigare
            vilade vuxenutbildningen på frivilliga initiativ från såväl offentliga
            som privata huvudmän i form av folkbildning, korrespondenskurser,
            aftonskolor och liknande. Med det kommunala ansvaret har tillgängligheten
            ökat och rätten till kunskap stärkts. Det har bidragit till en
            höjd utbildningsnivå och att rekryteringen till högskolan har
            breddats.
          </p>
          <p xml:id="i-RGrmkGu39UfhXyjYNc364G">
            Hur den framtida vuxenutbildningen ska utformas beror givetvis
            på hur vi vill att utbildningen för barn och unga ska se ut. Efter
            att ha gått igenom grund- och gymnasie­skolan ska alla ha tillräckliga
            kunskaper för samhälls- och arbetsliv samt vara behöriga att söka
            till högre utbildning. Dessa kunskaper ser vi som en rättighet.
            Alla vuxna som inte har dessa kunskaper ska ha rätten att få detta
            tillgodosett inom vuxenutbildningen.
          </p>
          <p xml:id="i-UQ7YBX4NtovdYBVn7Qffqw">
            Kanske är vuxenutbildningens framgångar orsaken till att denna
            utbildningsform ofta har varit relativt osynlig i den utbildningspolitiska
            diskussionen. Den positiva synen på vuxenutbildningen delas inte
            längre av alla. Flera borgerliga företrädare ser komvux som en
            gräddfil in i högskolan – underförstått att det är fusk att komplettera
            sin gymnasieutbildning som vuxen. Men det livslånga lärandet måste
            bygga på det faktum att kunskap är likvärdig oavsett när den inhämtats.
          </p>
          <p xml:id="i-ASnmmx5jXeV8mSHa2ohfAe">
            Ökad arbetsdelning och specialisering inom arbetslivet har gjort
            att gymnasieskolan inte kan tillgodose behoven av utbildad arbetskraft.
            Yrkesutbildning kommer att ske efter gymnasieskolan i allt större
            utsträckning. Den eftergymnasiala yrkesutbildningen har med införandet
            av en yrkeshögskola börjat få något fastare former och en tydligare
            struktur. Det finns också behov av flexibla utbildningsformer,
            som kan möta tillfälliga eller lokala behov av utbildning.
          </p>
          <p xml:id="i-F9J92dXLi8wVD8bBEc5Rtq">
            För att förbättra kvaliteten och den nationella likvärdigheten
            inom vuxenutbild­ningen behöver granskningen och utvärderingen
            systematiseras på ett bättre sätt. När vuxenutbildningen utförs
            på entreprenad, eller på annat sätt privatiseras, försvåras kvalitetsarbetet.
            I vissa fall är det dock nödvändigt med ett samarbete med det
            privata näringslivet.
          </p>
          <p xml:id="i-AeSUeVEAhDm4TfyWQjNQsM">
            För många människor har vuxenutbildningen inneburit en andra
            chans när tidigare skolformer har misslyckats. För andra har den
            inneburit en chans till yrkesväxling. I dagsläget är särskilda
            insatser inom både vuxenutbildningen och arbetsmarknads­politiken
            nödvändiga för att förbättra möjligheten till utbildning och för
            att underlätta den framtida kompetensförsörjningen.
          </p>
          <head xml:id="i-L7Bze6h9nRLeXCtW89z1Z2" type="h1">
            3 Utbildning är en rättighet, inte en vara
          </head>
          <p xml:id="i-BK6xNdnppFhQaV3yfkY9GV">
            Precis som inom den ordinarie skolan är det en förutsättning
            för ett riktigt bra skolsystem att vuxenutbildningen fokuserar
            på det viktigaste. Kvaliteten och behoven ska alltid komma i första
            rummet, inte möjligheten att berika sig på verksamheten. Då är
            det viktigt att det finns behöriga lärare så att alla studerande
            får det stöd de behöver för att klara utbildningen. Detta får
            inte prioriteras ned för att skapa vinstutdelning till ägarna.
            Vänsterpartiet anser att målet med all utbildning ska vara att
            ge de studerande den bästa kunskapen – därför måste marknadsanpassningen
            stoppas.
          </p>
          <p xml:id="i-LB92zdXu9Tts3kxBj4fD2W">
            Sverige är i dag det enda landet i världen som tillåter obegränsade
            vinster inom den privata utbildningssektorn, som samtidigt finansieras
            via offentliga medel. Lagstift­ningen i andra länder är betydligt
            mindre generös mot privata vinstintressen inom utbildningssektorn.
          </p>
          <p xml:id="i-G3K4wSpcEa8C2uyzXwWEmp">
            Även om verksamheten inom vuxenutbildningen på många sätt liknar
            den inom grundskolan och gymnasieskolan så yttrar sig marknadslogiken
            ibland på andra sätt. Sparandet på personal och slimmandet av
            organisationen är densamma. Men inom vuxenutbildningen finns inte
            samma förväntan på att heltidsstudier ska betyda att man är på
            plats hela tiden. På så sätt kan man spara in på lokaler och personal.
            Skulle den studerande sedan inte klara av den stora mängden självstudier,
            går det att omregistrera hen för att få nya pengar från kommunen
            för att erbjuda samma undermåliga utbildning en gång till.
          </p>
          <p xml:id="i-Xbfej5TyssM7uonmutZe4o">
            Våren 2017 presenterade Lärarnas Riksförbund en undersökning
            gjord bland vuxenutbildningslärare, som visade att många lärare
            måste undervisa fler kurser på kortare tid. Det var nästan 40
            procent av lärarna som fått ökad undervisningstid under de senaste
            tre åren. Samtidigt uppger nästintill 40 procent av lärarna att
            de inte får ett rimligt antal undervisningstimmar i sitt ämne
            i förhållande till de mål som de studerande ska uppnå under kursen.
          </p>
          <p xml:id="i-Bv128Fbhq7ySg6JqDmAv7K">
            Verksamma inom vuxenutbildningen pekar på att den marknadsanpassning
            som skett gör att kostnaderna har pressats på ett sätt som försämrat
            kvaliteten inom vuxenutbildningen även där den fortfarande bedrivs
            i kommunal regi eftersom de tvingas konkurrera med billigare privata
            verksamheter.
          </p>
          <p xml:id="i-9uaaibyTXPyCZXXDo7t8yW">
            Marknadsanpassningen innebär också ett resursslöseri, när vinster
            plockas ut från den skolpeng som egentligen är till för undervisningen.
            Om skolan nu byggt upp ett stort system för kontroll och granskning
            så är det motsatsen som kännetecknar vuxen­utbildningen, avsaknaden
            av kontroll och granskning.
          </p>
          <p xml:id="i-4ZfXEhRqq1YTSnDYLRfBue">
            Skattemedel ska enbart kunna användas till den verksamhet de
            är avsedda för, och det ska inte finnas incitament att bedriva
            verksamheten på annat sätt eller med andra mål än alla studerandes
            lika rätt till kunskap. För en likvärdig utbildning behövs ett
            slut på vinstintresset och marknadslogiken inom vuxenutbildningen.
          </p>
          <p xml:id="i-FAqZr9wgxuGjgp3rJbrMqP">
            Vänsterpartiet och regeringen tillsatte 2015 en välfärdsutredning,
            Ordning och reda i välfärden (SOU 2016:78). Utredningen fick i
            uppdrag att föreslå ett nytt regelverk för offentlig finansiering
            av privat utförda välfärdstjänster, inklusive skolan. Syftet med
            utredningen var att säkerställa att offentliga medel används till
            just den verksamhet de är avsedda för och att eventuella överskott
            som huvudregel ska återföras till den verk­samhet där de uppstått.
            Under riksdagsåret 2017/18 avslog riksdagen en proposition som
            byggde på utredningen. Vänsterpartiet menar att det är mer aktuellt
            än någonsin att stoppa kommersialiseringen inom välfärden i allmänhet
            och utbildningssektorn i synnerhet.
          </p>
          <p xml:id="i-FBnwmJsJouJL2r3sB4DThm">
            Regeringen bör återkomma med förslag som innebär förbud mot vinstuttag
            inom vuxenutbildningen. Detta bör riksdagen ställa sig bakom och
            ge regeringen till känna.
          </p>
          <p xml:id="i-YBkAtuZATYj3eBXQrL28pm">
            Regeringen bör också återkomma med förslag som innebär förbud
            mot ägarstruk­turer och bolagsformer inom den kommunala vuxenutbildningen
            vars ändamål är att göra vinst. Detta bör riksdagen ställa sig
            bakom och ge regeringen till känna.
          </p>
          <head xml:id="i-Siz4xDBxojQjLhGS7vbFE5" type="h1">
            4 En statlig vuxenutbildning
          </head>
          <p xml:id="i-Aw4La8na7jqJynQ1CNtohS">
            Kommunernas förutsättningar och engagemang för komvux varierar
            runtom i landet. Detta kan leda till problem för både enskilda
            individer och samhället. Att ha samma rätt till utbildning och
            att få en undervisning av högsta kvalitet – likvärdig över landet
            – är en angelägenhet för alla. En likvärdig utbildning och utbildningsutbud
            förutsätter en likvärdig ekonomi, och ett statligt ekonomiskt
            ansvar är därmed centralt för att nå det. Likvärdiga förutsättningar
            innebär inte lika mycket pengar till alla kommuner, utan att resurserna
            fördelas efter behov. Detta till skillnad från pengar efter vad
            en kommun vill och kan betala.
          </p>
          <p xml:id="i-UUzi6QTyRjtijcKWFn2UTf">
            Lärarna är den viktigaste faktorn i skolan för att alla elever
            ska kunna prestera och utvecklas maximalt. Undervisningsuppdraget
            måste därför gå direkt från staten till lärarprofessionen, som
            ska avgöra vilka konkreta insatser som ska göras för att nå målen
            men med tydlig statlig reglering av förutsättningarna. Detsamma
            gäller för skolans ledning. Om staten övertar arbetsgivaransvaret
            underlättas också möjligheterna att bedriva en nationellt sammanhållen
            vuxenutbildningspolitik.
          </p>
          <p xml:id="i-SCzdpEqfstqCgdH4Uej6ad">
            Vänsterpartiet föreslår därför att en bred parlamentarisk utredning
            ska tillsättas för att ta fram förslag om hur staten ska överta
            huvudansvaret för komvux för att garantera alla enheter inom skolväsendet
            likvärdiga ekonomiska och kompetensmässiga förut­sättningar. Vänsterpartiet
            anser att skolväsendets olika delar ska hänga ihop och därmed
            bör frågan om huvudmannaskap belysas när det gäller skolväsendets
            samtliga delar. Utredningen bör ta fasta på vilka positiva effekter
            ett kommunalt huvudansvar för komvux har som kan bibehållas. Även
            konsekvenserna för kommunernas ekonomi måste analyseras, liksom
            en lång rad frågor som hur arbetsgivaransvaret bäst ska utövas
            och hur reformen ska genomföras för att alla yrkeskategorier ska
            vara förberedda.
          </p>
          <p xml:id="i-TYBTVsJtR38dCtdAnNHQ5i">
            Det bör tillsättas en utredning i syfte att införa statligt huvudmannaskap
            för hela skolväsendet inklusive komvux. Detta bör riksdagen ställa
            sig bakom och ge regeringen till känna.
          </p>
          <head xml:id="i-PxZkhwFhRvb1ehRRannybj" type="h1">
            5 Lärarförsörjningen inom komvux och sfi
          </head>
          <p xml:id="i-4VarXXozYeF9bqEaP4ZC7j">
            En stor andel av de som arbetar med att utbilda vuxna har inte
            tillräcklig utbildning för att undervisa inom vuxenutbildningen.
            Bristen på kompetens när det gäller vuxen­pedagogik påverkar resultaten
            särskilt mycket inom svenska för invandrare (sfi). Att ha rätt
            utbildad personal brukar inom övriga utbildningssystemet anses
            vara en förutsätt­ning för att hålla en hög kvalitet på utbildningen
            men detta gäller inte vuxenutbild­ningen i dagsläget.
          </p>
          <p xml:id="i-8x4AD3AevLm6GyNNd4zzGD">
            En särskild vuxenlärarutbildning vore en bra möjlighet för de
            som hellre vill jobba med att utbilda vuxna samt bidra till att
            höja kvaliteten på vuxenutbildningen. Reger­ingen bör därför utreda
            möjligheten att inrätta en vuxenlärarutbildning. Detta bör riksdagen
            ställa sig bakom och ge regeringen till känna.
          </p>
          <p xml:id="i-EYGbfV9bus93jSvDWSjvB8">
            Bristen på behörig personal inom vuxenutbildningen är akut. Regeringen
            bör därför utreda inrättandet av en kompletterande pedagogisk
            utbildning till vuxenlärare. Detta bör riksdagen ställa sig bakom
            och ge regeringen till känna.
          </p>
          <head xml:id="i-J8ER9uLagDjqDtwasQjUr4" type="h1">
            6 Utredning av stöd i vuxen ålder till de som felplacerats i
            särskolan
          </head>
          <p xml:id="i-HjZ2PKzysWyJzcq7VL1inw">
            På senare år har man börjat misstänka att många elever felplacerades
            i särskolan under slutet av 1990-talet och början av 2000-talet.
            Riksdagens utredningstjänst har hjälpt till med att ta fram ett
            underlag som beskriver vilka belägg som finns för att så skedde.
            Mellan 1992/1993 och 2006/2007 ökade andelen elever i särskolan
            från 0,9 procent till 1,5 procent. När den nya skollagen kom 2008
            blev det klarlagt att elever med autism som inte hade en utvecklingsstörning
            inte fick placeras i särskolan. Sedan dess har andelen elever
            återigen minskat och är nu sedan 2013 återigen 1 procent av eleverna.
            Det finns ingen exakt siffra på hur många som felplacerats men
            2004 kom den statliga utredningen För oss tillsammans – Om utbildning
            och utvecklingsstörning (SOU 2004:98) som visade att det fanns
            stora brister i kommunernas utredningar och att det var stor skillnad
            mellan kommunerna avseende antalet barn i särskolan. Till exempel
            var barn med utländsk bakgrund överrepresenterade i särskolan.
            I den utredningen uppgav 27 procent av lärarna att de undervisade
            elever som inte hade någon av de särskoleberättigande svårigheterna.
          </p>
          <p xml:id="i-91uRLEbCd7bpGD4GqnRo8e">
            Den som blivit felaktigt placerad i särskolan kan väcka allmänt
            åtal i domstol men har då själv hela bevisbördan och måste driva
            ärendet själv. Som ett parti för jämlikhet där alla ska ha rätt
            till utbildning vill Vänsterpartiet att dessa personer ska ges
            upprättelse.
          </p>
          <p xml:id="i-SGu3ZDw6XaUHXLTY89tU3">
            Regeringen bör tillsätta en utredning som kartlägger hur många
            som felplacerats i särskolan och vilka behov av stöd de har samt
            kommer med förslag på vilka riktade utbildningsinsatser som behövs
            för att dessa personer ska få gymnasiekompetens. Detta bör riksdagen
            ställa sig bakom och ge regeringen till känna.
          </p>
          <head xml:id="i-TwtYNY7KapdH3bh7vvvZUj" type="h1">
            7 Kostnaden för läromedel
          </head>
          <p xml:id="i-8NjDap5DX7NWby7oFLm58">
            För Vänsterpartiet är det viktigt att alla människor har rätt
            till flera chanser och likvärdiga möjligheter till utbildning.
            Inköpen av kurslitteratur är en stor ekonomisk börda för många
            studerande. Att den som studerar måste köpa sin egen kurslitteratur
            kan ses som ett avsteg från principen om avgiftsfrihet för utbildningen.
            För den som läser samma utbildning under tonåren kostar det ingenting.
            Samtidigt kan det ibland också vara problem att få tag på vissa
            böcker när de säljer slut i bokhandeln. Biblioteken köper förstås
            inte heller in tillräckligt många exemplar av varje bok för att
            de ska räcka till alla. Om huvudmännen köper in böcker underlättar
            det även för lärarnas planering eftersom de vet vilken bok de
            kommer att arbeta med de närmaste åren i stället för att behöva
            anpassa sig efter bokförlagens nycker. Vi välkomnar att Läromedelsutredningen
            (SOU 2021:70) föreslår fri kurslitteratur på grundvux men det
            räcker inte.
          </p>
          <p xml:id="i-SXBKLZEJBGithdLY7HXMNW">
            Regeringen bör utreda om det kan ställas krav på att all utbildning
            som omfattas av skollagen ska tillhandahålla kurslitteratur kostnadsfritt.
            Detta bör riksdagen ställa sig bakom och ge regeringen till känna.
          </p>
          <head xml:id="i-4zTvQk34vLo3LW7CdzPh7w" type="h1">
            8 Adopterades rätt till modersmål
          </head>
          <p xml:id="i-JrWszxkVpEEmvVNaqB8Zoa">
            I Sverige bor flera tusen människor som är adopterade från andra
            länder, personer som har rätt att lära sig mer om sitt ursprung.
            När dessa barn går i skolan har de rätt att lära sig sitt modersmål.
            Men detta bygger på att det finns grundläggande kunskaper i språket
            och ett engagemang från både föräldrar och barn.
          </p>
          <p xml:id="i-Sq6GnBascXGgzMHV1N1T88">
            På senare år har en rad oegentligheter kring internationella
            adoptioner uppdagats, och riksdagen har på initiativ av Vänsterpartiet
            beslutat att dessa ska utredas.
          </p>
          <p xml:id="i-Mi5nSieYDakfpgSQ6JQZaP">
            Hittills har bristen på engagemang från svenska myndigheter inneburit
            att informa­tionsinhämtandet och kunskapsspridningen om oegentligheter
            kring internationella adoptioner fallit på ideella organisationer.
            Svenska medborgare som kommit till Sverige genom adoption har
            fått bilda egna föreningar för att söka sitt ursprung och fördjupa
            sig i omständigheterna kring hur och varför de kommit till Sverige.
            Språkbarriärer är också något som försvårar för adopterade att
            ta del av information om sin bakgrund. I exempelvis Chile sker
            allt utredningsarbete på spanska som sedan översätts av ideella
            krafter i Sverige för att de ska kunna sprida information till
            berörda personer. Vänster­partiet menar att mer måste göras för
            att stötta adopterade i att söka sitt ursprung.
          </p>
          <p xml:id="i-R6dGACqpg5b8DzfJp8QvLJ">
            En utökad rätt att studera sitt modersmål på komvux för adopterade
            bör utredas. Detta bör riksdagen ställa sig bakom och ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-9exz36pSPYkzuvNtMbVr5h">
              Daniel Riazat (V)
            </item>
            <item xml:id="i-KRWTD3qGs1SMTHSeF3wdQV">
              Ida Gabrielsson (V)
            </item>
            <item xml:id="i-5pBErEcNkQt4hcbFysAaBe">
              Momodou Malcolm Jallow (V)
            </item>
            <item xml:id="i-rtfexLu4GQ8XkAnoYPwJh">
              Maj Karlsson (V)
            </item>
            <item xml:id="i-6fhoUgzwPe35EJNJdWwXcV">
              Karin Rågsjö (V)
            </item>
            <item xml:id="i-XZ994brrT9tHz88Th9Z2MR">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
