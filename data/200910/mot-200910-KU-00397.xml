<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00397">
  <teiHeader>
    <fileDesc>
      <titleStmt>
        <title>Ordensväsendet</title>
        <author corresp="i-3J7gReC5w7NtoncLZdAwSc">av Marianne Watz (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ordensväsendet</title>
          <idno type="rdwebb">GX02K397</idno>
          <rs type="number">K397</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K397/text</ref>
          <ref type="dokument_url_html">http://data.riksdagen.se/dokument/GX02K397</ref>
          <ref type="dokumentstatus_url_xml">http://data.riksdagen.se/dokumentstatus/GX02K397</ref>
          <ref type="doc">http://data.riksdagen.se/fil/9FBEA89E-ED45-44CF-A12C-0DF0FF35F096</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3J7gReC5w7NtoncLZdAwSc</idno>
            <name>Marianne Watz</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GHe7cNdyhTipux6J4rHFq6" type="signed"/>
        <correspContext corresp="i-GHe7cNdyhTipux6J4rHFq6">
          <note type="signatory" corresp="i-3J7gReC5w7NtoncLZdAwSc"/>
        </correspContext>
        <correspAction xml:id="i-4PuxWpdszA6bEVj2Ff3yt6" type="numbering">
          <date when="2009-10-08"/>
        </correspAction>
        <correspAction xml:id="i-LUCbSdDuS7MtSs4wXgbMW9" type="submission">
          <date when="2009-10-06"/>
        </correspAction>
        <correspAction xml:id="i-9RaEqr1L7p7zEB4QTKUuNg" type="transfer">
          <date when="2009-10-06"/>
        </correspAction>
        <correspAction xml:id="i-994KpzaA8DLFeS7HAfVX8N" type="assigned"/>
        <correspContext corresp="i-994KpzaA8DLFeS7HAfVX8N">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CiGMYCYm2hUUP8s81hf3KP" type="motBody">
        <div xml:id="i-Hq3EwPpRWrvA9mJ5DX6VTx" type="motProposal" subtype="förslag">
          <head xml:id="i-EyvFrRqfpts8B7tHH4XqMQ">
            Förslag till riksdagsbeslut
          </head>
          <list xml:id="i-yYHcUcMBGpW8QxtxRtbcA" style="ol">
            <item xml:id="i-LuLbvXWEnHf9XQWamqEjxM">
              Riksdagen tillkännager för regeringen som sin mening vad som
              anförs i motionen om att upphäva ordensreformen från 1974.
            </item>
            <item xml:id="i-BMUwihktkjWQC8sHYor6f1">
              Riksdagen tillkännager för regeringen som sin mening vad som
              anförs i motionen om att återinföra ett reformerat ordensväsen.
            </item>
          </list>
        </div>
        <div xml:id="i-DorWYCtHPj1jsXzqVWevxA" type="motContent">
          <head xml:id="i-X8GvW8WpYMBTM86kqS8tFk" type="h1">
            Motivering
          </head>
          <p xml:id="i-9dPYMuWD5bYrSkTfbSkjYX">
            Alla länder har olika typer av offentliga belöningssystem. På
            1700-talet anslöt sig Sverige till det internationella systemet
            med förtjänstordnar genom att införa ett offentligt ordensväsen.
            År 1974 lämnade vi det internationella system som utmärker ett
            lands förtjänta medborgare med historiska nationella ordnar och
            valde en egen mycket speciell modell som innebär att det egna
            landets medborgare inte kan tilldelas någon av de historiska svenska
            ordnarna.
          </p>
          <p xml:id="i-XYDc9stzUeaHhrmKYY7oeq">
            Den mer än tvåhundraåriga traditionen att dela ut de historiska
            svenska ordnarna till förtjänta medborgare bröts på 70-talet då
            riksdagen beslutade om ändrat belöningssystem. Reformen kallades
            ordensreformen, och förändringen innebar att inga svenska medborgare,
            endast utländska, skulle tilldelas de svenska förtjänstordnarna.
          </p>
          <p xml:id="i-RYmFQnM99ggDni645VcYNZ">
            Av de fyra ordnarna behölls Serafimerorden och Nordstjärneorden,
            båda instiftade 1748 av Fredrik I, som kan tilldelas förtjänta
            utländska medborgare. Svärdsorden, instiftad 1748 av Fredrik I,
            och Vasaorden, instiftad 1772 av Gustav III, lades i vila.
          </p>
          <p xml:id="i-YAZUH7cJRK8QyQ1z6EN3r5">
            Större delen av väldens länder har i dag nationella offentliga
            belöningssystem som inkluderar ordnar. I Europa är det bara Sverige,
            Schweiz och Irland som inte delar ut ordnar till landets egna
            medborgare. Länder som varit kungadömen och blivit republiker
            har inte avskaffat ordensväsendet. Franska hederslegionen tillkom
            efter franska revolutionen, som myntade uttrycket frihet och jämlikhet.
            Sankt Andreasorden, instiftad 1698 av Peter den Store av Ryssland
            och avskaffad vid revolutionen 1917, återinfördes 1998 av den
            ryska regeringen.
          </p>
          <p xml:id="i-PKfFzyurgEyhksRLQEHpdw">
            Konstitutionsutskottet uttalade sig 1973 på följande sätt: Utskottet
            ansluter sig till statsrådets uttalande att ordensväsendet inte
            i praktiken kan utformas och tillämpas på ett sätt som motsvarar
            det grundläggande kravet på jämlikhet och enhetlighet i bedömningen
            av olika personalkategoriers arbeten.
          </p>
          <p xml:id="i-WAArCJkrQbVHWUWJ5WSe6p">
            Under de mer än 30 år som gått sedan beslutet trädde i kraft
            har detta uttalande i praktiken motsagts varje år. Världens demokratier
            har fortsatt att dela ut ordnar till sina medborgare och i Sverige
            delas olika typer av förtjänsttecken ut.
          </p>
          <p xml:id="i-3z6yNcbcxkMcXBvnxvXYT5">
            Internationellt sett är det svenska förhållningssättet märkligt.
            Svenska företrädare uppfattas av omvärlden som mindre kvalificerade
            eftersom de i motsats till andra länders företrädare inte bär
            någon nationell orden i officiella sammanhang. Även nationellt,
            dvs. i Sverige, är det svenska förhållningssättet motsägelsefullt
            och inkonsekvent. Staten har behov av att kunna visa uppskattning
            för större samhälleliga insatser, och gör det också på olika sätt.
            Att förläna professors titel till en förtjänt medborgare är ett
            exempel på detta. Logiken i att det skulle vara mer jämlikt att
            ha tilldelat hovsångerskan Birgit Nilsson denna akademiska titel
            i stället för en förtjänstorden lyser med sin frånvaro.
          </p>
          <p xml:id="i-T121PGZFXS8YAmAdwQ8AP7">
            Genom att ett offentligt ordensväsen infördes 1748 ökade statschefens
            möjligheter att belöna många personer på ett ekonomiskt sätt.
            Att som tidigare belöna genom att förläna adelskap och gods var
            dyrbart och bestående. En förtjänstorden har inget ekonomiskt
            innehåll och knyts till personen endast under livstiden. Det är
            ett skäl som fortfarande borde väga lika tungt: att kunna hedra
            förtjänta svenska medborgare inom olika samhällssektorer på ett
            värdigt och för statskassan ekonomiskt sätt. Denna uppgift fyller
            de historiska svenska förtjänstordnarna.
          </p>
          <p xml:id="i-DrR7K3PadSkRFW1jtAbrcJ">
            De brister som ordensväsendet hade, t.ex. den skeva fördelningen
            av utdelande mellan de fyra ordnarna och andra brister, kan åtgärdas
            genom en översyn av utdelningssystemet för de fyra förtjänstordnarna.
          </p>
          <p xml:id="i-8oStYmofgEWYiegxKaW2U5">
            Enligt uppgift finns redan ett någorlunda utarbetat förslag att
            ta fram. På 90-talet tillsattes en informell beredning i syfte
            att komma fram till ett nytt statligt belöningssystem.
          </p>
          <p xml:id="i-PTuxMTeMzwtzM1fSaPeb1u">
            På 1700-talet anslöt sig Sverige till det internationella systemet
            med förtjänstordnar genom att införa ett offentligt ordensväsen.
            Ordensreformen 1974 innebar att vi valde en egen modell som utesluter
            det egna landets förtjänta medborgare.
          </p>
          <p xml:id="i-GBnx3oTjkPZX7ruhmzyKjL">
            Efter mer än 30 år med denna modell är det dags att återgå till
            det system med förtjänstordnar som resten av Europa och de flesta
            länder utanför Europa följer och på så sätt åter kunna belöna
            även svenska medborgare.
          </p>
        </div>
        <div xml:id="i-LBDovqP7ht9cSn75kaLWXc" type="motSignatures">
          <list xml:id="i-8VrXaASthNwW6MsRVixfes">
            <item xml:id="i-P3rAcgvSmji4rj1SbLhwQ" who="i-3J7gReC5w7NtoncLZdAwSc">
              Marianne Watz (m)
            </item>
          </list>
        </div>
      </div>
    </body>
  </text>
</TEI>
