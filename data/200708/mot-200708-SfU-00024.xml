<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00024">
  <teiHeader>
    <fileDesc>
      <titleStmt>
        <title>med anledning av prop. 2007/08:136 En reformerad sjukskrivningsprocess för ökad återgång i arbete</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:136 En reformerad sjukskrivningsprocess för ökad återgång i arbete</title>
          <idno type="rdwebb">GV02Sf24</idno>
          <rs type="number">Sf24</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf24/text</ref>
          <ref type="dokument_url_html">http://data.riksdagen.se/dokument/GV02Sf24</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf24</ref>
          <ref type="doc">http://data.riksdagen.se/fil/2A469E82-34EB-4C0F-8E86-9B6AD7480494</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JxR96msdFpgzAeqevR8kt9" type="basedOn"/>
        <correspContext corresp="i-JxR96msdFpgzAeqevR8kt9">
          <ref>Proposition 2007/08:136</ref>
        </correspContext>
        <correspAction xml:id="i-GuC6ZSDh4HKFxXLULbfCWv" type="signed"/>
        <correspContext corresp="i-GuC6ZSDh4HKFxXLULbfCWv">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-7sQ9EJvdbfjk6TzCjQ5wxz" type="referral">
          <date when="2008-04-16"/>
        </correspAction>
        <correspAction xml:id="i-ANdKUJqtPyqfFDTfPwzuVS" type="dismissal">
          <date when="2008-04-15"/>
        </correspAction>
        <correspAction xml:id="i-Dfu4g8LQHwV9uKUghV8m63" type="dismissal">
          <date when="2008-04-15"/>
        </correspAction>
        <correspAction xml:id="i-UBeEaC4su2fpFdyekMtCno" type="transfer">
          <date when="2008-04-14"/>
        </correspAction>
        <correspAction xml:id="i-KcaQBRXjZAwZDdibkLNjhT" type="submission">
          <date when="2008-04-14"/>
        </correspAction>
        <correspAction xml:id="i-VLsWMV8Fpy9MvTbXKCztWJ" type="assigned"/>
        <correspContext corresp="i-VLsWMV8Fpy9MvTbXKCztWJ">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QeoyWEEnsoUrnn2qjHBgFV">
            Förslag till riksdagsbeslut
          </head>
          <list style="ol">
            <item xml:id="i-WvqAeXBiuz58oeqxZGNd9d">
              Riksdagen avslår proposition 2007/08:136 En reformerad sjukskrivningsprocess
              för ökad återgång i arbete.
            </item>
            <item xml:id="i-UsWDtWzh8GaJVxbKW4qgSZ">
              Riksdagen tillkännager för regeringen som sin mening vad som
              anförs i motionen om en parts rätt att begära avstämningsmöte.
            </item>
            <item xml:id="i-WfXWpqWx6sXDSLpravs4gj">
              Riksdagen tillkännager för regeringen som sin mening vad som
              anförs i motionen om att se till att hälsokonsekvens- och jämställdhetsanalyser
              ur såväl kvalitativt som kvantitativt perspektiv görs i en uppföljning
              av reformen.
            </item>
            <item xml:id="i-BNVa68hq2VgMJT1oanmdFf">
              Riksdagen tillkännager för regeringen som sin mening vad som
              anförs i motionen om att regeringen snarast bör tillsätta den
              av riksdagen beslutade parlamentariska utredningen inom socialförsäkringsområdet.
            </item>
          </list>
        </div>
        <div type="motContent">
          <head xml:id="i-GVVBzsAQyaK2WjRZk5Ehnx" type="h1">
            Motivering
          </head>
          <p xml:id="i-P2tud7CR1AXt2zwyaWosXY">
            Varje människa som är eller har varit sjuk och sjukskriven vet
            hur viktigt det är att återfå hälsan och kunna återgå till en
            fungerande vardag. Och kan man inte återfå sin hälsa är det ändå
            viktigt att så mycket annat som möjligt i livet fungerar normalt.
            Det gäller t.ex. att återfå möjligheten att kunna återgå till
            arbete. Var och en som varit sjuk en tid vet också i vilket underläge
            man befinner sig. Man är förutom att man måste passa in i regelverket
            även i högsta grad beroende av förhållningssätt och bemötande
            hos försäkringskassa, läkare och ibland fler instanser. Man är
            i ett läge där man inte vill ge svar på tal eftersom det kan ligga
            en i fatet. Att den egna kraften samtidigt tryter och självkänslan
            inte sällan är låg gör inte saken bättre.
          </p>
          <p xml:id="i-A9AoaVtuM2fmb3QtvyP2cb">
            Det är av dessa skäl det är så viktigt vilket angreppssätt som
            politiken på sjukförsäkringsområdet har:
          </p>
          <list style="ul">
            <item xml:id="i-7moVGrDqUdqjnZYF4r41ZJ">
              att människor blir respektfullt bemötta och snabbt får den hjälp
              de behöver.
            </item>
            <item xml:id="i-DaQNenJJcwWcBxWvJarTT">
              att människors kunskap om den egna situationen tas till vara
              och är utgångspunkten för insatser.
            </item>
            <item xml:id="i-Mh73QWT26pJKTeNrfLiHKy">
              att människor stärks och att strukturerna är klokt uppbyggda
              och bygger på den kunskap som finns.
            </item>
            <item xml:id="i-K4HkxWVLyKT7QcVzuvaoXL">
              att det finns skyddsnät när olika länkar i systemet inte fungerar
              som de ska.
            </item>
          </list>
          <p xml:id="i-AR9nESFsWTev84qMbCp6to">
            Regeringen har dessvärre valt ett annat perspektiv. Antalet sjukskrivningsärenden
            ska ned. Visserligen är retoriken att fler ska i arbete och att
            detta är huvudsyftet. Något direkt samband mellan det regeringen
            väljer att göra och ett verkligt ökat antal i arbete som håller
            under längre sikt finns dock inte oss veterligen. Det är också
            påfallande att regeringen som talar om minskat utanförskap inte
            tycks inse att dess politik leder till ett nytt, men mycket värre
            utanförskap, dvs. det som inträder om man står helt utan ersättning
            respektive stöd från samhället.
          </p>
          <p xml:id="i-Md3My1wzhb1NxApCM6rrSZ">
            Sällan har väl ett förslag mött så mycket kritik som det regeringen
            nu väljer att lägga. Kritik och farhågor har lyfts fram från snart
            sagt alla håll.
          </p>
          <p xml:id="i-Ei1eQFXSFNtEZWc4q4aoXR">
            Från Miljöpartiets sida tycker vi att det är märkligt att tala
            om en rehabiliteringskedja när förslaget inte innehåller en kedja
            av rehabilitering utan handlar om skärpta regler och hur sjukskrivningsprocessen
            ska gå till i ett system som fungerar dåligt. Det är knappast
            förvånande att förslaget på flera håll har börjat kallas för utförsäkringskedjan
            i stället för rehabiliteringskedjan.
          </p>
          <p xml:id="i-9co9eTJgH3FCAMAgQoqb63">
            Det är också ett påfallande krångligt regelverk som regeringen
            presenterar. Detta är förvånande eftersom regeringen brukar tala
            om vikten om större tydlighet i systemen, något som vi i Miljöpartiet
            i grunden också tycker är eftersträvansvärt.
          </p>
          <p xml:id="i-JPhmqrdFrBbZaXntCotSxJ">
            Regeringen går hårt fram. Tidsgränser införs för att få saker
            och ting att hända. Regelstyrning kommer att öka i ett system
            som inte har bra förutsättningar att ge det stöd och den hjälp
            enskilda behöver. De som riskerar att drabbas är individerna.
          </p>
          <p xml:id="i-UwDxYUXKVHN4pJJJFNdXFd">
            Från Miljöpartiets sida föreslår vi avslag på propositionen Vi
            anser liksom regeringen att sjukskrivningstalen behöver minska.
            Vi anser också att fler ska ha möjlighet att arbeta. Men vi skiljer
            oss starkt från regeringen i synsätt när det gäller skälen. Och
            vår väg dit ser markant annorlunda ut. I grunden handlar det om
            människosyn.
          </p>
          <p xml:id="i-Kk8fe3uuX1QTZM5Pjrz8PZ">
            Vi lyfter här fram ett antal av delförslagen där vi har avvikande
            åsikter i förhållande till regeringen.
          </p>
          <head xml:id="i-7dZ8gc626bHk3AexAMnQ9S" type="h2">
            Införande av regler och tidsgränser
          </head>
          <p xml:id="i-XQE2WBqhC1NRKabzSRBd9e">
            Sjukskrivningar är ofta långa och passiviserande, detta trots
            att det finns gott om kunskap om hur viktigt det är att insatser
            sätts in så tidigt som möjligt. Rehabiliteringspotentialen finns
            i ett tidigt skede, den minskar med tiden. Det finns också kunskap
            om att många har arbeten som egentligen inte passar dem. Ibland
            kan sjukdom och sjukskrivning undvikas om dessa personer lyckas
            byta arbete eller arbetsuppgifter.
          </p>
          <p xml:id="i-SYorPNc7hQgc1EcFs69DmL">
            För att fler ska få rehabilitering snabbare och kunna återgå
            till arbete har regeringen en del förslag som är bra och andra
            som är förkastliga. De bra förslagen handlar om att öppna upp
            nya möjligheter, skapa sporrar och incitament. Förslag vi ser
            som förkastliga är de som drivs fram av piska och misstro och
            där individen riskerar att bli lidande för icke fungerande strukturer.
            Förslaget om en rehabiliteringskedja som egentligen inte handlar
            om rehabilitering utan främst om regler och tidsgränser är exempel
            på det senare.
          </p>
          <p xml:id="i-PB3GGSejMHjNUcShXRMFKk">
            Regeringen vill införa fasta tidsgränser. Efter 90 dagars sjukfrånvaro
            ska det bedömas om den försäkrade kan återgå i något arbete hos
            sin arbetsgivare, eventuellt efter en tids rehabilitering. Om
            det verkar osannolikt ska kontakt tas med Arbetsförmedlingen och
            personen ska kunna ha kvar sjukpenning medan han eller hon söker
            arbete. Efter 180 dagar bedöms om inte särskilda skäl talar emot
            det arbetsförmågan mot den reguljära arbetsmarknaden eller annat
            lämpligt arbete.
          </p>
          <p xml:id="i-8g9DmDEsFhvfTSCz6Tr6Jp">
            Detta innebär inte bara att prövning ska ske vid en viss tidpunkt
            utan också att bedömningsgrunden för rätten till ersättning ändras
            efter 90 respektive 180 dagar. Regeringen vill betona att den
            försäkrades kontakt med Arbetsförmedlingen inte inskränker arbetsgivarens
            ansvar att inom sin verksamhet ta till vara den försäkrades arbetsförmåga.
          </p>
          <p xml:id="i-BBGEC1mazjpxedhL6q2Xau">
            Vi tror inte att detta är rätt sätt. Det finns inget i förslaget
            som gör att arbetsgivare, försäkringskassa och sjukvård kommer
            att arbeta mer aktivt för den enskilde. Tidsgränserna riskerar
            att bli en tidpunkt då prövningen görs och en administrativ pappersprodukt
            som den enskilde får finna sig i. Arbetsgivaren och Försäkringskassan
            kommer också ibland, om man vill hårdra det, att se möjligheten
            att slippa problemet med att försöka hitta lämplig rehabilitering
            för den arbetslöse. Efter 180 dagar är det någon annans problem
            ett faktum som knappast leder till ökad aktivitet.
          </p>
          <p xml:id="i-3JPtnn5iSKxRPHde31MKoo">
            Vi ser för oss att detta är ett system som inte kommer att kunna
            hålla. Enskilda individer kommer att fara illa. Det finns de som
            har sjukpenning, men inte är med i någon a-kassa. Om de inte lyckas
            hitta ett arbete som passar, vilket inte är lätt inom dagens slimmade
            och krävande arbetsmarknad, kommer de att få en kraftigt försämrad
            ersättning, om de alls får någon. Uppfyller de arbetsvillkoret
            kan de få grundersättningen i arbetslöshetsersättning. Det kommer
            i sin tur att betyda att många tvingas vända sig till socialtjänsten.
            Andra som trots allt har en del sparade tillgångar eller säljbara
            sådana får först leva upp dessa innan de kommer att kunna bli
            beviljade socialbidrag.
          </p>
          <p xml:id="i-F5gN8QKdrVppTirG2tKM7n">
            Regeringen menar att företagshälsovården kommer att kunna bidra
            till en välfungerande kedja. Det kommer den säkert att kunna göra.
            Det hade dock varit betydligt klokare att vänta med att föreslå
            uppstramningar innan man har en mer välfungerande struktur. Förhastad
            handlingskraft kommer bara att leda till bakslag om det inte finns
            strukturer som fungerar. Tunga aktörer såsom Försäkringskassan,
            Arbetsförmedlingen och SKL lyfter fram just problemet med att
            få aktörer och processer att fungera.
          </p>
          <p xml:id="i-BNRH1a7KCK5syMSV8uYqPi">
            Vi förvånas också över att den rehabiliteringsgaranti som regeringen
            har föreslagit inte finns på plats, trots att man i budgetpropositionen
            aviserat att den skulle träda i kraft under 2008.
          </p>
          <p xml:id="i-TBaB7cW41iohhdvLkezBVu">
            Handikappombudsmannen skriver i sitt remissvar att analys saknas
            för effekterna för funktionshindrade och Handisam menar att en
            förutsättning för att den föreslagna rehabiliteringskedjan ska
            fungera är tillgängligheten på arbetsmarknaden. Svenskt Näringsliv
            lyfter fram risken för begreppsförvirring och rättsosäkerhet.
            LO är mycket kritiskt, Saco ser risk för ett förlängt och i värsta
            fall försämrat tillstånd för individen. TCO är mycket kritiskt
            och anser att den föreslagna modellen för rehabiliteringskedja
            riskerar att leda till att enskilda förlorar sin anställning och
            sin ekonomiska trygghet. Vi delar ovanstående kritik och riskbedömningar.
          </p>
          <p xml:id="i-cQ5ee3dmBQec6zXwR6Gfj">
            När det gäller kritiken som lyfts fram mot regeringen om kraven
            som ställs på de olika aktörerna, så skriver regeringen att den
            vill framhålla de satsningar som har gjorts på hälso- och sjukvården.
            De hänvisar bl.a. till den s.k. landstingsmiljarden, som för övrigt
            infördes redan under förra mandatperioden, och skriver vidare
            att det är viktigt att de medel som finns för samverkan inom rehabiliteringsområdet
            används effektivt i syfte att stödja personer att komma tillbaka.
            Det är naivt att tro att ett sådant resonemang skulle förbättra
            situationen.
          </p>
          <head xml:id="i-U6Yj9nCHCzD1m9HHbWwupR" type="h2">
            Utlåtande av arbetsgivaren
          </head>
          <p xml:id="i-EcpbCYbxkMKe531stJWyib">
            Regeringen föreslår att det ska vara den försäkrades uppgift
            att lämna in utlåtande av arbetsgivaren till Försäkringskassan
            om den begär ett sådant. Det gäller utlåtanden som berör arbetsgivarens
            möjligheter att tillvarata den enskildes arbetsförmåga efter omplacering
            eller rehabiliteringsåtgärd. Om den enskilde vägrar att göra detta
            ska ersättningen få dras in eller sättas ned.
          </p>
          <p xml:id="i-EKkVqTNJVhrKe6B6jmDHQf">
            Kritik från remissinstanserna har resulterat i en del klargörande
            från regeringen. Utlåtandena ska inte vara något som tas in per
            automatik, utan enbart när de behövs. Därför, menar man, behöver
            inte den administrativa bördan för arbetsgivarna öka. Man tror
            inte att arbetsgivare kommer att vägra utan utfärda de intyg som
            behövs. Om så ändå inte skulle ske, trots att den enskilde gjort
            vad den kan för att få ut det, menar regeringen att den enskilde
            inte ska behöva lida av detta genom indragen eller sänkt sjukpenning.
          </p>
          <p xml:id="i-7Nn4QXXmyf9EETfatwfsa6">
            Det är bra att den enskilde tillåts bli aktör i sitt eget ärende.
            Det kan dock finnas situationer när detta kan vara eller upplevas
            vara väldigt svårt för den enskilde. Vi anser också att ett konkret
            möte avstämningsmöte mellan arbetsgivare, försäkringskassa, arbetstagare,
            facklig företrädare och eventuell vårdgivare kan vara ett bättre
            sätt för att få till en rehabiliteringsplan. Alla parter kan ställa
            frågor till varandra, få saker och ting beskrivna så långt det
            är möjligt. Försäkringskassan kan därefter skriva ned det som
            framkommit om möjligheter till omplacering eller arbetsuppgifter
            efter rehabilitering. Förståelsen blir gemensam hos alla parter,
            till skillnad från en skriftlig bedömning som kan ta tid att få
            gjord och kanske varken är fullt begriplig eller uttömmande. Att
            i stället ha möte vore till stor hjälp för både arbetsgivare,
            arbetstagare och även Försäkrings­kassan. Vi anser att en regel
            behöver införas om att ett avstämningsmöte ska hållas så snart
            någon av dessa tre parter begär det. Vi anser att det särskilt
            ska framgå att det finns en skyldighet att se till att ett sådant
            möte kommer till stånd om en individ själv begär det.
          </p>
          <head xml:id="i-MXdMt2DYpV9GQvm2wTeNrb" type="h2">
            Rimligheten i att prövas mot hela arbetsmarknaden
          </head>
          <p xml:id="i-TBW69byTfTGjGJ8Yrqj4Bx">
            Efter sex månader ska en försäkrad med nedsatt arbetsförmåga,
            enligt regeringens förslag, prövas mot hela den reguljära arbetsmarknaden
            eller genom annat lämpligt arbete som är tillgängligt för den
            försäkrade, om det inte finns särskilda skäl för undantag. Särskilda
            skäl kan enligt regeringen vara tydliga diagnoser där det finns
            en grundad anledning att anta att den försäkrade ska kunna återgå
            i arbete hos arbetsgivaren och att det ska kunna göras en tidsplan
            för det. Samma bortre gräns anser regeringen ska gälla för rehabiliteringsersättning.
          </p>
          <p xml:id="i-5gC7N5MQgduQ7fWWrnPaT7">
            Det ska sägas att särskilda skäl enligt regeringen endast ska
            beaktas vid tydliga diagnoser. Det anser vi inte är rimligt. Det
            finns personer som bevisligen har smärta och ett antal olika symtom
            som medför nedsatt arbetsförmåga utan att man kunnat klargöra
            diagnos. Sammansatta problem är svårare än andra att komma till
            rätta med. Bara för att man inte kan anses ha en välgrundad uppfattning
            om att en viss behandling kommer att få viss effekt eller att
            en läkningsprocess tar ett visst antal veckor i anspråk, vore
            det att lämna dessa människor i sticket att inte kunna pröva sådan
            behandling eller kunna ge mer tid till läkning. Det skulle kunna
            liknas vid att människor straffas för att läkekonsten ännu inte
            kommit underfund med vissa sjukdomstillstånd. Det vore självklart
            fel om dessa människor för evigt blev bortkopplade från arbetsmarknaden
            om patient och läkare har hopp om viss behandlingsinsats eller
            självläkning genom fortsatt sjukskrivning, bör även detta kunna
            utgöra särskilda skäl för sjukpenning eller rehabiliteringsersättning.
          </p>
          <p xml:id="i-VaDu5xitDrJWGtU7uQZNDa">
            Ett särskilt märkligt ställningstagande regeringen gör är att
            rehabiliteringsersättning som syftar till att förkorta sjukfallet
            eller häva arbetsförmågans nedsättning inte ska få utgå om den
            försäkrade haft nedsatt arbetsförmåga i 90 dagar och kan återgå
            i annat arbete hos arbetsgivaren. Med andra ord om du varit sjukskriven
            i tre månader och får möjlighet till rehabilitering, och därmed
            rehabiliteringsersättning under tiden, så anser samhället inte
            att man vill satsa detta på dig om du kan ta över andra uppgifter
            hos din arbetsgivare. Detta anser vi i högsta grad vara cyniskt
            och en regel som behöver ändras.
          </p>
          <head xml:id="i-QYQdEz98WrtECef6dxHJdd" type="h2">
            Anställningsskyddet riskerar att urholkas
          </head>
          <p xml:id="i-RtwRxdvGCJww3r5RnjiKBP">
            Kritiken har från fackligt håll inte oväntat pekat på att förslaget
            påverkar och riskerar att urholka anställningsskyddet. TCO menar
            att förslaget försämrar anställningstryggheten och urholkar arbetsrätten
            för personer med ohälsoproblem. LO menar att förslaget urholkar
            det rehabiliteringsansvar som arbetsgivare och Försäkringskassan
            har enligt allmän försäkringslag (AFL) och arbetsgivare har enligt
            arbetsmiljölagen (AML). Saco ser en risk för att arbetsgivare
            snabbare bedömer att det inte finns lämpliga arbetsuppgifter och
            omplaceringsmöjligheter och därmed också snabbare kan avsluta
            anställningen. Vi delar samtliga dessa farhågor.
          </p>
          <p xml:id="i-26pZku3VSB1q2CM6nnuR3M">
            Regeringen skriver att någon förändring i den försäkrades anställningstrygghet
            åsyftas dock inte med förslaget. Det är dock i det närmaste naivt
            att tro att det inte får sådana konsekvenser.
          </p>
          <p xml:id="i-UpYDc3zThSxGGNokaU2q1R">
            Sjuka med längre sjukskrivningar har ofta kunnat känna en trygghet
            av att ha kvar sin anställning och tillhörighet i botten. Att
            forcera människor till en ny anställning som passar den nedsatta
            arbetsförmågan, men som på andra sätt är dåligt avpassade för
            en människas utbildningsnivå och ambition är att misshushålla
            med mänskliga resurser. Det är inte heller lyckat ur hälsoperspektiv.
            För att minska denna risk krävs att regeringens kommande förslag
            om rätt till ledighet för att på grund av sjukdom prova på annat
            arbete inte kommer begränsa sig till en alltför kort tidsperiod.
          </p>
          <head xml:id="i-E1mpNNg95PRHKHzCTfGASf" type="h2">
            Fler pressas över till Arbetsförmedlingen
          </head>
          <p xml:id="i-JMzPuEDTrrAjUyZbXsakmb">
            Regeringen är fullt på det klara med att förslaget leder till
            att en övergång från sjukförsäkringen till aktivt arbetssökande
            via Arbetsförmedlingen kommer att ske mycket tidigare än i dag.
            Man skriver att vilket behov av stöd från Arbetsförmedlingen som
            individerna har kan fastställas först när systemet är i gång.
            Några nya insatser eller program tänker man sig inte, men man
            inser att belastningen på Arbetsförmedlingen kommer att bli högre.
          </p>
          <p xml:id="i-HAhxN9MZNBFArUjYP4goKu">
            Alla de som fortfarande själva anser sig ha ett behov av att
            vara sjukskrivna och som dessutom kanske inte är försäkrade i
            a-kassan kommer att få det väldigt tufft. Om man dessutom har
            sådan begränsad arbetsförmåga att det kommer att vara påfallande
            svårt att få jobb kommer ångestnivån att stiga betydligt. Regeringen
            skulle ha behövt analysera dessa konsekvenser.
          </p>
          <head xml:id="i-YAASa5AebLCtaTrNCigSXp" type="h2">
            Folkhälso- och jämställdhetsaspekter
          </head>
          <p xml:id="i-NNFCBTN2mEZcfcrHp9eYA3">
            I det särskilda avsnitt som man tar upp om konsekvenser för kommunen
            hade en beskrivning av förväntad ökad belastning inom socialtjänsten
            varit på sin plats. Regeringen beskriver där i stället att förslagen
            kommer att leda till minskad sjukfrånvaro och därmed stärkt kommunal
            ekonomi.
          </p>
          <p xml:id="i-5b7FBFkNDgE1Hsj6mRJniT">
            Vi anser att regeringen borde ha gjort en hälsokonsekvensanalys
            av förslaget för att beakta effekter på folkhälsan i stort. När
            det gäller jämställdhet har regeringen i ett särskilt avsnitt
            beskrivit att deras förslag gynnar kvinnor eftersom flest kvinnor
            är sjukskrivna. De menar också att eftersom många kvinnor är anställda
            inom offentliga sektorn kommer de att ges möjligheter till alternativa
            arbetsuppgifter på ett sätt som mindre arbetsgivare har svårighet
            att erbjuda. En särskild jämställdhetsanalys av förslaget innebär
            att göra något helt annat än vad regeringen här har gjort. Regeringen
            skriver dock att det är viktigt att reformen följs upp och att
            det bl.a. görs ur ett jämställdhetsperspektiv. Vi instämmer i
            detta, men anser att en sådan uppföljning måste göras seriöst,
            med både kvantitativa och kvalitativa angreppssätt.
          </p>
          <head xml:id="i-YnFrq2YP6s2VK8xCeMxmM" type="h2">
            Tidsbegränsad sjukpenning och snäva regler för förlängd sjukpenning
          </head>
          <p xml:id="i-57RHAHk9VZHfkA7Zbyeg7X">
            Regeringen föreslår en tidsbegränsning av sjukpenningen till
            ett år (364 dagar) under en ramtid som omfattar de 450 närmast
            föregående dagarna. Det ska kunna vara möjligt att få förlängd
            sjukpenning med längst 550 dagar och då med en ersättning på 75
            % av den sjukpenninggrundande inkomsten. Regeringen skriver att
            det t.ex. kan gälla sjukdomar eller skador som kräver långvarig
            medicinsk behandling och rehabilitering. Det kan också vara fall
            där ytterligare sjukdomar eller skador tillstöter under sjukskrivningstiden
            eller där medicinska eller andra insatser har dröjt. Vi uppfattar
            att regeringen gör en något vidare tolkning än vad promemorian
            innan gjort, vilket är bra. Vad som är mindre bra är att regeringen
            sätter en fast bortre gräns förlängd sjukpenning får inte fortgå
            längre än 550 dagar. För den som fortfarande har särskilda skäl
            enligt ovanstående blir det förstås absurt med en sådan fast gräns.
            Konsekvensen av detta förslag är inte tillräckligt utredd, vare
            sig ur jämställdhets- eller folkhälsosynpunkt.
          </p>
          <p xml:id="i-RchatS1Rf1dg3ja7pj7dku">
            Övergripande anser vi också att regeringen har svagt på fötterna
            när man sätter tidsgränserna över huvud taget. Regeringen skriver:
            Reglerna har kommit att tillämpas på så vis att sjukfall tillåts
            fortgå under alltför lång tid utan att vare sig den enskilde eller
            andra aktörer agerar för att korta sjukfallet. Det finns goda
            skäl att anta att vetskapen om att det finns en tidsgräns påverkar
            de olika aktörernas beteende i god tid före denna gräns. Det finns
            inget som säger att resultatet för de sjuka nu blir bättre och
            det hade varit angeläget att även diskutera andra förslag.
          </p>
          <head xml:id="i-JDhTMFCZ4YoT27Ckdpzncd" type="h2">
            Minskningsregeln
          </head>
          <p xml:id="i-9X9qXS84cB4uAhktkz9qQd">
            Med tanke på vad ansvarig minister sagt till media är det förvånande
            att minskningsregeln finns med i förslaget. Regeringen har visserligen
            backat när det gäller möjligheten att minska sjukpenningen när
            en person får ersättning för samma tid från privat tecknad sjukförsäkring.
            I förslaget kvarstår dock att lön och kollektivavtalad gruppförsäkring
            för samma tid kommer att ge avdrag. Det finns redan en minskningsregel,
            som regeringen nu formulerar om något och sänker nivån i enlighet
            med sitt förslag om lägre nivå på sjukpenningen efter 364 dagar.
            I dag gäller att sjukpenning som betalas ut med 80 % av den sjukpenninggrundande
            inkomsten minskas med det belopp som överstiger 10 % av vad en
            försäkrad under sjukdom erhåller i form av lön från arbetsgivare
            eller kollektivavtalad fri gruppsjukförsäkring. Denna gräns på
            80 % ändras enligt regeringens förslag till 75 % efter 365 dagar.
            För inkomster som överstiger högsta sjukpenninggrundande inkomst,
            dvs. 7,5 gånger prisbasbeloppet, gäller i dag att minskningen
            av sjukpenningen ska ske med belopp som överstiger 90 % av lönen.
            Regeringen föreslår att minskningen i stället ska ske med belopp
            som överstiger 85 % av lönen.
          </p>
          <p xml:id="i-XUzmivgFbBmksvP2qvJgP">
            Vi anser att det är anmärkningsvärt på vilket sätt regeringen
            gör anpassningen av minskningsregeln. Man skriver i propositionen
            att förslaget är av en sådan karaktär att det borde bli föremål
            för Lagrådets hörande. De kommer dock till slutsatsen att förslaget
            innebär en förändring av sådan enkel beskaffenhet att Lagrådets
            hörande skulle sakna betydelse. Vi anser att Lagrådet skulle ha
            behövt göra denna bedömning, inte regeringen.
          </p>
          <head xml:id="i-6SjZ7WuG8y5j4qEy1rHLnV" type="h2">
            Rätten att behålla den sjukpenninggrundande inkomsten
          </head>
          <p xml:id="i-6SEJTswpyyzQbadYNDDr6r">
            Regeringen vill ta bort rätten att i vissa fall återfå sin tidigare
            nivå av sjukpenninggrundande inkomst efter en period med sjuk-
            eller aktivitetsersättning. Regeringen tycker inte att nuvarande
            regel är rimlig. De menar också att det kommer att vara mycket
            få personer som berörs eftersom de nu föreslagit betydligt hårdare
            regler för när man ska beviljas sjuk- eller aktivitetsersättning.
            Det kommer att bli aktuellt endast för mycket få att kunna återgå
            till arbete och därmed kunna behöva den sjukpenninggrundande inkomsten.
            Vi anser att det därför är desto viktigare att sjuk- eller aktivitetsersättning
            fortfarande gäller som överhoppningsbar tid. En person som återgår
            till arbetslivet ska inte behöva vara rädd för vad som händer
            den dagen han eller hon blir sjuk. Det är heller inte orimligt
            att tro att det kan ta viss tid för en person att åter få arbete
            efter en tid av sjuk- eller aktivitetsersättning.
          </p>
          <head xml:id="i-JjpuuR8HHHkzNqXAboWZjJ" type="h2">
            Orimligt snabbt ikraftträdande
          </head>
          <p xml:id="i-zUTbf7nKLoQ9FfHP5MWXb">
            Regeringen föreslår, med undantag av vissa övergångsbestämmelser,
            att ikraftträdandet ska ske den 1 juli 2008. En majoritet av remissinstanserna
            invänder mot denna tidpunkt. Flera instanser anser att berörda
            aktörer behöver längre tid för att anpassa sig till de nya reglerna.
            Försäkringskassan avstyrker och hänvisar till att omfattande förtydliganden
            i regelverket behöver göras och att konsekvenserna för Försäkringskassans
            administration och arbetssätt behöver utredas.
          </p>
          <p xml:id="i-M1DDZnXwydnCfYpyixFoqu">
            Vi menar att regeringen behöver visa respekt för dessa synpunkter.
            Att inte göra det medför stora risker för att det blir fel i hanteringen
            och ett felaktigt bemötande för enskilda som har oturen att bli
            sjuka.
          </p>
          <head xml:id="i-WCnmjMr37pgPwfxwRGCXx5" type="h2">
            Att falla mellan stolarna
          </head>
          <p xml:id="i-Xy1TndLJRKr8poDqKe5Ztx">
            Från Miljöpartiets sida anser vi att det i dag finns stora problem
            med människor som faller mellan stolarna. Försäkringssystemet
            bygger på en verklighet där människor har ett och samma yrke livet
            ut, ofta med fast anställning hos samma arbetsgivare. Så ser samhället
            inte alls ut i dag. Många har i stället deltids- och projektanställningar.
            En del människor står helt utanför arbetsmarknaden. Några av problemen
            med trygghetssystemet är att det är svåröverskådligt, ojämlikt
            och otryggt. Det är också till viss del passiviserande människors
            vilja tas inte tillräckligt till vara. Till exempel är det inte
            tillåtet att kombinera deltidssjukskrivning med studier. Skapade
            gränser och kvalificeringsvillkor gör att människor slås ut och
            kan stå utan eller med mycket låg ersättning vid sjukdom eller
            arbetslöshet.
          </p>
          <p xml:id="i-S7KgpDue2C53WiiQ573jWn">
            Regeringsföreträdare har inte sällan också talat om problem med
            utanförskap. Det är därför svårbegripligt hur man inför nya system
            som kommer att innebära att fler människor kommer att falla helt
            utanför trygghetssystemen.
          </p>
          <head xml:id="i-NqkuiUo6qDo4TgqBL1cBLm" type="h2">
            Behovet av en parlamentarisk utredning
          </head>
          <p xml:id="i-Ab3ELazfV2q8UsGJA1tAAM">
            Regeringen beslutade under förra mandatperioden, 2004, att en
            parlamentarisk utredning skulle tillsättas på socialförsäkringsområdet.
            Nuvarande regeringspartier stod bakom detta krav. Det är anmärkningsvärt
            att regeringen trots detta uppenbarligen förhalar frågan och i
            stället kommer med en rad specifika ändringar inom socialförsäkringssystemet.
            En bred överenskommelse mellan olika partier är att föredra så
            att inte området ständigt blir föremål för politiska förändringar.
            Det är minst sagt ansträngande för personal inom sjukvården och
            för alla berörda myndigheter och arbetsgivare. En bredare överenskommelse
            skulle också bidra till att skapa stabilitet i övrigt. Människor
            skulle veta vad som gäller, något som är minst sagt viktigt på
            ett område som detta.
          </p>
        </div>
        <div type="motSignatures">
          <list>
            <item xml:id="i-ReGGegFB5csGMxjpR1fAAX" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-JwpygYH8ChLqd5Mg3W3gXG" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-FyYH6sS3bEJtkNK47epDwH" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-Ufhngzp2GwWt8afPueXFDW" who="i-2GE534P2Foy3WpqKPVNeW8">
              Mats Pertoft (mp)
            </item>
          </list>
        </div>
      </div>
    </body>
  </text>
</TEI>
