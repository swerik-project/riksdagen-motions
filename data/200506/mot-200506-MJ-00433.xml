<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_433/mot_200506_MJ_433-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ433 pnr: mp727
          </p>
          <p>
            Motion till riksdagen 2005/06:MJ433
          </p>
          <p>
            av Ulf Holm och Gustav Fridolin (mp)
          </p>
          <p>
            Förbud mot djurpornografi
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om uttryckligt skydd i lagen för djur mot att
            utnyttjas sexuellt. 2. Riksdagen tillkännager för regeringen som
            sin mening vad som i motionen anförs om skydd för djur mot att
            utnyttjas i pornografiska sammanhang.
          </p>
          <p>
            Motivering
          </p>
          <p>
            Vi vet att djur utsätts för sexuella övergrepp i dag. Rapporter
            om detta kommer till djurskyddsorganisationerna i allt större
            omfattning och veterinärernas samarbets- organisation har reagerat.
            På Internet sprids idag bilder där djur utnyttjas sexuellt och
            där det hävdas att bilderna är tagna i Sverige. Enligt vår mening
            är dessa signaler tillräckliga för att ett förbud ska vara motiverat.
            Tidigare i 1944 års djurskyddslag fanns en paragraf med ett rakt
            förbud mot sexuellt utnyttjande av djur. Djurskyddslagen från
            1988 saknar ett sådant. Enligt vår mening bör ett förbud mot sådant
            utnyttjande införas. Paragrafen bör även vara straffsanktionerad.
            Vi anser också att åtgärder bör vidtas då det gäller djurpornografiskt
            material, särskilt bildmaterial. Justitiekanslern har i ett PM
            för ett antal år sedan dragit en parallell mellan barnpornografi
            och djurpornografi. Justitiekanslern pekar på att det i båda fallen
            handlar om individer som knappast kan anses ha givit sitt samtycke.
            I vissa sammanhang, bland annat i konstitutionsutskottets betänkande
            17 från riksdagsåret 2002/03, har det gjorts gällande att ett
            förbud mot framställning, förmedling och innehav av djurpornografiskt
            material skulle vara ett allt för stort ingrepp i yttrandefriheten.
            Mot bakgrund av de välmotiverade förbuden mot barnpornografi,
            djurs utsatta ställning och dagens förekomst av djurpornografiskt
            material har vi svårt att se det påstådda.
          </p>
          <pb facs="riksdagen-motions-pdf/data/200506/mot_200506_MJ_433/mot_200506_MJ_433-0002.pdf"/>
          <p>
            2005/06:MJ433
          </p>
          <p>
            I flera andra europeiska länder finns lagar mot sexuellt utnyttjande
            av djur och mot djurpornografi. Också i våra nordiska grannländer
            förs en debatt om att förbjuda sexuellt utnyttjande av djur eller
            så existerar redan lagstiftning. I Finland kan spridning av djurporr
            ge upp till två års fängelse och i Norge kan samma brott enligt
            den norska strafflagen ge tre års fängelse.
          </p>
          <p>
            Stockholm den 4 oktober 2005
          </p>
          <p>
            Ulf Holm (mp) Gustav Fridolin (mp)
          </p>
        </div>
      </div>
    </body>
  </text>
</TEI>
