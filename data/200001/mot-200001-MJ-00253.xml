<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0253/mot_200001_MJ_0253-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ253 pnr: s34037
          </p>
          <p>
            Motion till riksdagen 2000/01:MJ253
          </p>
          <p>
            av Ola Rask m.fl. (s)
          </p>
          <p>
            Åtgärder för att bevara och utveckla koloniträdgårdsverksamheten
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att i miljökvalitetsmålet ”god bebyggd miljö”
            skriva in att koloniträdgårdar behövs för att tillgodose behovet
            av lokal odling. 2. Riksdagen tillkännager för regeringen som
            sin mening vad i motionen anförs om åtgärder för att befintliga
            koloniträdgårdar skall bevaras och nya koloniträdgårdsområden
            anläggas.
          </p>
          <p>
            Motivering
          </p>
          <p>
            Det av statsmakterna fastlagda miljökvalitetsmålet God bebyggd
            miljö innebär bland annat att natur- och grönområden med närhet
            till bebyggelsen och med god tillgänglighet värnas så att behovet
            av lek, rekreation, lokal odling samt ett hälsosamt klimat tillgodoses
            (rskr. 1998/99:183, bet. 1998/99:MJUG, riksdagsprotokoll 87.)
            Att behovet av lokal odling tillgodoses är från flera utgångspunkter
            mycket angeläget. Den kortaste vägen från odling till matbord
            har det egenhändigt odlade. En betydande andel av grönsakerna,
            bären, frukten och potatisen som konsumeras kommer från koloni-
            och hemträdgårdar. Två hushåll av tre har villaträdgård, kolonilott
            eller liknande odlingsmöjligheter. Genom att en så stor andel
            av befolkningen odlar på sin fritid får det sammantaget stor effekt
            att verksamheten i flera avseenden främjar en positiv samhällsutveckling.
            Den har gynnsam inverkan på folkhälsan och trivseln — i form av
            sundare kost, frisk luft, lagom motion, ett levande intresse och
            skönare vardagsmiljöer. Det är väl känt att många äldre människor
            mår bra av att odla sin trädgård och att även rehabilitering kan
            främjas av tillgång till natur och trädgård. Bland dem som har
            kommit till vårt land från andra delar av världen finns också
            många som sätter stort värde på odlingsmöjligheter. Trädgårdsintresset
            och det
          </p>
          <pb facs="riksdagen-motions-pdf/data/200001/mot_200001_MJ_0253/mot_200001_MJ_0253-0002.pdf"/>
          <p>
            2000/01:MJ253
          </p>
          <p>
            gemensamma förvaltningsansvaret inom koloniföreningen är en god
            grund för mänsklig gemenskap oavsett ålder, kön och kulturell
            bakgrund. Ekologiska samband är lättare att förstå och tillämpa
            om man ser naturens kretslopp i sin egen trädgård. Till exempel
            blir avfallssortering och kompostering meningsfullt på ett självklart
            sätt för den som odlar själv. I skolan och i det lokala Agenda
            21-arbetet kan trädgårdsodlingen bidra till att levandegöra miljöfrågorna
            och kretsloppstänkandet. Hemträdgårdar och koloniträdgårdsområden
            bidrar i mycket hög grad till den biologiska mångfalden i den
            byggda miljön. De har positiv inverkan på luftkvaliteten och lokalklimatet
            och har stor betydelse för trivselvärdena i våra städer och tätorter.
            Målet att nå en ekologiskt hållbar samhällsutveckling måste innefatta
            att fritidsodlingen fortsätter att utvecklas i våra städer och
            tätorter. Det är därför angeläget att statsmakterna visar hur
            behovet av lokal odling ska tillgodoses, i enlighet med det gällande
            miljökvalitetsmålet God bebyggd miljö. Miljömåls- kommittén, som
            nyligen slutfört sitt uppdrag att göra en samlad översyn av hur
            miljökvalitetsmålen ska kunna nås, har emellertid överhuvudtaget
            inte berört frågan. Boverket, som har huvudansvaret för miljökvalitetsmålet
            God bebyggd miljö, har i sin redovisning förra året av ett regeringsuppdrag
            om detta delmål inte heller anvisat några vägar till att tillgodose
            behovet av lokal odling. Lokal odling i den bebyggda miljön är
            i huvudsak liktydigt med hemträdgårdar och koloniträdgårdsområden.
            Villa- och radhusområden utgör en mycket stor andel av de gröna
            områdena i stadsbygden. Av plan- och byggekonomiska skäl är nyare
            småhustomter oftast ganska små, men de trädgårdar som anläggs
            där är ändå betydelsefulla tillgångar i tätortsmiljön. städerna
            och tätorterna är andelen bostäder i flerbostadshus, utan egna
            trädgårdar, mycket stor. En stor andel av stadsbefolkningen har
            inte heller ekonomiska möjligheter att köpa villa eller radhus.
            Om miljökvalitetsmålet att
          </p>
          <p>
            tillgodose behovet av lokal odling skall kunna uppnås måste det
            därför finnas tillgång till odlingslotter och koloniträdgårdar
            för alla som vill ha trädgårdsodling som fritidssysselsättning.
            Detta bör fastslås konkret och tydligt i de beslut som fattas
            i det fortsatta arbetet med att precisera de nationella miljömålen.
            sitt arbete med att föra samhällsutvecklingen vidare i riktning
            mot dessa
          </p>
          <p>
            mål bör regeringen dels vidta åtgärder för att säkra de koloniträdgårdsområden
            som för närvarande finns i våra städer och tätorter, dels överväga
            åtgärder som leder till att nya områden med odlingslotter och
            koloniträdgårdar anläggs. Som jämförelse kan nämnas att det i
            Danmark, på initiativ av miljö- och energiministern, pågår ett
            utredningsarbete med inriktning på att det nästa år ska läggas
            fram ett lagförslag i folketinget om att säkra de danska koloniträdgårdarna
            för framtiden. Bakgrunden är att det i flera kommuner har visats
            intresse för att exploatera koloniområden för annat ändamål. Detta
            kan även i vårt land bli aktuellt igen i en nära framtid. Det
            danska exemplet bör därför studeras noga och eventuellt föranleda
            en liknande åtgärd av Sveriges regering.
          </p>
          <pb facs="riksdagen-motions-pdf/data/200001/mot_200001_MJ_0253/mot_200001_MJ_0253-0003.pdf"/>
          <p>
            I vårt land har regeringen tidigare i olika sammanhang givit
            uttryck för en positiv inställning = till koloniträdgårdsverksamhet.
            Bl a angavs i budgetpropositionen 1994/95 att det bör göras en
            analys över frågan hur alla som så önskar genom kommunernas försorg
            skall tillförsäkras odlingslotter. Någon sådan analys har av allt
            att döma inte gjorts. Regeringen bör därför återigen ta upp denna
            fråga och ge berörda myndigheter uppdrag att i samråd med den
            organiserade koloniträdgårdsrörelsens företrädare dels utreda
            vilka svårigheter som kan finnas i samband med planering och anläggande
            av nya områden med odlingslotter och koloniträdgårdar, dels lämna
            förslag till åtgärder för att övervinna sådana svårigheter.
          </p>
          <p>
            Stockholm den 3 oktober 2000
          </p>
          <p>
            Ola Rask (s) Berit Andnor (s) Ronny Olander (s) Eva Arvidsson
            (s) Agneta Brendt (s) Anders Karlsson (s) Christina Axelsson (s)
            Claes-Göran Brandin (s) Monica Green (s)
          </p>
          <p>
            2000/01:MJ253
          </p>
        </div>
      </div>
    </body>
  </text>
</TEI>
