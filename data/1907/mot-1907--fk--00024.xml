<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1907--fk--00024">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1907/mot_1907__fk__24/mot_1907__fk__24-001.pdf"/>
      <div xml:id="i-B8LQ9en6KYR51HtyQoVhjz" type="motHeader">
        <div xml:id="i-5bxaCcHJYXt1XcbpRgjwhV" type="motTitle"/>
        <div xml:id="i-KwaeQWM7Eq1svCay5soFCD" type="motSubmissionInfo"/>
      </div>
      <div xml:id="i-PJad9ypBhD7DyaVaGVd9oo" type="motBody">
        <div xml:id="i-MKLUbLS5Ap95ZJ46H7TH8r">
          <p xml:id="i-CEdPRkdZ5sXsD3bvRymEFR">
            Motioner i Första Kammaren, N:o 24. 9
          </p>
          <p xml:id="i-Ggq3nbfkEZFQn7w9oNVQok">
            N:o 24.
          </p>
          <p xml:id="i-ML4LbRhVtRYyjEaj9J2tD7" type="titleString">
            Af herrar Sandwall och Hedenlund, om vidtagande af åt- gärder
            för realskolans i Borås förändring till högre allmänt läroverk
            med realgymnasium.
          </p>
          <p xml:id="i-AwVAqXPsCCNVWsxdcApAqg">
            Då den stora frågan om reformering af våra allmänna läroverk
            och ombildningen af desamma senast — vid 1904 års riksdag — stod
            på dagord- ningen, kommo en del orters lokala behof och önskemål
            i fråga om dessa undervisningsanstalter i kollision med de allmänna
            riksintressena härutinnan. Bland de orter, som genom nämnda Riksdags
            beslut icke fingo sina önske- mål om inrättande å respektive ort
            af högre allmänt läroverk uppfyllda, intog, såsom ock allmänt
            från olika håll erkändes, Borås främsta rummet. Enligt beslut
            den 9 maj 1901 ingåfvo stadsfullmäktige i Borås till Konungen
            en underdånig ansökan om att därvarande lägre allmänna läro- verk
            måtte ombildas till högre allmänt läroverk, till stöd för hvilken
            framställning stadsfullmäktige åberopade, förutom åtskilliga ekonomiska
            och intellektuella fördelar för staden Borås, hufvudsakligen följande
            omständigheter: stadens enastående snabba tillväxt och därmed
            förenade ökade betydelse för omkringliggande landsdelar och hela
            landet; det stora antalet af lärjungar vid läroverket och den
            hastiga stegringen i detta antal under de senare åren; stadens
            egenskap af gammal central- punkt i ett vidsträckt, år från år
            tilltagande område med en talrik befolkning och stora fabriks-
            och industrisamhällen, förbundna med staden genom järnvägar, som
            där hafva sina ändpunkter; frånvaron af högre allmänna läroverk
            annat än på långa afstånd från de trakter, som i Borås hafva sin
            hufvudort; den omständigheten att icke någon svensk stad af Borås'
            bety- delse saknar högre läroverk och att omkring 20 städer, mindre
            än Borås, Bih. till Riksd. Prot. 1907. 1 Saml. 2 Afd. 1 Band.
            10 Häft. 2
          </p>
          <pb facs="riksdagen-motions-pdf/data/1907/mot_1907__fk__24/mot_1907__fk__24-002.pdf"/>
          <p xml:id="i-5RBD2qtSpZxqADdkUjsq8u">
            10 Motioner i Första Kammaren, N:o 24,
          </p>
          <p xml:id="i-3VtBiLtUUR9ykwHybtYuMr">
            äga sådant; sannolikheten af att staden blir garnisonsort och
            därigenom ytterligare tillväxer och särskildt tillföres befolkningselement,
            som för sina barn hafva behof af ökad undervisning; samt slutligen
            den stora kostnad, uppgående till 216,000 kronor, som staden vidkänts
            för uppförande af en ny läroverksbyggnad, afsedd och tillräcklig
            för att inrymma ett högre allmänt läroverk. Denna stadsfullmäktiges
            framställning remitterade Kungl. Maj:t till dåvarande läroverkskommittén,
            som dock i sitt betänkande af principiella skäl ej fann sig kunna
            förorda densamma, utan föreslog, att allmänna läroverket i Borås,
            i likhet med flertalet andra fem-klassiga läroverk, skulle ombildas
            till en sex-klassig realskola. Samma ståndpunkt intog ock då-
            varande statsrådet och chefen för ecklesiastikdepartementet, och
            Kungl. Maj:ts proposition till 1904 års Riksdag angående ändrad
            anordning af af rikets allmänna läroverk m. m. öfverensstämde
            härutinnan med läro- verkskommitténs förslag. Med anledning häraf
            väckte undertecknad Sandwall m. fl. i Första Kammaren och dåvarande
            representanten för Borås stad i Andra Kam- maren, rektorn vid
            tekniska elementarskolan i Borås, P. A. Bengtsson m. fl. lika
            lydande motioner om Borås” allmänna läroverks förändring till
            högre allmänt läroverk med realgymnasium. Det särskilda utskott,
            som vid 1904 års riksdag tillsattes för läroverksfrågan, afstyrkte
            emellertid motionerna och tillstyrkte Kungl. Maj:ts proposition
            härutinnan, och blef motionen af båda kamrarna afslagen. Det erkändes
            dock från olika håll, att Borås vore, på grund af sin betydande
            folkmängd, väl förtjänt af att erhålla ett högre läroverk, och
            att dess läroverk med hänsyn till lärjungeantalet vore så pass
            utveckladt, att dess ombildning till högre läroverk mycket väl
            kunde försvaras. Uti sitt betänkande framhöll läroverkskommittén
            den grundsatsen, att läroverk, som visa sig vara af behofvet påkallade,
            böra helt och hållet bekostas af staten, och att lärjungeantalet,
            såsom bästa mätaren af hvarje särskildt läroverks betydelse, bör
            läggas till måttstock för läroverkets behöflighet. Lärjungeantalet
            vid läroverket i Borås har alltjämt stigit och är innevarande
            vårtermin 223. Läroverket är alltjämt rikets största realskola,
            om man frånser de i Stockholm och Göteborg. Öfriga realskolor
            hafva mellan 103 och 154 lärjungar, hvilka siffror torde belysa
            storleken af Borås” realskola jämförd med de öfriga. Sålunda var
            lärjungeantalet höst- terminen 1906 i Borås' realskola 222, under
            det att realskolorna i
          </p>
          <pb facs="riksdagen-motions-pdf/data/1907/mot_1907__fk__24/mot_1907__fk__24-003.pdf"/>
          <p xml:id="i-HcrUAY8U7hztsTubof8jqx">
            Motioner i Första Kammaren, N:o 24. 11
          </p>
          <p xml:id="i-LkqZKXm6qtpg32mUTBaCwL">
            Eskilstuna, Landskrona och Sköfde, som i detta afseende komma
            Borås närmast, endast hade respektive 154, 149 och 149 lärjungar.
            Till lärjungeantalet i realskolan i sistnämnda stad kommer dessutom
            ett antal af 10, tillhörande en på kommunens bekostnad därstädes
            anordnad första gymnasiering. Ännu mera anmärkningsvärdt ter sig
            förhållandet vid en jämförelse med de högre läroverken. Boråsläroverket
            hade nämligen sistlidna böst- termin uti klasserna 1—6 (»realskolan»)
            större elevantal än 13 (säger tretton) af de högre läroverken,
            nämligen uti Kristianstad, Härnösand, Skara, Karlskrona, Luleå,
            Ystad, Nyköping, Umeå, Hudiksvall, Vänersborg, Västervik, Visby
            och Strängnäs, hvilka läroverk uti nämnda klasser hade respektive
            221, 212, 211, 196, 186, 183, 163, 149, 144, 139, 137, 111 och
            90 lärjungar, allt höstterminen 1906. Det må äfven framhållas,
            att Borås' läroverk uti klasserna 1—56 har större elevantal än
            som före- kommer uti både realskolan och gymnasiet, d. v. s. i
            hela läroverket, vid de högre läroverken uti Västervik, Hudiksvall,
            Visby och Strängnäs, hvilka för höstterminen 1906 i sin helhet
            hade respektive 199, 189, 169 och 118 lärjungar. De högre allmänna
            läroverken i Vänersborg, Nyköping, Ystad och Umeå hade i sin helbet
            samma termin respektive 234, 238, 247 och 248 lärjungar, alltså
            siffror, som obetydligt öfverstiga Borås läroverks lärjungeantal
            för endast klasserna 1—6. Det torde äfven böra anmärkas, att Borås
            ej har det lockmedel för rekrytering af lärjungar från landsbygden
            som de högre läroverken äga genom att bereda lärjungarna möjlighet
            att fortsätta ända till student- examen vid samma läroverk, en
            omständighet som förorsakar, att lärjungar tillhörande Borås läroverksområde
            äfven i klasserna 1—56 förekomma i de högre läroverken i Skara,
            Vänersborg och Göteborg. Erhölle Borås ett högre läroverk, skulle
            alltså på läroverkets alla stadier en ökning af lärjungeantalet
            komma att äga rum. De ofvan meddelade jämförelserna mellan lärjungeantalet
            sistlidna hösttermin vid läroverket i Borås och det i en del andra
            orters allmänna läroverk torde otvetydigt ådagalägga, att tiden
            måste anses vara inne för en utvidgning af läroverket i Borås.
            Den ofvannämnda läroverkskommittén anförde bland andra skäl för
            sitt afstyrkande af Borås” läroverks ombildning till högre läroverk
            äfven den omständigheten, att den ansåge, att Borås tekniska elementarskola
            för en stor del af läroverkets lärjungar borde kunna fylla behofvet
            af fortsatt utbildning. Erfarenheten visar emellertid, att flertalet
            af de lärjungar, som efter godkänd afgångspröfning under de
          </p>
          <pb facs="riksdagen-motions-pdf/data/1907/mot_1907__fk__24/mot_1907__fk__24-004.pdf"/>
          <p xml:id="i-4U6h6aKZukkDewMPHaiUUG">
            12 Motioner 1 Första Kammaren, N:o 24.
          </p>
          <p xml:id="i-GVsQEmJmgsRUoQ6qx754K5">
            senaste åren utgått ur läroverkets femte (och, sedan dylik inrättats,
            sjette) klass, fortsatt vid högre allmänna läroverk, medan en
            mindre del öfvergått till tekniska skolan. Det må vara sant, att
            den väsentliga innebörden med den senaste läroverksreformen var
            det lägre läroverksstadiets omdaning i syfte att bättre än hittills
            tillgodose läroverkets uppgift att bibringa allmän medborgerlig
            bildning och införandet af en afgångsexamen, med- förande viss
            kompetens, å detta stadium, den s. k. realskoleexamen. Men äfven
            om införandet af en dylik examen gifvetvis kommer att medföra
            minskning af lärjungar på läroverkens högre stadier, en uppgift
            som den ock är satt att fylla, följer däraf ingalunda med nödvändighet,
            att man på denna grund längre bör uppskjuta utvidgningen af ett
            lägre läroverk å en ort, där erfarenheten otvetydigt gifver vid
            handen, att ett högre läroverk är af behofvet synnerligen påkalladt.
            Borås stads folkmängd har under de senaste 25 åren ungefärligen
            fyrdubblats och uppgick den första januari innevarande år till
            19,530, och intog Borås i afseende på invånarantalet vid 1906
            års slut det tolfte rummet bland Sveriges städer. Icke mindre
            än 21 bland de 32 städer, uti hvilka högre allmänna läroverk finnas,
            hafva lägre invånarantal än Borås, hvartill kommer, att ingen
            af nämnda 21 städer kan förete en med Borås jämförlig utveckling
            under de senaste årtiondena. Borås utgör hufvudorten icke blott
            i industriellt utan äfven i kultu- rellt hänseende för södra delen
            af Älfsborgs län, omfattande Marks, Vedens, Bollebygds, Kinds,
            Redvägs, As och Gäseneds härader. Denna del af länet, för hvilken
            Borås utgör centralpunkten, mera nu om möjligt än förr, dels på
            grund af den allmänna industriella utvecklingen, dels på grund
            af de fyra järnvägar, som uti Borås från olika håll sammanlöpa,
            är äfven Borås läroverks naturliga lärjungeområde och har jämte
            städerna Borås och Ulrice- hamn ett invånarantal, som uppgår till
            omkring 140,000, eller just det invånarantal, som i medeltal belöper
            sig på hvarje högre läroverk inom riket. Såsom stadsfullmäktige
            i sin ofvannämnda hemställan till Kungl. Maj:t anförde, har på
            stadens bekostnad ett nytt tidsenligt läroverkshus nyligen uppförts,
            afsedt att inrymma äfven ett högre läroverk. Alla de skäl, som
            stadsfullmäktige i sin nämnda framställning 1901 anförde, ha under
            de år, som gått sedan dess, alltjämt vunnit i styrka. Och har
            under går- dagen Kungl. Maj:t fattat beslut om ÄAlfsborgs regementes
            förläggning till Borås, genom hvilket förhållande gifvetvis staden
            kommer att ytterligare tillväxa i folkmängd och betydelse och
            läroverkets lärjungeantal ökas.
          </p>
          <pb facs="riksdagen-motions-pdf/data/1907/mot_1907__fk__24/mot_1907__fk__24-005.pdf"/>
          <p xml:id="i-2W5hmxcD5TMcbs1zAMZAuf">
            Motioner 1 Första Kammaren, N:o 24. 13
          </p>
          <p xml:id="i-Nh3rHVqCzu5iHxzZqkrFVU">
            Dåvarande statsrådet och chefen för ecklesiastikdepartementet
            anvisade vid 1904 års riksdag Borås ett sätt att erhålla ett högre
            läroverk: att kommunen på egen bekostnad själf toge initiativet
            därtill. På det sättet förskaffade sig Ystad ett högre läroverk,
            och måhända manar exemplet till efterföljd. Men såsom det särskilda
            utskott, till hvilket läroverksfrågan vid 1904 års riksdag hänvisades,
            med rätta framhåller i sitt utlåtande, kan detta, om dylika grunder
            skola tillmätas en alltför stor betydelse, leda in på en betänklig
            väg, såväl för samhällena själfva, som lätt kunde frestas till
            uppoffringar öfver förmågan i hopp att erhålla ett högre läro-
            verk, som för statsverket, hvilket förr eller senare finge öfvertaga
            de så- lunda till en början på kommunernas bekostnad utvidgade
            läroverken. Ursprungligen framställdes önskemålet beträffande
            det högre läroverk, som vore i Borås af behofvet påkalladt, så,
            att det skulle vara försedt med både latin- och realgymnasium,
            men inskränkte sig motionärerna vid 1904 års riksdag, i likhet
            med en senare framställning af stadsfullmäktige, äfven- som domkapitlet
            i Skara, till att föreslå läroverkets ombildning till högre läroverk
            med realgymnasium, och inskränka äfven vi oss till samma önskemål.
            På grund af hvad vi sålunda anfört, få vi härigenom hemställa,
          </p>
          <p xml:id="i-CpWUMCZ8BAEgiyBKJu7uxN">
            att Riksdagen ville besluta att i skrifvelse till Kungl. Maj:t
            anhålla, det Kungl. Maj:t täcktes vidtaga åtgärder för realskolans
            i Borås förändring till högre allmänt läroverk med realgymnasium
            och till nästa års Riksdag inkomma med de framställningar, som
            däraf betingas.
          </p>
          <p xml:id="i-Gi4NWymVkYSFytAQQk68Ve" type="date">
            Stockholm den 26 januari 1907.
          </p>
          <div xml:id="i-WYb6kyHE3vpFhAsWRJHW3z" type="signatureBlock">
            <list xml:id="i-SyGFMULjXuw4g8pcCri4Xh">
              <item xml:id="i-9q7zDxrc5NCCci1ttfvg16" who="i-V4afrF6py8KnkkCZxgu4FB" type="signature">
                Alfred Sandwall
              </item>
              <item xml:id="i-FJ5CHn5eN6whE6a3a8jNKg" who="i-V6sz9YBCqSV7vZ9VYBKj68" type="signature">
                Ax. Hedenlwnd
              </item>
            </list>
          </div>
          <p xml:id="i-MPSZLhvtbpAEVrHK6YYjKR">
            Bih. till Riked. Prot. 1907. 1 Saml. 2 Afd. 1 Band. 10 Häft.
            3
          </p>
        </div>
      </div>
    </body>
  </text>
</TEI>
