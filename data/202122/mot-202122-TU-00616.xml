<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-00616">
  <teiHeader>
    <fileDesc>
      <titleStmt>
        <title>Ett moderniserat regelverk för A-traktorn</title>
        <author corresp="i-Y6pV2kmHmseFnW9xv9t8yX">av Eric Palmqvist (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:616 av Eric Palmqvist (SD)</title>
          <idno type="rdwebb">H902616</idno>
          <rs type="number">616</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H902616/text</ref>
          <ref type="dokument_url_html">http://data.riksdagen.se/dokument/H902616</ref>
          <ref type="dokumentstatus_url_xml">http://data.riksdagen.se/dokumentstatus/H902616</ref>
          <ref type="docx">http://data.riksdagen.se/fil/E8124A84-BF8A-488C-9F5E-B5571443742B</ref>
          <ref type="pdf">http://data.riksdagen.se/fil/76662598-1512-4289-9F0D-7D560B8627D6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Koq7C72ibSWkEKxTupSsov" type="signed"/>
        <correspContext corresp="i-Koq7C72ibSWkEKxTupSsov">
          <note type="signatory" corresp="i-Y6pV2kmHmseFnW9xv9t8yX"/>
        </correspContext>
        <correspAction xml:id="i-CHN71Qyo8NU3B29TirP7kW" type="submitted">
          <date when="2021-09-27"/>
          <time when="18:45:54"/>
        </correspAction>
        <correspAction xml:id="i-iKhoPaXxi4UWyCwN4zpN8" type="reviewed">
          <date when="2021-09-28"/>
          <time when="10:44:29"/>
        </correspAction>
        <correspAction xml:id="i-MphntepKv1bmnkaibuB3Cz" type="referred">
          <date when="2021-10-14"/>
        </correspAction>
        <correspAction xml:id="i-X6pn3H8P4DH3XSEPq47Rn7" type="assigned">
          <date when="2022-10-05"/>
          <time when="09:32:50"/>
        </correspAction>
        <correspContext corresp="i-X6pn3H8P4DH3XSEPq47Rn7">
          <ref type="assignedTo">Trafikutskottet</ref>
        </correspContext>
        <correspAction xml:id="i-DDbXUBWJmmGC25k35TCdyh" type="behandlas_i"/>
        <correspContext corresp="i-DDbXUBWJmmGC25k35TCdyh">
          <ref type="uppgift">2021/22:TU20</ref>
          <ref type="ref_dok_id">H901TU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU20</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YPPUfTJQVdsiH57ay8Dd9k" type="behandlas_i"/>
        <correspContext corresp="i-YPPUfTJQVdsiH57ay8Dd9k">
          <ref type="uppgift">2021/22:TU19</ref>
          <ref type="ref_dok_id">H901TU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU19</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:616 av Eric Palmqvist (SD) Ett
          moderniserat regelverk för A-traktorn
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-G3sAZdmFknTGW5HSxBB5qE">
            Förslag till riksdagsbeslut
          </head>
          <list>
            <item xml:id="i-SsmPPZheVMf8w21nUn2Gmg" sortKey="Yrkande 1">
              Riksdagen ställer sig bakom det som anförs i motionen om att
              regelverket kring A-traktorer ska ses över och moderniseras med
              utgångspunkt i att tillåta en maximal konstruktiv hastighet om
              45 km/tim och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-XuizRMGFizQKLVENSvTtFS" type="h1">
            Motivering
          </head>
          <p xml:id="i-QixRpQ9hDjbioBzF4L9o9Z">
            Sverige är till ytan sett ett relativt stort land som undantaget
            de tre storstadsregionerna består av bygder som består av en eller
            flera större orter, omgivna av vad vi kan kalla kringland. De
            större orterna och landet kring dem är beroende av varandra, med
            industrier, affärer och service i centralorterna och med många
            boende samt också näringar som jord- och skogsbruk utanför dessa.
            Många är beroende av att i sin vardag kunna transportera sig mellan
            bostaden utanför centralorten till arbete, skola, vänner och till
            sina fritidssysselsättningar på annan plats. Beaktar man detta
            synsätt så bor långt över hälften av Sveriges befolkning på landsbygden.
            Det tål därför att påtala politikens uppgift att skapa förutsättningar
            för gamla såväl som unga att bo, leva och försörja sig i landets
            olika delar. Annars hänger Sverige inte ihop som nation.
          </p>
          <p xml:id="i-NEoxuA3gcG4LrWDZaLCe7n">
            Ett mycket grundläggande – och ofta förbisett – samhällsbehov
            är transporter. Detta gäller i hög grad även för ungdomar som
            går i skolan, umgås med kamrater och ägnar sig åt olika fritidsintressen
            och sportaktiviteter. I Sverige har spårvagns- och tunnel­baneperspektivet
            varit allenarådande under decennier, medan den som kör eget motor­drivet
            fordon ofta pekas ut som ett problem. Fungerande transporter är
            dock av yttersta vikt för att Sverige utanför storstäderna ska
            ha möjlighet att utvecklas. Det är min uppfattning att landsbygdsperspektivet
            måste stärkas och att Sveriges framtid, vår ungdom, lättare ska
            kunna få sina transportbehov tillgodosedda.
          </p>
          <p xml:id="i-RPWGPKdpe3KP9BbMNomPsZ">
            Om detta handlar denna motionen men först en liten historisk
            tillbakablick.
          </p>
          <head xml:id="i-3g8frjuZyCQwnTQEWYdmZo" type="h1">
            Epatraktorn, A-traktorn och mopedbilen
          </head>
          <p xml:id="i-VZTshPPgwXx4pNkLnMUaPk">
            Under 1920-talet började det byggas enklare ombyggda bilar i
            Sverige inom ramarna för regelverket för jordbruksmaskiner. Fordonstypen
            som präglades av enkla bruksfordon kom att kallas för epatraktor
            och blev allt vanligare under 1930-talet. Under 1940- och 50-talen
            förtydligades, och skärptes, regelverket för dessa fordon samtidigt
            som intresset och behovet av dessa fordon svalnade något.
          </p>
          <p xml:id="i-4FiCiMBKu9LzHYTVZHuQ3f">
            Under 1960- och 70-talen upptäcktes fordonstypen av den yngre
            generationen som upptäckte att de tack vare kungörelsen (1940:440)
            om epatraktorer tilläts att köra innan de fyllt 18 år. Då fordonen
            och i synnerhet motorerna nu var starkare än tidigare kom det
            snart att visa sig att det gamla regelverket inte var tidsenligt
            och fyllde avsett syfte varpå fordonsklassen A-traktor infördes.
            Tanken var initialt att epatraktorerna på sikt skulle förbjudas,
            och inga epatraktorer har heller nyregistrerats efter 1975, men
            år 1978 beslutades det att befintliga EPA-traktorer skulle få
            finnas kvar. Således är de flesta av de fordon som idag i folkmun
            kallas för epa de facto registrerade som A-traktor.
          </p>
          <p xml:id="i-CPQbU2useeLWeAXyQFjYyQ">
            A-traktorn kan enkelt uttryckt sägas vara en modernare variant
            av epatraktorn. Dess konstruktion medger högre komfort och då
            den kan byggas med ett fordon med själv­bärande kaross som utgångspunkt
            blir urvalet av fordon att bygga om avsevärt större. Den viktigaste
            och mest framträdande begränsningen jämfört med personbilen är
            att den då den byggts om och registrerats som A-traktor har fått
            växlarna spärrade och den högsta konstruktiva hastigheten begränsad
            till 30 km/tim. Denna tekniska begränsning medför att många A-traktorer
            trots sin ringa hastighet har en anmärkningsvärt hög bränsleförbrukning
            till följd av att de framförs med höga motorvarvtal. Inte sällan
            runt 4 500–5 000 rpm. Detta har lett till att de tappat i popularitet,
            inte minst efter moped­bilarnas intåg på marknaden.
          </p>
          <p xml:id="i-BEyhf5Qdg1jFSjzNSna3F9">
            Mopedbilen är juridiskt sett varken att anse som traktor eller
            bil utan är klassificerad som en moped klass 1. Mopedbilen har
            en maximal tillåten vikt om 425 kg och är därför ofta konstruerad
            i plast med de uppenbara kompromisser avseende krocksäkerhet detta
            medför. Oftast har den en kupé med två sittplatser, och till utformningen
            påminner den om en liten personbil eller lastbil. Mopedbilen får
            framföras i 45 km/tim, vilket också får förmodas bidra till dess
            ökande popularitet bland ungdomar.
          </p>
          <p xml:id="i-Fs6sWe9VmHJdcnTe7e8tNm">
            Gemensamt för ovan nämnda tre fordonsklasser är att för att få
            framföra dessa fordonstyper skall man vara 15 år och inneha AM-körkort.
          </p>
          <head xml:id="i-YRXjzUwqq54mD9c7Vm6H9j" type="h1">
            Myntets båda sidor
          </head>
          <p xml:id="i-NkMm8MMofKPoT4NL9gNxPx">
            Det är inte svårt att förstå vilken frihetskänsla och glädje
            dessa fordonstyper skänker sina unga ägare. Man behöver inte åka
            längre än till mindre orters gymnasieskolor eller sportinrättningar
            för att se dessa fordon trängas på parkeringsplatserna. Dessa
            fordon gör det enklare för unga att ta sig till och från skola,
            fritidsaktiviteter och sitt sociala umgänge. De bidrar till att
            underlätta för deras föräldrar att få ihop livspusslet då de inte
            måste skjutsa sina ungdomar överallt. De bidrar till att ge våra
            yngre trafikvana och de bidrar till att underlätta livet i glesbygd
            och därmed skapa en levande landsbygd.
          </p>
          <p xml:id="i-9sFWY5kQq5Fb9MymyfxsDj">
            I sammanhanget måste man dock betänka och förhålla sig till följande
            verklighet: epatraktorn är på utdöende då inga sådana har nyregistrerats
            sedan 1975. A-traktorn är en ombyggd fordonstyp med rötter från
            mitten av 1960-talet som bara får framföras i 30 km/tim och den
            låga hastigheten till trots kännetecknas av mycket hög bränsleförbrukning
            och slutligen, mopedbilen som får framföras i 45 km/tim men genom
            sin viktbegränsning har tämligen tvivelaktiga trafiksäkerhetegenskaper.
            Om man beaktar detta inser man att det är dags att bejaka nya
            regler och verka för något nytt utan att det sker på bekostnad
            av våra ungdomars frihet och transportbehov.
          </p>
          <head xml:id="i-PQfmoVDZJrU5maLEL2Gc6r" type="h1">
            Det finska initiativet
          </head>
          <p xml:id="i-KEozkND37HL5acZFWQeRiA">
            I vårt östra grannland har ungdomars transportbehov tagits på
            allvar och en förkrossande majoritet av deras riksdag beslutade
            under 2018 att en ny fordonsklass skulle införas. Fordonsklassen,
            kallad T, var tänkt att införas den 1/11 2019 men införandet fick
            först skjutas upp ett år, till 1/11 2020, för att därefter helt
            avblåsas. Detta då det stod klart att den Europeiska unionens
            befintliga lagstiftning på området inte medger att ett enskilt
            medlemsland inför egna fordonsklasser.
          </p>
          <p xml:id="i-41EWz4cXbpSycgkeZ2vxeL">
            Det finska initiativet att införa fordonsklass T, lätt bil, syftade
            emellertid till att ge unga i åldern 15–17 år en ny och förbättrad
            rörelsefrihet utan att kompromissa med trafiksäkerheten. Tanken
            var att fordonsklassen skulle få framföras med AM-körkort och
            att den högsta tillåtna konstruktiva hastigheten skulle vara begränsad
            till 60 km/tim. Dessutom skulle viktbegränsningen på fordon i
            klass T vara 1 500 kg för bränsledrivna fordon och 1 800 kg för
            batteridrivna fordon. Det stipulerades även att inga fordon äldre
            än 10 år skulle tillåtas omvandlas till lätt bil, klass T.
          </p>
          <p xml:id="i-EQDQdsY6Abx2rNv4KgHgeK">
            Det är tydligt att det finska initiativet, trots att det så som
            det var utformat stod i strid med gällande EU-lagstiftning syftade
            till att bejaka ungdomars transportbehov samtidigt som man kopplade
            detta till miljönytta och förbättrad trafiksäkerhet för de unga
            som ska säkra landets framtid.
          </p>
          <head xml:id="i-8uE7pLUwKg9uUFrdyJb4LD" type="h1">
            En modernisering av A-traktorn
          </head>
          <p xml:id="i-HgG8tASJFKMChXgc59W4aq">
            Det finska initiativet visade på två saker. Dels behovet av ett
            tillgodose ungdomars transportbehov på ett säkert och miljömässigt
            godtagbart sätt, dels att det inte var genomförbart genom införandet
            av en helt ny fordonsklass.
          </p>
          <p xml:id="i-AjKvtu6saujz1sWAjeMmHe">
            I ett glest befolkat land som Sverige är det befogat att bejaka
            ungdomars transportbehov samtidigt som deras trafiksäkerhet värnas.
            Om så är möjligt bör detta åstadkommas genom anpassning av redan
            befintliga regelverk.
          </p>
          <p xml:id="i-4p8Nxwz2c7vUPVfApHbyao">
            I Sverige finns det sedan mer än 50 år tillbaka en fordonsklass,
            A-traktorn, som har en vanlig personbil som bas och som får framföras
            med AM-kort. A-traktorn har tack vare att utvecklingen av de personbilar
            de byggs utifrån helt nya tekniska förutsättningar att bli såväl
            säkra som miljövänliga. Exempel på detta är den aktiva och passiva
            säkerhet som finns i moderna bilar men också genom att den maximala
            konstruktiva hastigheten kan begränsas elektroniskt istället för,
            som tidigare, genom ändringar i utväxlingen.
          </p>
          <p xml:id="i-Rgf5sVTtBMhTCKajZBWsk5">
            Med ovanstående i beaktande menar jag att regeringen bör ge i
            uppdrag åt berörda myndigheter att se över och föreslå förändringar
            i regelverket kring A-traktorerna i syfte att modernisera desamma
            och göra fordonsklassen till ett fordon i tiden för landets unga.
            En rimlig utgångspunkt i ett sådant arbete vore att utreda huruvida
            en maximal konstruktiv hastighet om 45 km/tim skulle kunna medges
            för A-traktorerna i likhet med mopedbilarna.
          </p>
        </div>
        <div type="motSignatures">
          <list>
            <item xml:id="i-3mdEMLgkHytzqWFUAvQhRJ">
              Eric Palmqvist (SD)
            </item>
          </list>
        </div>
      </div>
    </body>
  </text>
</TEI>
