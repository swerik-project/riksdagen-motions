<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-tu-00354">
  <teiHeader>
    <fileDesc>
      <titleStmt>
        <title>Järnvägstrafiken i Mälardalen</title>
        <author corresp="i-WpdDDVBL8xRiFwxBEnVikM">Kjell Johansson (fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Järnvägstrafiken i Mälardalen</title>
          <idno type="rdwebb">G902t354</idno>
          <rs type="number">t354</rs>
          <orgName type="comitteeAbbreviation">tu</orgName>
          <ref type="dokument_url_text">http://data.riksdagen.se/dokument/G902t354/text</ref>
          <ref type="dokument_url_html">http://data.riksdagen.se/dokument/G902t354</ref>
          <ref type="dokumentstatus_url_xml">http://data.riksdagen.se/dokumentstatus/G902t354</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WpdDDVBL8xRiFwxBEnVikM</idno>
            <name>Kjell Johansson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4jv51VzoGvNoHhh2Si1xc5" type="signed"/>
        <correspContext corresp="i-4jv51VzoGvNoHhh2Si1xc5">
          <note type="signatory" corresp="i-WpdDDVBL8xRiFwxBEnVikM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_t_354/mot_198586_t_354-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:T354
          </p>
          <p>
            Kjell Johansson (fp) Järnvägstrafiken i Mälardalen
          </p>
          <p>
            I en fyrpartimotion angående trafikfrågorna i Södermanland framhålls
            med skärpa vikten av att förbättra järnvägsförbindelserna mellan
            Eskilstuna och Stockholm. ”Förbindelsen från Eskilstuna/Strängnäs
            till Stockholm är länets största kommunikationsproblem”, fastslås
            det i motionen. Vidare konstate- ras det att en idéskiss tagits
            fram genom Eskilstuna och Strängnäs kommu- ners försorg med alternativa
            utbyggnader av järnvägsförbindelser från Eskilstuna-Strängnäs
            till huvudstaden. Med anledning av den framlagda motionen kan
            det finnas anledning till några principiella reflexioner kring
            utbyggnaden av de interregionala järnvägsförbindelserna i landet.
            På senare år har ju SJ:s ambitioner varit att ”snabba upp” trafiken
            på de stora stambanorna. Detta är självfallet en högst önskvärd
            utveckling. Syftet är ju att korta restiderna väsenligt på längre
            sträckor genom användandet av höghastighetståg med marschfarter
            kring 200 km/tim. En förutsättning för detta är då att antalet
            tågstopp begränsas. I annat fall kan man inte uppnå de önskvärda
            tidsvinsterna. Som en följd av detta uppstår givetvis problem
            då det gäller närtrafiken med speciell betoning på mindre orter
            där tågen upphör att stanna. För att klara trafiken från och till
            sådan mindre orter räknar man med en flitigare användning av matningslinjer
            med busstrafik. Från flera synpunkter är järnvägstrafik emellertid
            att föredra framför kollektivtrafik på landsväg. En strävan bör
            därför vara att i så stor utsträckning som möjligt bibehålla spårbunden
            trafik. Syftet med denna motion är att principiellt redovisa hur
            närtrafiken på sträckor som den inledningsvis nämnda skulle kunna
            ordnas i syfte att uppnå en lönsam och rationell trafik. På linjen
            Eskilstuna—Stockholm har järnvägstrafik förekommit sedan mycket
            lång tid tillbaka. I likhet med vad som gäller för stora delar
            av bannätet är banan i behov av en genomgripande upprustning.
            Medel för detta har också tidigare avsatts i budget. Dessa har
            dock nu tillfälligt tagits i bruk för annat projekt. På grund
            av den dåliga banstandarden och en helt otidsenlig tidtabell har
            resandefrekvensen inte varit den önskvärda på sträckan i fråga.
            Konkurre- rande pendeltrafik mellan Stockholm och Södertälje,
            nedläggning av ett stort antal stationer, nedläggning av trafiken
            på sträckan Mariefred—Läggesta samt Strängnäs— Åkers Styckebruk
            har på ett påtagligt sätt dränerat linjen på resenärer.
          </p>
          <pb facs="riksdagen-motions-pdf/data/198586/mot_198586_t_354/mot_198586_t_354-002.pdf"/>
          <p>
            Även om resandefrekvensen på senare tid synes ha ökat betydligt
            står det klart att trafiken inte kan bedrivas på nuvarande sätt
            med tillfredsställande ekonomi. Den förstudie som gjorts genom
            Eskilstuna och Strängnäs kommuners försorg visar emellertid att
            ett mycket gott sämhällsekonomiskt utfall kan påräknas i samtliga
            de alternativ som undersökts. En förutsättning härför är dock
            att de större orterna utmed banan anknyts till densamma. Jag har
            tidigare i detta syfte föreslagit att ny bandel byggs mellan Strängnäs
            och Eskilstuna. Förstudiens förmånligaste alternativ bygger också
            på att detta förslag realiseras. Strängnäs kommer därvid att på
            nytt placeras på järnvägskartan, vilket kommer att få en mycket
            stor betydelse för resandeun- derlaget. I övrigt bör tågstopp
            bibehållas på samtliga ställen där så sker i dag.
          </p>
          <p>
            Ringlinje Förstudien avser endast sträckan Eskilstuna— Stockholm.
            Dessa orter utgör således ändstationer i de undersökta alternativen.
            Uppenbarligen skulle det samhällsekonomiska utfallet kunna förbättras
            högst väsentligt om de båda banorna norr och söder om Mälaren
            knöts samman till ringlinje med trafik i båda riktningarna. Banan
            skulle därvid komma att sakna ändstation, och nya resenärer skulle
            tillföras utefter hela densamma. Uppenbarligen skulle detta också
            ge tillfälle till en större turtäthet med användande av förre
            tågsätt. Resenärerna skulle i flera fall kunna välja mellan att
            åka i den ena eller den andra riktningen för att uppnå samma resmål.
            Principiellt bör hastigheten vid en närtrafik av det slag som
            här har skisserats inte vara högre än att ett tillfredsställande
            antal tågstopp kan bibehållas. Självfallet kommer restider och
            antalet tågstopp på linjer av detta slag också i konflikt med
            varandra. Strävan bör emellertid vara att inte i för hög grad
            inskränka antalet tågstopp eftersom anslutningstrafik blir både
            tidsödande och obekvämt. Resandefrekvensen riskerar därvid att
            försämras. En trafiklösning av det slag som här har skisserats
            bör snarast prövas. Förutsättningarna i Mälardalen är också mycket
            goda genom en stor befolkningsintensitet. Regeringen bör därför
            omgående föranstalta om en förstudie av projektet.
          </p>
          <p>
            Hemställan
          </p>
          <p>
            Med stöd av ovanstående hemställs att riksdagen beslutar som
            sin mening ge regeringen till känna vad i motionen anförts om
            järnvägstrafiken i Mälardalen.
          </p>
          <p>
            Stockholm den 23 januari 1986
          </p>
          <p>
            Kjell Johansson (fp)
          </p>
          <p>
            Mot. 1985/86 T354
          </p>
        </div>
      </div>
    </body>
  </text>
</TEI>
