<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-CU-03100">
  <teiHeader>
    <fileDesc>
      <titleStmt>
        <title>Köp och försäljning av häst och djur i konsumentköplagen</title>
        <author corresp="i-PyuBrn6sPrF8RQEvmB9xdP">av Cecilia Widegren (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3100 av Cecilia Widegren (M)</title>
          <idno type="rdwebb">H9023100</idno>
          <rs type="number">3100</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H9023100/text</ref>
          <ref type="dokument_url_html">http://data.riksdagen.se/dokument/H9023100</ref>
          <ref type="dokumentstatus_url_xml">http://data.riksdagen.se/dokumentstatus/H9023100</ref>
          <ref type="docx">http://data.riksdagen.se/fil/7880CB3F-5F43-4F0D-A189-2F943F9C2437</ref>
          <ref type="pdf">http://data.riksdagen.se/fil/3A1C2701-99E1-4AFC-B4A1-57916B3ADCB5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JoUNWfcDPvARZX7naruJFv" type="signed"/>
        <correspContext corresp="i-JoUNWfcDPvARZX7naruJFv">
          <note type="signatory" corresp="i-PyuBrn6sPrF8RQEvmB9xdP"/>
        </correspContext>
        <correspAction xml:id="i-EPZXP3HPZFi4VS1z5aEW5M" type="submitted">
          <date when="2021-10-04"/>
          <time when="14:02:21"/>
        </correspAction>
        <correspAction xml:id="i-4HU8a7dLXsbi6ikuSxeWYV" type="reviewed">
          <date when="2021-10-04"/>
          <time when="17:59:21"/>
        </correspAction>
        <correspAction xml:id="i-WsmkWvps55aF68Gd3v7twD" type="referred">
          <date when="2021-10-14"/>
        </correspAction>
        <correspAction xml:id="i-X1sSqF2ELBjNHzxVKZGy1Z" type="assigned">
          <date when="2022-10-11"/>
          <time when="13:40:50"/>
        </correspAction>
        <correspContext corresp="i-X1sSqF2ELBjNHzxVKZGy1Z">
          <ref type="assignedTo">Civilutskottet</ref>
        </correspContext>
        <correspAction xml:id="i-XMooonKSyVrCv9GmSzWE7D" type="behandlas_i"/>
        <correspContext corresp="i-XMooonKSyVrCv9GmSzWE7D">
          <ref type="uppgift">2021/22:CU8</ref>
          <ref type="ref_dok_id">H901CU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU8</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LKWsTXGdP6odcJkB44U1jD" type="behandlas_i"/>
        <correspContext corresp="i-LKWsTXGdP6odcJkB44U1jD">
          <ref type="uppgift">2021/22:CU3</ref>
          <ref type="ref_dok_id">H901CU3</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">CU3</ref>
          <ref type="ref_dok_titel">En ny konsumentköplag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-751WaypagcnPWpVxCJpHW3" type="motHeader">
        <div xml:id="i-N2La2HR4FyZM9rxTdjKy6a" type="motTitle">
          Motion till riksdagen 2021/22:3100 av Cecilia Widegren (M) Köp
          och försäljning av häst och djur i konsumentköplagen
        </div>
      </div>
      <div xml:id="i-ECiGErGrP7iQ2SZq8ZY8CX" type="motBody">
        <div xml:id="i-DN5VsjbC5nvWFyfzViM6XW" type="motProposal" subtype="förslag">
          <head xml:id="i-V2JzoxQ6EHQdxJfYRjC6Lv">
            Förslag till riksdagsbeslut
          </head>
          <list xml:id="i-4PWeVsLTkWNt6hwqwWntPV" style="ol">
            <item xml:id="i-WWXH8Kux3QwGBp62PhjqMW">
              Riksdagen ställer sig bakom det som anförs i motionen om att
              regeringen omgående bör införa moratorium för levande djur från
              konsumentköplagen så att fel inte längre behöver drabba fler djurägare
              i onödan under tiden regeringen tar fram nytt förslag till riksdagen,
              och detta tillkännager riksdagen för regeringen.
            </item>
            <item xml:id="i-3e4f2mPoX3mAQ3tJ2NwHUN">
              Riksdagen ställer sig bakom det som anförs i motionen om att
              regeringen bör göra internationellt utvärderingsarbete som kommer
              ny svensk lagstiftning till del, då avel och försäljning av djur
              från Sverige är en viktig export och ska ha lika villkor, och
              detta tillkännager riksdagen för regeringen.
            </item>
            <item xml:id="i-98VTaxkgYgHPBL4nDG86wp">
              Riksdagen ställer sig bakom det som anförs i motionen om att
              regeringen i arbetet med ny lagstiftning bör ta in erfarenheter
              från drabbade djurägare och tillkännager detta för regeringen.
            </item>
            <item xml:id="i-VQ4h9aavYdLdcm8Vxcwumb">
              Riksdagen ställer sig bakom det som anförs i motionen om att
              omedelbart se till att undanta djur från konsumentköplagen och
              därtill utreda och ta fram en separat konsumentköplag som reglerar
              djur, och detta tillkännager riksdagen för regeringen.
            </item>
          </list>
        </div>
        <div xml:id="i-GMsDLe5E62Tx5sa6R4zDYQ" type="motContent">
          <head xml:id="i-4LemGvigpLoai9hVpQhJrf" type="h1">
            Motivering
          </head>
          <p xml:id="i-WwKzx26urT8DNYAGsYaJgD">
            Svensk hästuppfödning är väl ansedd i världen. Svenskfödda hästar
            exporteras utom­lands där de skördar fina framgångar och uppfödning
            av hästar utgör även en av grund­bultarna i den svenska hästnäringen.
            Uppfödning av hästar betyder också mycket för samhället i stort
            i form av arbetstillfällen, glesbygdsföretagande, öppna landskap
            m.m. För tillfället befinner sig dock uppfödare i en mycket svår
            situation när det gäller en av deras mest centrala verksamhetsdelar
            – försäljning av hästar.
          </p>
          <p xml:id="i-Eu4oV5zGddUzTLQUafXdZU">
            Svensk hästnäring, speciellt den stora ridhästsektorn, utgörs
            i huvudsak av människor som använder hästen för hobbyverksamhet
            eller andra rekreationsändamål. Det innebär att den främsta marknaden
            för svenska hästuppfödare finns bland privatpersoner, samtidigt
            som majoriteten av uppfödarna bedriver näringsverksamhet. Vid
            försäljning av en häst mellan en näringsidkare och en privatperson
            är det idag konsumentköplagen (KKL) som styr köpet samt en eventuell
            reklamation. KKL är utformad för att skydda privatpersoner som
            i handel med näringsidkare kan vara mycket utsatta.
          </p>
          <p xml:id="i-C7FU2WT9xUuxJSupCEqPDh">
            Den nuvarande utformningen kan dock innebära oproportionerliga
            konsekvenser för näringsidkare vid handel med levande djur. Problematiken
            medför att många häst­uppfödare för närvarande är högst tveksamma
            inför att sälja hästar till privatpersoner. Utan en förändring
            innebär detta att svenska uppfödare står inför en högst reell
            risk att förlora sin största marknad – försäljning till privatpersoner.
            Fortsätter den nuvarande trenden avstannar svensk hästuppfödning,
            och det riskerar att medföra ett flertal negativa långtidseffekter
            som exempelvis minskat landsbygdsföretagande, uteblivna intäkter
            för näringen och förlorade arbetstillfällen.
          </p>
          <head xml:id="i-62s4DdgtdU3cE1BxJFSgv2" type="h2">
            Konsumenträtten
          </head>
          <p xml:id="i-BAyxLPJf8fjUjRQMqNAmQA">
            Konsumentköplagen (KKL) och konsumenttjänstlagen (KTjL) är två
            av de lagar som syftar till att skydda konsumenter, dvs. privatpersoner,
            i avtalsförhållandet mellan näringsidkare.
          </p>
          <p xml:id="i-39T6gMewWrp4byEEXT6PSH">
            Näringsidkare definieras på samma sätt i båda lagarna: fysisk
            eller juridisk person som handlar för ändamål som har samband
            med den egna näringsverksamheten.
          </p>
          <p xml:id="i-Udq9cUD3CsnhQ4TrmvJsfK">
            Konsument definieras: en fysisk person som handlar huvudsakligen
            för ändamål som faller utanför näringsverksamhet.
          </p>
          <p xml:id="i-QJfo1QUoScK8tW7c9WK6k">
            Lagarna har tydliga inbördes skillnader när det kommer till konsumentens
            skydds­behov. En person som bedriver verksamhet kan anses som
            näringsidkare såväl vid för­säljning av en vara (häst) som vid
            utövande av tjänst (t.ex. tillhandahållande av boxplats för häst).
            En person som gör affärer med nämnda näringsidkare är enbart skyddad
            av konsumenträttsliga skyddsregler i förhållande till köpet, däremot
            inte när/om den köpta varan (det levande djuret – hästen) ska
            förvaras hos näringsidkaren. I KTjL är förvaring av levande djur
            nämligen undantaget från lagens tillämpningsområde, vilket är
            en jäm­förelse som också enligt vår mening ska göras gentemot
            KKL.
          </p>
          <head xml:id="i-UArCEnHgyxdEESKRby5ZKH" type="h2">
            Näringsidkaren
          </head>
          <p xml:id="i-4P7HvpedMwpjKmGLcyATzD">
            Som KKL är utformad idag får näringsidkaren en direkt svag ställning
            i förhållande till konsumenten i de fall den köpta varan påstås
            vara felaktig. Näringsidkaren har då ensam fullt ansvar för att
            påvisa att fel som visar sig inom sex månader från köpet inte
            fanns vid avlämnandet – ett förhållande som inte är tillämpbart
            på levande djur som ständigt förändrar sig vid exempelvis miljöombyte
            eller nya hanterings- eller träningsrutiner.
          </p>
          <p xml:id="i-Ec6xmyStVA2WAr7BWssMQc">
            Näringsidkaren kan dessutom vara tvungen att rättsligt förhålla
            sig olika till sin näringsverksamhet. En näringsidkare som föder
            upp hästar är ofta en person som bedriver uppfödning i mindre
            skala och i många fall säljer ett eller ett par djur om året.
            Uppfödaren räknas ofta i dessa situationer inte som näringsidkare
            annat än i civilrättslig mening och inte i skatterättsligt hänseende.
            Uppfödaren anses nämligen bedriva hobby­verksamhet i skatterättslig
            mening men drabbas ändå av de tvingande reglerna i KKL genom att
            i denna lag anses vara näringsidkare.
          </p>
          <head xml:id="i-HrKVJj7gZfbMLiwN7QLVnS" type="h2">
            Varan
          </head>
          <p xml:id="i-8F7foGVbJh5aR4grUAaJEK">
            KKL är tillämplig på lös egendom och borde i praktisk mening
            främst avse konsum­tionsvaror som t.ex. tv-apparater, bilar och
            kylskåp. I förarbetet till KKL diskuterades omfattningen av vilka
            varor som skulle ingå i KKL. Slutsatsen blev att KKL skulle omfatta
            samma varor som köplagen (KöpL), dvs. köp av lös egendom.
          </p>
          <p xml:id="i-7t6xExyVTrmx9h6RJuu5CG">
            Man kan notera att bl.a. bostadsrätter, värdepapper och aktier
            undantagits från KöpL. Av förarbetet till KöpL framgår att det
            inte borde vara lämpligt att ha samma avbeställningsregler när
            det gäller aktier och bostadsrätter som för övrig lös egendom
            samt att reglerna om avhjälpande (dvs. eventuell åtgärd för att
            återställa varan i drifts­dugligt skick efter ett fel) inte går
            att tillämpa på köp av lös egendom med vissa rättig­heter.
          </p>
          <p xml:id="i-5pkTCHuXJYwqd5ez3ByzdZ">
            Som vi påpekar saknas det en utredning som behandlar frågan om
            köp av levande djur. I 20 a § KKL anges som huvudregel att fel
            som visar sig inom sex månader ska anses ha funnits vid tiden
            för avlämnandet. Undantagna är fall då detta är oförenligt med
            varans eller felets art, vilket främst tar sikte på köp av livsmedel.
            Det borde vara en naturlig slutsats att levande djur kan jämföras
            med vissa livsmedel, som också är i allra högsta grad föränderliga
            till sin natur. Livsmedel är inte möjliga att återlämna i oföränd­rat
            skick några månader efter köpet och det borde heller inte vara
            möjligt med levande djur på samma sätt som sker idag. Samma undantag
            som gäller för livsmedel borde alltså kunna gälla även för levande
            djur, då djur i likhet med livsmedel genomgår för­ändringar till
            skillnad från mer traditionella konsumtionsvaror.
          </p>
          <head xml:id="i-2t9PTdYTdqpjSqbGrSUXYz" type="h2">
            Djurskydd
          </head>
          <p xml:id="i-QNJKvj6dJ5FLoWkiGeYuzF">
            Sverige har en av världens starkaste djurskyddslagstiftningar
            som säkerställer ett gott djurskydd och som innebär att de flesta
            djur lever under mycket goda förhållanden. Det förekommer dock
            att djurskyddet i vissa fall får stå tillbaka när ekonomiska intressen
            väger tyngre. En sådan situation kan vara när ett djur av någon
            anledning inte går att använda för det ändamål köparen avsett
            och denne hävdar att det föreligger ett köprätts­ligt fel. Många
            gånger försöker då köparen häva köpet genom att en veterinär förklarar
            djuret obrukbart för de syften köpet var tänkt för samtidigt som
            hästen eventuellt inte brukas på ett korrekt sätt.
          </p>
          <p xml:id="i-EgYHoLdX7dpaGM9ddA3anR">
            2010 genomfördes ett projekt inom ramen för Jordbruksverkets
            satsning på livskraf­tigt hästföretagande. Projektets resultat
            visade att en mängd hästar far illa vid situationer som uppstår
            när en köpare vill lämna tillbaka sin häst för att den inte upplevs
            hålla den standard eller motsvarar de förväntningar som avtalades
            vid köpet. Det förekommer att hästar medvetet tränas och/eller
            tävlas med på ett sådant sätt att skador uppkommer. Detta för
            att köparen av någon anledning inte är nöjd med hästen och vill
            ha en orsak att häva köpet. Säljaren kan då bli tvungen att betala
            tillbaka köpeskilling och även stå för de kostnader som köparen
            haft under tiden som djuret inte gått att använda. Om köparen
            dessutom haft veterinär- och vårdkostnader så kan skadestånden
            bli mycket höga. Detta kan ske trots att djurets skador kan ha
            uppkommit genom köparens hantering trots att detta inte kan härledas
            vid en undersökning i efterhand.
          </p>
          <head xml:id="i-frTi73Fo7pxAVuDyTChWK" type="h2">
            Undanta levande djur från KKL
          </head>
          <p xml:id="i-VkaUmxfuPVdTWU3N7n7FWX">
            Det finns mot bakgrund av det vi redogjort för ovan ett tydligt
            behov av att undanta köp av levande djur från konsumentlagstiftningen.
            De utredningar inom området köp av levande djur som gjorts de
            senaste åren har alla pekat på samma problematik. KKL i sin nuvarande
            form är inte anpassad till köp av levande djur, oavsett om djuret
            är en häst, hund eller katt. Köprättens regler om fel i vara tar
            inte hänsyn till varor som under sin livstid förändras på ett
            sätt som inte alltid kan förutses. Fel som uppstår på levande
            djur kan ha andra orsaker än de som lagstiftningen syftar till
            att skydda konsumenten ifrån, och avhjälpande av fel och omleverans
            är inte möjligt avseende levande djur.
          </p>
          <head xml:id="i-SfxDPhr2zFKGhZXycAyqdg" type="h2">
            Riksdagens tillkännagivande i frågan
          </head>
          <p xml:id="i-Hqg171s5wMLhxcipPxTvsX">
            Torsdagen den 6 april 2017 fattade Sveriges riksdag, efter civilutskottets
            behandling av frågan, beslut om ett tillkännagivande till regeringen
            om att den både nationellt och inom EU ska initiera överväganden
            om huruvida reglerna i konsumentköplagen för köp av levande djur
            är ändamålsenligt utformade. Regeringen har genom justitieminister
            Morgan Johansson klargjort att man inte avser att agera i enlighet
            med tillkännagivandet vare sig nu eller senare.
          </p>
          <p xml:id="i-8YziuKoteQMRPupeXvEbdy">
            Till trots ändrade sig regeringen ett år senare, våren 2018,
            och intog riksdagens majoritetsståndpunkt, att försäljning av
            levande djur bör undantas från konsumentköp­lagen. ”Äntligen!”,
            ropade Djursverige. Riksdagens majoritet hade lyckats köra över
            regeringen och tvingat fram en ny ståndpunkt som den svenska regeringen
            i samband med att lagstiftningen förhandlas på EU-nivå. Polletten
            hade trillat ner och trycket blivit för stort. Det råder helt
            enkelt speciella omständigheter kring köp av levande djur. Konsumentköplagen
            reglerar vad som gäller när en privatperson köper en vara av en
            näringsidkare och den tar ingen hänsyn till att hästar är levande
            djur som påverkas av hur de hanteras. Ett fel som upptäcks inom
            sex månader anses vara ursprungligt och köparen har därmed rätt
            att lämna tillbaka varan.
          </p>
          <p xml:id="i-SarvhZ12z8tkAVzJbcXrK4">
            Nu valde så den svenska regeringen att arbeta för att det blir
            ett undantag för köp av levande djur när den nya EU-gemensamma
            konsumentköplagen utformas.
          </p>
          <p xml:id="i-TGwF9Ka4mcLATiiEyg3A6x">
            En orsak, förutom riksdagens tillkännagivande, var att IMCO,
            EU:s utskott för den inre marknaden, har föreslagit att köp av
            levande djur ska undantas från lagstiftningen, eftersom det råder
            väldigt speciella omständigheter kring den typen av affärer.
          </p>
          <p xml:id="i-7tRPRLWiUgRxy99hBVRprW">
            I regeringens underlag till ny ståndpunkt går att läsa: ”Regeringen
            bedömer att detta kan vara en framkomlig väg för att säkerställa
            ändamålsenliga regler vid konsumentköp av levande djur i svensk
            rätt.” Detta skrev regeringen i maj 2018.
          </p>
          <p xml:id="i-9YVWUohsibj13yqHxKfQ7v">
            Men nu har frågan stött på patrull igen. Tyvärr. Oron bland djurägare
            ökar och frustrationen går inte att ta miste på. Detta efter att
            EU under våren meddelat att frågan om djur ska undantas i konsumentköplagen.
            Det skall återigen vara ett nationellt beslut, om det skall göras
            eller inte. Det är alltså dags för regeringen att på riktigt ta
            tag i frågan och lösa ut den.
          </p>
          <p xml:id="i-3VDnVCVYuWKoKCBDnf5FHc">
            Djur – hästar och hundar – är inte kylskåp. Se till att åtgärda
            omedelbart.
          </p>
        </div>
        <div xml:id="i-SrTx6HBHUDeetF61Z1FYn5" type="signatureBlock">
          <list xml:id="i-LdDLHQV12s5CAmJnNdVim5">
            <item xml:id="i-sVvJeJEA6mFEyuNzjQvbV" who="i-PyuBrn6sPrF8RQEvmB9xdP" type="signature">
              Cecilia Widegren (M)
            </item>
          </list>
        </div>
      </div>
    </body>
  </text>
</TEI>
