<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1921--ak--00262">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__ak__262/mot_1921__ak__262-001.pdf"/>
      <fw xml:id="i-SRz1g3BSZ7zpoxBxpqJ5Z1">
        Motioner i Andra kammaren, Nr 262. 5
      </fw>
      <div xml:id="i-PeQF8JrMP8SJskByJ448s5" type="motHeader">
        <div xml:id="i-NGCaKCpMANosqR3z1X7SDk" type="motTitle"/>
        <div xml:id="i-Nansn7ieqBPguYPtphZcTv" type="motSubmissionInfo"/>
      </div>
      <div xml:id="i-68AqL7WZ3xs4U6mvVGG3ba" type="motBody">
        <div xml:id="i-42jfywExydkompbfWUJjCt">
          <p xml:id="i-K39ALSv1diN5aax8CUCZD7">
            Nr 262.
          </p>
          <p xml:id="i-MAP7TkjHLRHm8YMr1e9y44">
            Av herr Hallén, om skrivelse till Kungl. Maj:t angående be- gränsning
            av rätten att publicera referat och domstols- förhandlingar angående
            vissa grövre brott.
          </p>
          <p xml:id="i-7uJp7TktBV1aLXRzfuAD6q">
            Genom den år 1918 antagna undervisningsreformen för rikets folkskolor
            har för ungdomens fostran och utbildning de bästa pedagogiska
            och psyko- logiska rön och erfarenheter tagits i anspråk. Att
            en stigande folkbildning därur skall framgå, lider intet tvivel.
            Men det vore inkonsekvent, om icke statsmakterna samtidigt såge
            till, att de många andra faktorer i samhället, som i ordets trängre
            bemärkelse äro opinionsbildande och därmed avgörande för individens
            tanke- och vilje- riktning, bragtes i harmoni med skolans bildande
            och fostrande gärning. Många av dessa faktorer äro emellertid
            av den art, att de undandraga sig ett ingripande eller en påverkan
            från statens sida. Så är exempelvis fallet med den s. k. tidsandan,
            vars tidvis materialistiska kynne och egoistiska drag ingalunda
            låta korrigera sig genom statliga ingripanden av det ena eller
            andra slaget, hur mycket de än kunna paralysera de folkuppfostrande
            krafterna i skola och hem. Mången håller ju före, att all strävan
            att på mekanisk väg, genom lagstiftning av prohibitiv eller preventiv
            natur, befrämja en god folk- uppfostran eller hämma dåliga inflytelser
            endast är palliativ, vilkas otillräcklig- het hänvisar till den
            personliga karaktärsdaningen som det enda tillförlitliga medlet
            i all folkuppfostran. Häri ligger nog en stor sanning, men en
            relativ sådan. Att även lagar och restriktiva bestämmelser kunna
            verka fostrande på individerna och ge form och riktning åt deras
            livsuppfattning, lärer väl dock en allmän erfarenhet kunna vitsorda.
            En sådan faktor, som äger stora förutsättningar att bli rent av
            norme- rande för vår uppfattning i allmänhet är tidningspressen.
            Ja, det kan verk-
          </p>
          <pb facs="riksdagen-motions-pdf/data/1921/mot_1921__ak__262/mot_1921__ak__262-002.pdf"/>
          <fw xml:id="i-93BKSC5sXhRj81R2mnYik2">
            6 Motioner 1 Andra kammaren, Nr 262.
          </fw>
          <p xml:id="i-Qh4HnqHx14wAcsjd3dR6F1">
            ligen sättas i fråga, om ej dess förmåga att ge direktiv åt hela
            vår utveckling kan i betydelse fullt jämställas med de hävdvunna,
            fostrande makter, som vi äga i skola och hem. Pressen som en spegelbild
            av de motsatta samhällsintressen, som brottas med varandra, förlorar
            lätt den objektivitet i folkupplysningsarbetet, som är den nödvändigaste
            av alla förutsättningar. I konkurrensen om läsekretsen tvingas
            den ofta att vara mindre nogräknad i fråga om det stoff till läsarens
            upplysning, som skall framläggas. Offrandet åt det sensationella
            är ju ofta en reklam, som synes nästan ofrånkomlig för att göra
            sig hörd. Särskilt i ett avseende har emellertid staten all anledning
            att söka hålla tillbaka de inflytelser i sämre riktning, vartill
            vissa företeelser inom pressen medverka och vilka verka i motsatt
            riktning mot samhällets fostrande organ. Jag syftar här på det
            ofta okritiskt behandlade nyhetsstoffet angående krimi- nella
            företeelser av olika art. Att ingående och detaljerade skildringar
            av vissa slags förbrytelser har en påtaglig suggererande verkan
            är ju allmänt bekant. Jag erinrar om, huru från den socialdemokratiska
            ungdomen för några år sedan öppnades ett framgångsrikt fälttåg
            mot den s. k. Nick Carter- litteraturen på grund av dess demoraliserande
            inverkan på ungdomen. Men liksom ofta »verkligheten är underbarare
            än dikten», så är också fantasiens och känslans påverkan av verklighetsskildringarna
            från brottslighetens värld oändligt mycket större än vad de litterära
            förmågorna mäkta åstadkomma. Det kan ej förnekas, att med journalistikens
            »amerikanisering» har följt en bristande ansvarskänsla för vad
            som är nyttigt och lämpligt att lägga under ögonen på unga och
            obefästa människor. Tidningspressen kan ej hän- visa till, att
            den blott vill vara en vaken nyhetsmeddelare, ty för en folk-
            uppfostrare bör ju alltid gälla den regeln, att man ej i onödan
            »i upplys- ningssyfte» drar in all sköns smuts och elände i ungdomens
            kunskapskrets. De ingående skildringar av grova kriminella förbrytelser,
            brottens iscensät- tande och de ruskiga, stundom vidriga detaljer,
            som då ofta blottas, fylla i regeln ingen som helst uppgift genom
            att utsättas för publicitetens ljus. De impulser till sedlig reaktion
            inför brottet, som de på vissa håll uppväcka, uppvägas helt visst
            av de suggestiva intryck på unga och obefästade sinnen, som ofta
            kunnat påvisas. I än högre grad än i fråga om de grova våldsdåden
            verka dessa sugges- tiva skildringar på ungdomen, när de hämta
            sitt stoff från de sexuellt be- tonade brottens område. Under
            de senare åren har en icke ringa del av dagspressen överflödat
            av ruskiga detaljer och interiörer från varjehanda lust- mord,
            våldtäktsbrott, fosterfördrivningsmål och sexuellt perversa förbrytelser.
          </p>
          <pb facs="riksdagen-motions-pdf/data/1921/mot_1921__ak__262/mot_1921__ak__262-003.pdf"/>
          <fw xml:id="i-YNpe9bLDhAHAtzFSGnVSbD">
            Motioner i Andra kammaren, Nr 262. 7
          </fw>
          <p xml:id="i-FTwFzRoyE2o52tNGXaitaN">
            Allt detta publiceras till absolut ingen nytta för nagon, men
            till uppenbar skada för många. Allt för barn och ungdom slå upp
            dörrarna på vid gavel till lastens nästen för att ge dem en inblick,
            låt vara en skrämmande sådan, i det mänskliga eländet viltnar
            om tanklöshet och oförstånd. Att låta be- skäftiga, i konkurrensen
            andtrutna röster med trycksvärtans hjälp nå snart sagt hur vida
            som helst med sina bilder från mänsklig snusk och last är ett
            uppenbart vågspel ur folkuppfostringssynpunkt, då man besinnar,
            att biogra- fernas uppdelning i vad som lämpar sig för vuxet folk
            eller icke ej låter sig genomföra 1 tidningspressen. Att emellertid
            taga denna skäliga hänsyn till den stora skara av ungdom, som
            också läsa dagspressen, kan näppeligen sägas vara till förfång
            för den vuxna läsekretsens nyhetsanspråk. Här måste därför ett
            ingripande ske snarast möjligt. Man må ej in- vända, att det är
            en »strutspolitik» att på ett artificiellt sätt söka isolera ung-
            domen från kunskapen om brott och ruskigheter, varom de ändå förr
            eller senare få vetskap. Men mot detta kan invändas, att dessa
            till allvarlig reflexion manande underrättelser från brottens
            och förvildningens områden kunna — i den mån de anses äga ett
            direkt upplysningssyfte — givas i en form, där den sensationsmättande
            och fantasieggande prägeln får vika till- baka. Från uppfostrare
            inom både skola och hem ha också särskilt under det gångna året
            höjts allvarliga gensagor över att vissa delar inom tidnings-
            pressen med allt större frigiordhet referera rättssaker av här
            antydd art, som icke minst hos ungdomen sätter sensationslystnad
            och nyfikenhet i rörelse. För att vinna rättelse härutinnan är
            tillämpningen av tryckfrihetsförord- ningens nuvarande bestämmelser
            otillräcklig. Pressens rätt att meddela dom- stolsförhandlingar,
            polisrapporter och dylika aktstycken gör, att exempelvis &amp;
            3, mom. 13 i tryckfrihetsförordningen, som talar om framställning,
            som sårar tukt och sedlighet, ej är tillämplig, så mycket mindre,
            som man i den nämnda paragrafen — den s. k. preventivlagen — vill
            komma åt den avsikt- liga osedliga propagandan, vartill ju ingalunda
            pressen vill låta sig användas. Ej heller täckes det här angivna
            önskemålet genom en hänvisning till stycket 15 i $ 2 i nämnda
            förordning. Att lita till något pressens frivilliga åläggande
            av större varsamhet vid publicerandet av kriminella och sexuella
            frågor är likaledes en ofullständig garanti. Den inbördes konkurrensen,
            liksom ock trycket och fordringarna från en sensationslysten allmänhet
            förlänar icke åt åtminstone en viss del av pressen den ansvarskännande
            och självständiga fasthet som erfordras. Huru emellertid tekniskt
            en skärpning i tryckfrihets- förordningen i här angiven riktning
            skulle kunna utformas, torde säkerligen vederbörande utskott kunna
            angiva såsom direktiv för en blivande utred-
          </p>
          <p xml:id="i-GpzWJJP9GdKF7n3JyLwV91">
            .
          </p>
          <pb facs="riksdagen-motions-pdf/data/1921/mot_1921__ak__262/mot_1921__ak__262-004.pdf"/>
          <fw xml:id="i-3ZMJLEg4CgDRCZQ51fPfaM">
            8 Motioner i Andra kammaren, Nr 262.
          </fw>
          <p xml:id="i-4HjQBuijZgRersHyHJC4oT">
            ning. Här stå inga politiska eller ekonomiska intressen på spel,
            för vilkas skull man behövde frukta för en begränsning av tryckfrihetens
            stora förmån. Det hemställes därför,
          </p>
          <p xml:id="i-5bJAFhRZjNLwbuf9frPDg4">
            att riksdagen ville i skrivelse till Kungl. Maj:t an- hålla om
            utredning om, huruledes genom närmare be- stämmelser i tryckfrihetsförordningen
            rätten att publicera referat och domstolsförhandlingar angående
            brott av grövre kriminell eller sexuell natur måtte så begränsas,
            att framställningarna därav icke kunna antagas erhålla skadliga
            eller sedligt förvillande verkningar.
          </p>
          <p xml:id="i-BGN5whga3ZYzrkqcneQHHk" type="date">
            Stockholm den 19 februari 1921.
          </p>
          <p xml:id="i-NkgtM79De671TfGdGKcKvL">
            Harald Hallén.
          </p>
          <p xml:id="i-DNZiviieKPMCrbQNPURBve">
            CENTRALTRYCKERIET, STOCKHOLM 1921.
          </p>
        </div>
      </div>
    </body>
  </text>
</TEI>
