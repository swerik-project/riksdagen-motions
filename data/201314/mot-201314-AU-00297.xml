<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-AU-00297">
  <teiHeader>
    <fileDesc>
      <titleStmt>
        <title>Motarbeta våld och förtryck i hederns namn</title>
        <author corresp="i-J6iNc7etmFsvBgThMM5STy">av Anna Steele (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motarbeta våld och förtryck i hederns namn</title>
          <idno type="rdwebb">H102A297</idno>
          <rs type="number">A297</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H102A297/text</ref>
          <ref type="dokument_url_html">http://data.riksdagen.se/dokument/H102A297</ref>
          <ref type="dokumentstatus_url_xml">http://data.riksdagen.se/dokumentstatus/H102A297</ref>
          <ref type="doc">http://data.riksdagen.se/fil/C1B5E3A8-9217-41FE-A93E-812498911FFB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J6iNc7etmFsvBgThMM5STy</idno>
            <name>Anna Steele</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YQzoVJ5aGpu9M4RRhWr7JU" type="signed"/>
        <correspContext corresp="i-YQzoVJ5aGpu9M4RRhWr7JU">
          <note type="signatory" corresp="i-J6iNc7etmFsvBgThMM5STy"/>
        </correspContext>
        <correspAction xml:id="i-AxAJgyZDjtkdyzB5ArUswQ" type="numbering">
          <date when="2013-10-07"/>
        </correspAction>
        <correspAction xml:id="i-Gza8cb8T5dvibqbEsmyove" type="submission">
          <date when="2013-10-03"/>
        </correspAction>
        <correspAction xml:id="i-CTvR5W2pYqne1yHbDe1DX4" type="transfer">
          <date when="2013-10-03"/>
        </correspAction>
        <correspAction xml:id="i-6XHr6pxzUQSKscn4QMLzUi" type="assigned"/>
        <correspContext corresp="i-6XHr6pxzUQSKscn4QMLzUi">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9rQEy9yTDqoRAKvDnCshZf" type="motHeader"/>
      <div xml:id="i-3vBVWwhox1SREX8bKjXoqv" type="motBody">
        <div xml:id="i-XDs9U6YgxDtEKLBBFT7js3" type="motProposal" subtype="förslag">
          <head xml:id="i-6dBwLNacA3LdXd7MT9pu8T">
            Förslag till riksdagsbeslut
          </head>
          <p xml:id="i-GWVhCQ24qLcZsiqP2ok2Re">
            Riksdagen tillkännager för regeringen som sin mening vad som
            anförs i motionen om att motarbeta våld och förtryck i hederns
            namn.
          </p>
        </div>
        <div xml:id="i-XAHTckYnzwwBj6P9pCGn4N" type="motContent">
          <head xml:id="i-4egtPGM4EYA7N7dP43PmDV" type="h1">
            Motivering
          </head>
          <p xml:id="i-MXrLBfw35gNsHgzejxeUeG">
            Synen på barns rättigheter, kvinnors rättigheter och på jämställdhet
            skiljer sig markant mellan de olika demokratiska länderna, särskilt
            länderna i Skandinavien, Holland och Kanada visavi större delen
            av världen. Faktum är att Sverige tillhör världens mest jämställda
            och sekulära länder (enligt FN). De flesta länder saknar idag
            myndigheter som Diskrimineringsombudsmannen och Barnombudsmannen.
            Många länder betraktar jämställdhet generellt som ett västerländskt
            påfund eller som ett inslag av kulturimperialism. Det finns länder
            där lagar garanterar lättnader eller till och med straffrihet
            för ett hedersmord och det finns länder där bland andra homosexuella
            riskerar dödsstraff. Att dessa länder har skrivit under konventioner
            om mänskliga rättigheter är bara en ren formalitet.
          </p>
          <p xml:id="i-HQvZ3MiBWazn5o2YPq4Ccc">
            Viljan att se dessa problem och att hantera det faktum att många
            grupper och individer fortsätter att bevara uråldriga normer och
            värderingar även i migration har visat sig vara mindre självklar.
            Frågor om barns rättigheter och frågor om jämställdhet i ett mångkulturellt
            perspektiv har givit upphov till oändliga debatter i stället.
            Samtidigt och trots många goda och välmenande insatser sedan 2002
            pågår diskriminering mot ungdomar i hederns namn. Vi vet att i
            Sverige i dag finns uppskattningsvis 70 000 ungdomar som lever
            ett hedersrelaterat liv utan att fritt kunna få bestämma över
            sina eventuella kärleksrelationer (utredningen: Gift mot sin vilja,
            2009 ).
          </p>
          <p xml:id="i-7WvLxicC933Smr8us5nJHp">
            I Sverige arbetar flera progressiva invandrarorganisationer emot
            skadliga sedvänjor som strider mot mänskliga rättigheter medan
            andra djupt traditionella och isolationistiska grupper bevarar
            de normer och värderingar som begränsar barn och kvinnors individuella
            rättigheter eftersom de är oroliga för att deras barn och kvinnor
            försvenskas. Regeringen har gjort stora insatser mot diskrimineringen
            och förtrycket i hederns namn men det behövs mer.
          </p>
          <p xml:id="i-L4U5ChW3tRCw9dMCMwzHsY">
            Förutsättningen för att förtryck och våld i hederns namn mot
            ungdomarna i fråga skall upphöra är att påverka och på sikt förändra
            de normer och värderingar som kopplar kravet på den föräktenskapliga
            oskulden till släktens heder. Utan att demokratianpassa själva
            hedersetiken kan man inte förebygga våld i hederns namn. De tre
            förslagen nedan syftar till att demokratianpassa hedersnormerna
            och därmed förebygga diskriminering och mord på ungdomar – i hederns
            namn.
          </p>
          <head xml:id="i-SDDmZYEx31qxiCJFvJctX6" type="h2">
            Flyktingmottagning och jämställdhet
          </head>
          <p xml:id="i-QU8Trtx4xDjPiGf9DBHwUC">
            Barns och kvinnors rättigheter i ett jämställdhetsperspektiv
            ska vara ett prioriterat ämne i introduktionen inom flyktingmottagning.
            Värdegrundsfrågorna och dialoger bör ha en klart prioriterad ställning.
          </p>
          <p xml:id="i-Wu6oCZJBPS8KwoNjhGQQ8u">
            Av yttersta vikt är att lärare undervisar i värdegrundsfrågorna
            gällande demokrati och jämställdhetsarbete. Det skall handla om
            att studera och diskutera barnkonventionen, anti-agalagen, Cedaw
            etcetera. Studiematerial bör finnas på respektive språk, inklusive
            frågan om förtryck och våld i hederns namn, och professionella
            tolkar bör kunna anlitas vid behov. Det är angeläget att börja
            med introduktionen så tidigt som möjligt.
          </p>
          <head xml:id="i-FeFwVB6WQkMhGKfyjv2mbL" type="h2">
            Manliga etniska organisationers ansvar
          </head>
          <p xml:id="i-EBhqpRrt4KdVGQQ5c4QeWC">
            FN har påpekat de etniska organisationernas ansvar: Awareness-raising,
            information and education campaigns, involving religious and community
            leaders, which are directed at changing stereotypical societal
            attitudes towards the behavior of women and men are crucial to
            prevent and eliminate violence against women and girls committed
            in the name of honour (Kofi Annan, 9 september 2002, UN News).
          </p>
          <p xml:id="i-Nz81NBPRZvQPyW6Kt3i9hg">
            Arbetet med normer och värderingar kring barns och kvinnors rättigheter
            och i första hand med frågan om diskriminering och våld i hederns
            namn måste komma igång bland slutna, mansdominerade etniska organisationer
            och religiösa samfund.
          </p>
          <p xml:id="i-3TYuBA8EdQJdaneJYC3RwL">
            Slutna, mansdominerade etniska organisationer och samfund som
            upprätthåller kollektivistiska normer där till exempel föräktenskapliga
            kärleksrelationer förbjuds, där medlemmar uppmuntras att inte
            umgås och/eller gifta sig utanför den egna gruppen (endogami)
            bör erbjudas resurser för att utveckla långsiktiga samarbetsprojekt
            för att föra dialog om jämställdhet och mansrollens betydelse
            i uppfostran i relation till kultur och religion. Regeringen bör
            genom att initiera ett samarbete med dessa organisationer se till
            att arbetet sker på bred front, inte bara genom samtal med några
            enstaka religiösa ledare. Under tio år av debatter om hedersvåld
            har myndigheter haft svårt att få igång jämställdhetsdialoger
            i dessa slutna samfund i utanförskapsområdena. I stället har staten
            givit ekonomiska bidrag till dessa djupt traditionella grupper.
            Att dessa traditionella grupper inte självmant kommer att ta itu
            med dessa inre förändringsprocesser har även forskare påpekat.
            (Det praktiska och väldokumenterade arbete som Rädda Barnens Dialogprogram
            /1997–2009/ utvecklat på fältet kan vara en konkret modell att
            använda).
          </p>
          <p xml:id="i-WwjMZRburAte93LnjCnPmv">
            Det måste understrykas att detta ytterst känsliga och svåra arbete
            inte bör lastas på olika frivilliga krafter utan det skall handla
            om ett professionellt arbete med styrning från jämställdhets-
            och integrationsmyndigheter. De progressiva etniska och kvinnoorganisationer
            som arbetar för jämställdhet med kortsiktiga projektmedel bör
            få möjlighet att arbeta långsiktigt och hjälpa till i påverkansarbetet
            vad gäller hedersnormernas anpassning till demokratiska normer.
          </p>
          <p xml:id="i-MeSik5ocybxbuTBrBZiq1G">
            Också Cedawkonventionens artikel 5 understryker att staterna
            aktivt måste arbeta för att förändra könssegregerande kulturella
            normer:
          </p>
          <p xml:id="i-SpcFgVBRB5WBzDYVzJFGMa">
            States Parties shall take all appropriate measures:
          </p>
          <p xml:id="i-JCXSdperajvY95UVKtmgG4">
            (a) To modify the social and cultural patterns of conduct of
            men and women, with a view to achieving the elimination of prejudices
            and customary and all other practices which are based on the idea
            of the inferiority or the superiority of either of the sexes or
            on stereotyped roles for men and women.
          </p>
          <head xml:id="i-YUAYHU28HoonSypP7o6xj8" type="h2">
            Åtgärder i EU
          </head>
          <p xml:id="i-611qfGHovSenomcWFpCf9U">
            Sverige bör lyfta dessa förslagspunkter i EU och se till att
            kartläggningar genomförs i EU-länderna. Det handlar om likartade
            kartläggningar som den som Ungdomsstyrelsen i Sverige genomförde
            och som visade att vi har 70 000 ungdomar som lever ett hedersrelaterat
            liv med olika former av diskriminerande traditioner som begränsar
            deras individuella livsval när de bland annat inte tror på att
            de själva kommer att få bestämma över sina kommande kärleksrelationer.
            Att få veta något mera konkret om omfattningen av diskriminering
            och förtryck i hederns namn, som vi vill avskaffa, är ytterst
            angeläget, även för Europa.
          </p>
        </div>
        <div xml:id="i-NZrbzn2LjZabgg5cc7ofGE" type="signatureBlock">
          <list xml:id="i-65HWwPy9ceGrFkyLRLYvdk">
            <item xml:id="i-SEGrVpRZczYyGKpNave7yu" type="signature">
              Anna Steele (FP)
            </item>
          </list>
        </div>
      </div>
    </body>
  </text>
</TEI>
