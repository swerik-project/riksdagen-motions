<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00554">
  <teiHeader>
    <fileDesc>
      <titleStmt>
        <title>Gotlands transportförsörjning</title>
        <author>Barbro Nilsson i Visby</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gotlands transportförsörjning</title>
          <idno type="rdwebb">G702554</idno>
          <rs type="number">554</rs>
          <ref type="dokument_url_text">http://data.riksdagen.se/dokument/G702554/text</ref>
          <ref type="dokument_url_html">http://data.riksdagen.se/dokument/G702554</ref>
          <ref type="dokumentstatus_url_xml">http://data.riksdagen.se/dokumentstatus/G702554</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>BARBRO NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KnyKeMTJgsuLbLCo9qZERo" type="signed"/>
        <correspContext corresp="i-KnyKeMTJgsuLbLCo9qZERo">
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__554/mot_198384__554-001.pdf"/>
      <fw xml:id="i-3ffm2JvfYSXFgFs3Z1XZpL">
        Mot. 1983/84:554
      </fw>
      <div xml:id="i-PFjvCcMWsrua9wJXtAeHKE" type="motHeader">
        <div xml:id="i-9QNi5zzKQkaqp87deeXTJm" type="motTitle"/>
        <div xml:id="i-TLdPk2asxm9viPuyb6VtZg" type="motSubmissionInfo"/>
      </div>
      <div xml:id="i-4HKofNJHqcSsYjjNscRU8i" type="motBody">
        <div xml:id="i-G5t72cosWfSoWQw6vkcMtC">
          <p xml:id="i-Bfj5AK73483dbdKDjKcuoC">
            Motion
          </p>
          <p xml:id="i-KmLvBgJXNcxrbjVmHFBKtu">
            1983/84:554
          </p>
          <p xml:id="i-A6ckiPbZM1wnt7QkWiBDy8">
            Barbro Nilsson i Visby Gotlands transportförsörjning
          </p>
          <p xml:id="i-AEsC6wtUUY1MnnjmzBftYx">
            Målet för den statliga trafikpolitiken är enligt 1979 års trafikpolitiska
            beslut att ge invånare och näringsliv en tillfredsställande transportförsörjning
            till lägsta möjliga samhällsekonomiska kostnader. En väl fungerande
            transportförsörjning är en förutsättning för en balanserad befolknings-
            och näringslivsutveckling i skilda delar av landet. Trafikpolitiken
            skall därför utformas så att målen för näringspolitiken, energipolitiken,
            miljöpolitiken, sysselsättnings- och regionalpolitiken kan uppnås.
            Detta är trafikpolitikens målinriktning enligt bil. 8 till budgetpropositio-
            nen 1983/84:100 och regeringen fullföljer riksdagens trafikpolitiska
            beslut enligt propositionen. Gotland saknar två mycket viktiga
            valmöjligheter — tåg och bil — vilket från ekonomisk och tillgänglighetssynpunkt
            är väsentligt att beakta. Tillgänglig- heten och prissättningen
            på färje- och flygtrafiken samt samordningen av färje- och flygtrafik
            med övrig kollektivtrafik har därför mycket stor betydelse. Linjesjöfarten
            är Gotlands ”vägförbindelse” med fastlandet. Över havet går ”kollektivtrafiken”
            till olika delar av vårt land. Samma målsättning bör därför gälla
            som för transporter på landsväg och järnväg på det svenska fastlandet
            — detta är av stor regionalpolitisk betydelse för Gotland. I propositionen
            konstateras på s. 165 att priset för en färjeresa är anpassat
            till priset för en andraklassbiljett på tåg för motsvarande färdsträcka.
            Detta stämde inte i fjol. Det stämmer än mindre 1984. Följande
            fakta gällde vid årsskiftet 1983-1984: En tågbiljett, andra klass,
            mellan Stockholm och Norrköping kostade 79 kr. enkel. Sträckan
            är 163 km, vilket betyder ett kilometerpris på ca 48 öre. För
            en båtresa mellan Nynäshamn och Visby är det ordinarie enkelbiljettpriset
            94 kr. Sträckan är 148 km, vilket ger ett kilometerpris på ca
            65 öre. Sträckan till Oskarshamn är kortare, varför priset blir
            ännu högre. Transportrådet har bestämt att enhetspris skall råda
            på dessa sträckor. Gotlandsrabatten (för på Gotland mantalsskrivna
            personer) gör resan billigare, men det gör lågpriserna på järnväg
            också. Det kostade sommaren 1983 över 1000 kr. för en bilburen
            tvåbarnsfamilj att ta sig till och från Gotland! Reser man med
            båt (Gotlands järnvägsförbindelse) får man betala från nolläge
            igen vid köp av ny biljett för vidare transport på fastlandet.
            Reser man med järnväg hela vägen blir det billigare per km ju
            längre man reser. Detta är en ytterligare kostnad att observera.
            De höga
          </p>
          <p xml:id="i-3eMDc9Vnh2kxAB6n5nwZp9">
            1" Riksdagen 1983/84.3 saml. Nr 553-559
          </p>
          <pb facs="riksdagen-motions-pdf/data/198384/mot_198384__554/mot_198384__554-002.pdf"/>
          <p xml:id="i-PHrfosTz4Jocubdn9H44en">
            transportkostnaderna är säkerligen en bidragande orsak till att
            antalet turister på Gotland minskat oroväckande de senaste två
            åren. Gotland utgör inte längre ett självklart turistmål och därför
            är det viktigt att sälja Gotland med bl. a. bra och billiga kommunikationer.
            Transportstödet till Gotland minskas åter enligt propositionen.
            Detta till trots står detta att läsa: ”Det bör vara en angelägen
            uppgift för TPR att medverka till fortsatta rationaliseringar
            i trafiken i syfte att med upprätthållande av en tillfredsställande
            trafikförsörjning minska bidragsbe- hovet”. Färjetrafiken har
            redan avsevärt försämrats genom att turtätheten minskat (främst
            till Västervik) och att sommartidtabellerna avkortats. Gotlandsbola-
            get har alltså redan minskat sina kostnader genom rationaliseringar.
            Intäkterna har ökat genom att TPR fastslagit högre biljettpriser
            än rekommendationerna i propositionen. I propositionen kan man
            vidare läsa: ”Det är angeläget med en bättre framförhållning vad
            gäller den framtida trafikuppläggningen och dispositio- nen av
            tonnage.” För Gotlands del är det mycket viktigt att få fram tidtabeller
            och prislistor minst ett år i förväg. Detta är transportrådets
            uppgift. Anslutningsmöjligheterna med buss och järnväg på fastlandet
            bör därvid uppmärksammas. Marknadsföringen kräver lång förberedelsetid.
            För att uppnå en för Gotland ändamålsenlig och regionalpolitiskt
            rättvis trafik erfordras: 1. a) en taxesättning som jämställer
            kostnaden med jämförbara transporter på fastlandet och som därmed
            tar hänsyn till bristande valmöjlighet mellan olika transportmedel
            som föreligger samt det faktum att vattnet utgör en barriär i
            kontaktmöjligheterna med närmast liggande regioner. För att uppnå
            detta bör statsbidragets utformning och effekter på taxorna ses
            över b) att regulariteten i trafiken hålls på en sådan nivå att
            resor kan utföras utan onödig tidsåtgång och med bekväma restider
            2. att tidtabeller och prislistor föreligger minst ett år i förväg.
            För att uppnå detta bör kontinuerlig kontakt föreligga mellan
            TPR och SJ 3. att möjligheterna till anslutningsresor mellan färjor
            och tåg och bussar på fastlandet förbättras. För att uppnå detta
            bör kontakt tas mellan TPR och SJ. Med anledning av det anförda
            hemställs att riksdagen som sin mening ger regeringen till känna
            vad som i motionen anförts om en för Gotland regionalpolitiskt
            anpassad trafik.
          </p>
          <p xml:id="i-9aYkgT6WevX9TSFQ6gZv4j" type="date">
            Stockholm den 17 januari 1984
          </p>
          <div xml:id="i-6PSojSaT56D7U5zfjRJJHy" type="signatureBlock">
            <p xml:id="i-GmLbrM4WpLsCW1aUyMsoPs" who="unknown" type="signature">
              BARBRO NILSSON (m)
            </p>
            <p xml:id="i-CTknoG9n2D7ieAXxEPxK4s">
              i Visby)
            </p>
          </div>
        </div>
      </div>
    </body>
  </text>
</TEI>
