<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-TU-02730">
  <teiHeader>
    <fileDesc>
      <titleStmt>
        <title>Trafiksäkerhet för aktiva transportslag</title>
        <author corresp="i-2D6mwMLvYjVnxu8WpPCAeL">av Lorentz Tovatt (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2730 av Lorentz Tovatt (MP)</title>
          <idno type="rdwebb">H6022730</idno>
          <rs type="number">2730</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H6022730/text</ref>
          <ref type="dokument_url_html">http://data.riksdagen.se/dokument/H6022730</ref>
          <ref type="dokumentstatus_url_xml">http://data.riksdagen.se/dokumentstatus/H6022730</ref>
          <ref type="docx">http://data.riksdagen.se/fil/EE7546A2-6994-45B0-AF4C-917852A8086A</ref>
          <ref type="pdf">http://data.riksdagen.se/fil/4BED3D5D-7B9B-49D4-B118-BDAA56AD3A76</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2D6mwMLvYjVnxu8WpPCAeL</idno>
            <name>Lorentz Tovatt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UFaF47wdKF2PfkEv1S3g4t" type="signed"/>
        <correspContext corresp="i-UFaF47wdKF2PfkEv1S3g4t">
          <note type="signatory" corresp="i-2D6mwMLvYjVnxu8WpPCAeL"/>
        </correspContext>
        <correspAction xml:id="i-F5X7Y2dRKiutfxBSyADkGE" type="submitted">
          <date when="2018-11-30"/>
          <time when="13:36:07"/>
        </correspAction>
        <correspAction xml:id="i-jniXxe8c9yLaHyRPjKS7j" type="reviewed">
          <date when="2018-11-30"/>
          <time when="13:57:16"/>
        </correspAction>
        <correspAction xml:id="i-DsqjUqEAC55Y8YiDZLd7e9" type="referred">
          <date when="2018-12-05"/>
        </correspAction>
        <correspAction xml:id="i-WT9Ru3ntywS3pburzUmJFc" type="assigned">
          <date when="2019-06-18"/>
          <time when="12:41:35"/>
        </correspAction>
        <correspContext corresp="i-WT9Ru3ntywS3pburzUmJFc">
          <ref type="assignedTo">Trafikutskottet</ref>
        </correspContext>
        <correspAction xml:id="i-CLY8XaFdMTK1kytPWBmbyD" type="behandlas_i"/>
        <correspContext corresp="i-CLY8XaFdMTK1kytPWBmbyD">
          <ref type="uppgift">2018/19:TU6</ref>
          <ref type="ref_dok_id">H601TU6</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU6</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VqiFdvCvdYs3zPQC46Bu5m" type="behandlas_i"/>
        <correspContext corresp="i-VqiFdvCvdYs3zPQC46Bu5m">
          <ref type="uppgift">2018/19:TU7</ref>
          <ref type="ref_dok_id">H601TU7</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU7</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LFV78i2tLeyzFyMxcAcaQH" type="motHeader">
        <div xml:id="i-CP19SLp7VoxAXQJtP4omgE" type="motTitle">
          Motion till riksdagen 2018/19:2730 av Lorentz Tovatt (MP) Trafiksäkerhet
          för aktiva transportslag
        </div>
      </div>
      <div xml:id="i-3mtudeFWK4JGd3vK579h6R" type="motBody">
        <div xml:id="i-Crdd3dNYiKrSqSiRF1GGtU" type="motProposal" subtype="förslag">
          <head xml:id="i-pdEPENF9QK65VJHSGPXPb">
            Förslag till riksdagsbeslut
          </head>
          <list xml:id="i-47d6RPfNNVTDgNDgEQ7R89" style="ol">
            <item xml:id="i-55KPRg2pjRsDuGHYSnVSe6">
              Riksdagen ställer sig bakom det som anförs i motionen om att
              regeringen ska återkomma med ett förslag om att i relevanta situationer
              garantera att cykelväg byggs vid anläggande av två-plus-ett-vägar
              och tillkännager detta för regeringen.
            </item>
            <item xml:id="i-V96Xz9jeSqhFH7F9xKscaU">
              Riksdagen ställer sig bakom det som anförs i motionen om att
              regeringen ska återkomma med ett lagförslag om att införa ett
              krav på 1,5 meter vid omkörning av cyklist och tillkännager detta
              för regeringen.
            </item>
            <item xml:id="i-4THa6xNTrFYpd1ypS3YuCG">
              Riksdagen ställer sig bakom det som anförs i motionen om att
              sänka bashastigheten till 30 kilometer i timmen i tätorter och
              tillkännager detta för regeringen.
            </item>
            <item xml:id="i-Etq4L4ec6ChNxaQ2LWz57i">
              Riksdagen ställer sig bakom det som anförs i motionen om att
              införa cykelfartsgator med en lägre hastighetsbegränsning och
              tillkännager detta för regeringen.
            </item>
            <item xml:id="i-KzqGuk8QdgMwbFYUjU49jx">
              Riksdagen ställer sig bakom det som anförs i motionen om att
              utreda att placera bevisbördan på motorfordonsföraren i krock
              mellan motorfordon och cyklist och tillkännager detta för regeringen.
            </item>
            <item xml:id="i-RGychgvBYYA4P7H4bXsWcy">
              Riksdagen ställer sig bakom det som anförs i motionen om att
              förtydliga i trafikförordningen och trafikbrottslagen att särskild
              hänsyn ska tas till oskyddade trafikanter och tillkännager detta
              för regeringen.
            </item>
            <item xml:id="i-WQJiY38WHUFoMAcARc6yTo">
              Riksdagen ställer sig bakom det som anförs i motionen om att
              regeringen ska komma med förslag om att införa obligatoriska hastighetshållare,
              alkolås samt autobroms i alla nyregistrerade bilar och tillkännager
              detta för regeringen.
            </item>
            <item xml:id="i-TB9X2Te5cJx5DNRo6Jy7Hi">
              Riksdagen ställer sig bakom det som anförs i motionen om att
              regeringen ska återkomma med förslag om återkommande obligatoriska
              synundersökningar för bilförare och tillkännager detta för regeringen.
            </item>
            <item xml:id="i-8jUZvPP6PnWiuQPVrhP4LE">
              Riksdagen ställer sig bakom det som anförs i motionen om att
              Sverige bör införa ägaransvar vid hastighetsöverträdelser samt
              brott mot miljözonsbestämmelser och dubbdäcksförbud för tunga
              och lätta fordon och tillkännager detta för regeringen.
            </item>
            <item xml:id="i-Fi6hEv9jkFsdWnVJk1J8h7">
              Riksdagen ställer sig bakom det som anförs i motionen om att
              kommunerna ska få sätta upp fartkameror i städerna och tillkännager
              detta för regeringen.
            </item>
            <item xml:id="i-67gkL1T9CbP5DK1gKcUgzd">
              Riksdagen ställer sig bakom det som anförs i motionen om att
              trafikövervakning med kamera från buss ska tillåtas och tillkännager
              detta för regeringen.
            </item>
            <item xml:id="i-82d3Lop8xbYnnRTdu7VyVH">
              Riksdagen ställer sig bakom det som anförs i motionen om parkeringsvakters
              befogenheter och tillkännager detta för regeringen.
            </item>
          </list>
        </div>
        <div xml:id="i-FPUwBZmizsFRsJ8sqBMovU" type="motContent">
          <head xml:id="i-XcuYwya1DV4cgP1CXwFHSB" type="h1">
            Motivering
          </head>
          <p xml:id="i-Ni472m827FPM4DbJf43pq4">
            Samhällsvinsterna med en ökad gång och cykling är odiskutabla.
            Lägre utsläpp, bättre luftkvalitet, mindre trängsel, bättre hälsa
            och god ekonomi kommer som en följd av att fler väljer att gå
            och cykla istället för att exempelvis ta bilen. Människor som
            cykel­pendlar presterar bättre på jobbet, lever längre och blir
            allmänt gladare.
          </p>
          <p xml:id="i-WvCChxxvteVC1eqCHSJNfN">
            Glädjande nog kan vi se att cyklandet ökar i svenska städer och
            att cykelsporten ökar. Både vardagscykling och motionscykling
            ökar fysisk och psykisk hälsa. Mer oroväckande är att det i glesare
            delar av Sverige minskar samt att barn och ungas cykling minskar.
            För att alla i Sverige ska se cykling och gång som reella och
            attraktiva transportmedel så krävs en aktiv politik.
          </p>
          <p xml:id="i-UCgPRcSiwpNaHaSpCC8QRp">
            Denna motion innehåller tolv förslag på åtgärder som på olika
            sätt skapar en bättre trafiksäkerhet för de aktiva transportslagen
            – gång och cykel.
          </p>
          <head xml:id="i-EQUYepA95b53z26kAEsMYp" type="h2">
            Säker cykling – i hela landet
          </head>
          <p xml:id="i-FuDn4TgxcQK2WC4h6KkiEU">
            För det första, garantera säker cykling i hela landet. Det är
            inte bara i städer som cyklingen ökar. Fler och fler får upp ögonen
            för motionscykling. Samtidigt ökar försäljningen av elcyklar kraftigt.
            Det gör att landsvägar blir ett tydligare alternativ för cyklister.
            Därför är det nu viktigt att garantera att även landsvägar och
            2+1-vägar får den cykelinfrastruktur som krävs samt att tvinga
            bilisterna att göra säkrare omkörningar.
          </p>
          <p xml:id="i-N8oMZBV1HLY83wjous9KJB">
            Avgörande för att cyklingen ska öka är att infrastrukturen är
            bra och robust. Att i möjligaste mån separera den från andra trafikgrupper
            och att garantera underhåll året om skapar en ökad efterfrågan
            på cykling som transportslag.
          </p>
          <p xml:id="i-GwMjV2j2GLsY3NE7d4o3fH">
            Under ett bra tag nu har stora delar av Sveriges vägar på landsbygden
            byggts om till 2+1-vägar med mittseparering, oftast har detta
            lett till att vägrenen försvinner. Samtidigt kompletteras de sällan
            med separat cykelväg. Vid 33 procent av dessa vägar saknas nu
            helt möjlighet att gå eller cykla längs vägen. Det är naturligtvis
            ett underbetyg för ansvariga myndigheter. För att vända trenden
            behöver regeringen (1) se över hur styrningen ändras så att det
            i de fall där det finns underlag för cykling garanteras fullgod
            cykelinfrastruktur vid ombyggnad av väg.
          </p>
          <p xml:id="i-MSpMwhqiRoBc3fYX34tKtA">
            En av de vanligaste situationerna som leder till osäkerhet är
            när bilar ska köra om cyklister och inte håller ett tillräckligt
            stort avstånd. Det är ofta svårt att som bilförare uppfatta hur
            situationen upplevs från cykelsadeln. Dagens lagstiftning har
            en godtycklig formulering om att omkörning inte får ske om den
            inte kan ske utan fara. För en bilist som inte är van vid att
            cykla kan det vara svårt att förstå vad detta innebär i praktisk
            körning, det behöver alltså bli tydligare och lättare för bilisten
            att agera rätt i dessa situationer. Detta är inte minst viktigt
            för alla de motionscyklister som säkert vill kunna ta sig fram
            på landsvägar och 2+1-vägar med bristande cykelinfrastruktur och
            smala vägrenar.
          </p>
          <p xml:id="i-WF2fyKmHw3E7kuPBqEKC3Z">
            Därför har många länder valt att lagstifta om ett faktiskt avstånd
            vid omkörning. I Australien krävs en meters avstånd medan Spanien
            valt en och en halv. Nu är det dags att Sverige gör samma sak.
            För att öka cyklingen och göra den mer säker behöver (2) lagen
            bli tydligare och specificera ett krav på 1,5 meter för omkörning
            av cyklist.
          </p>
          <head xml:id="i-J83CHhAf7ZPSo7pCDTnWwN" type="h2">
            Tryggare gång och cykling i tätorter
          </head>
          <p xml:id="i-KctZaH2JjpddLn99ET6Dfj">
            Forskningen är enig om att det är farten som är den stora orsaken
            bakom dödsfall inom trafiken. Därför krävs det lägre hastigheter
            för att skapa attraktiva städer med goda förutsättningar för gång
            och cykel. Ett första steg är (3) sänkt bashastighet till 30 kilometer
            i timmen i tätorter.
          </p>
          <p xml:id="i-U5h2hWY4AZr6SQ8mjkJYDr">
            Hastigheten i en kollision är avgörande för dödsriskerna. Vid
            en kollision mellan en fotgängare och en bil överlever nio av
            tio om bilen håller en hastighet av 30 km/tim. Om bilen håller
            en hastighet av 50 km/tim överlever bara två av tio en kollision.
            Drygt hälften av alla bilister kör fortare än gällande hastighetsgränser
            och ca 20 procent överstiger hastighetsgränsen med mer än 10 km/tim.
          </p>
          <p xml:id="i-wtKEuDLoBHmoCJ7E4CvkT">
            Siffrorna talar för sig själva. Det är helt uppenbart att det
            är bilarnas hastighet som spelar roll för trafiksäkerheten. Därför
            är det bra att regeringen bereder förslag om sänkt bashastighet
            till 40 km/tim. Det räcker dock inte, eftersom det är först när
            man kommer ner i 20–30 km/tim som man får märkbar effekt i säkerheten
            för oskyddade trafikanter.
          </p>
          <p xml:id="i-S69yTjgMjJ8xY7V6LPHz2A">
            Hastigheten spelar även roll för den upplevda säkerheten. Fler
            bör transportera sig med gång och cykel i Sverige. Lägre utsläpp,
            en friskare miljö, mindre trängsel, bättre hälsa och god ekonomi
            kommer som en följd av att fler väljer att gå och cykla istället
            för att exempelvis ta bilen. Idag saknas dock, på många håll i
            landet, goda förutsätt­ningar för att cykling och gång ska kännas
            attraktivt. Ett av problemen är upplevd osäkerhet för dessa trafikantgrupper.
            Många upplever att bilförare inte håller avståndet och att de
            kör för fort. Därför känner man sig inte säker när man sätter
            sig på cykeln och man vill inte släppa sina barn för långt ifrån
            sig på trottoaren. Även här skulle en sänkning av bashastigheten
            skapa en välbehövlig större efterfrågan på gång och cykel.
          </p>
          <p xml:id="i-QCsCBSqz4ucP84u4azKaEP">
            Många kommuner vill införa så kallade cykelfartsgator, där huvudprioriteringen
            är att cyklar ska ha god framkomlighet. Detta är ett sätt att
            kunna avlasta andra gator som i större utsträckning behövs för
            kollektivtrafik eller gångtrafikanter. Men för att kommu­ner i
            praktiken ska kunna införa sådana gator måste valmöjligheten att
            kunna sänka hastigheten för bilförare ännu mer finnas. Därför
            bör (4) regeringen återkomma med förslag om införande av cykelfartsgator
            med lägre hastighetsgränser.
          </p>
          <p xml:id="i-Xb3WisdigU69u4tjHCcduT">
            Vidare påverkar hastigheten den allmänna stadsmiljön. Vi vill
            ha en stadsmiljö med lägre buller där man kan sitta på uteserveringar
            i solskenet och låta sina barn promenera fritt på gator och torg.
            Dessa faktorer är viktiga för att vi ska må bra i vår närmiljö,
            men de är också avgörande för en attraktiv miljö för detaljhandel
            och möten mellan människor. Därför behöver bilen ta upp mindre
            plats i stadsmiljön, men även färdas långsammare.
          </p>
          <head xml:id="i-7oQ1fnZ4NeAxCRMT1HDQ8m" type="h2">
            Ökade krav på bilister
          </head>
          <p xml:id="i-53xuAdHt8FTEspw2AWTeZ5">
            En vanligt förekommande orsak till osäkerhet och rädsla hos cyklister
            är bilförares agerande. Det finns många exempel på där bilförare
            medvetet agerat farligt mot cyklister. Det är även vanligt med
            omedvetet, men oaktsamt beteende leder till olyckor och farliga
            situationer.
          </p>
          <p xml:id="i-YSGPR3AHC3Rq1GiqYJMCkz">
            Till saken hör att anmälningar om bilförares vårdslöshet sällan
            leder till dom. Stockholm Direkt har gjort en sammanställning:
            Från 2013 fram till augusti 2017 har 199 anmälningar gjorts till
            polisen efter att en cykel och ett motordrivet fordon kolliderat.
            Av dem har 125 stycken förundersökningar lagts ner eller inte
            inletts alls. 19 ärenden har gått vidare till åklagare. I fyra
            fall har åklagare väckt åtal och i ynka tre fall har det lett
            hela vägen till fällande dom.
          </p>
          <p xml:id="i-7cC5ZWD7QAnLXPM5MatiuZ">
            Ofta skyller motorfordonsförare på den så kallade döda vinkeln,
            och slipper straff trots att körandet i många fall är hänsynslöst.
            I Nederländerna har man placerat bevisbördan på motorfordonsföraren
            för att se till så att normen är att hänsyn alltid ska beaktas
            särskilt. Regeringen bör (5) utreda en motsvarande lösning för
            den svenska trafiklagstiftningen.
          </p>
          <p xml:id="i-GnMCpgAtsUrBYnFzKKBz9w">
            Trafikkulturen i Sverige är den att de flesta bilförare efterlever
            lagen när det gäller vårdslöshet som påverkar gångtrafikanter.
            Det finns en god medvetenhet om att gående är oskyddade och att
            hänsyn skall tas till dem. Så gott som alla fordonsförare vet
            vad som gäller vid övergångsställen. Sällan agerar bilförare medvetet
            på ett farligt sätt för gångtrafikanter. Bilförare som trots allt
            slarvar vid övergångsställen lagförs också i relativt hög utsträckning.
            Men samma efterlevnad finns inte i bilförares relation till cyklister.
            Tvärt om sker det ofta att bilförare tvärbromsar framför cyklister
            eller prejar dem av vägen. Det kan ha att göra med att cyklister
            förflyttar sig snabbare än gående och att man därför anser att
            de själva måste ta ett större ansvar för sin egen säkerhet. Faktum
            är dock att cyklister är mer oskyddade eftersom de har längre
            till marken och oftast högre fart.
          </p>
          <p xml:id="i-WZVFmDNLW6DgcE6SDvuEfu">
            Därför behöver lagstiftningen (6) tydliggöra att förare av motordrivna
            fordon måste ta särskild hänsyn till alla oskyddade trafikanter.
            Genom tydliggöranden och föränd­ringar i trafikförordningen och
            trafikbrottslagen borde det vara lättare att klassa fler fall
            som vårdslöshet i trafik.
          </p>
          <p xml:id="i-X1WELNQqXA9cx3exQGLd9v">
            Fart, alkohol och slarvig körning dödar i trafiken. Det är dags
            att uppdatera Sveriges nollvision med den teknikutveckling som
            krävs för att drastiskt minska antalet dödsfall.
          </p>
          <p xml:id="i-8wRjrBeTpd8DmGfFC8Aj35">
            Som redan konstaterats är hastigheten i en kollision helt avgörande
            för dödsriskerna. Men alkohol och droger spelar en avgörande roll
            för antalet olyckor som uppstår. 83 personer omkom i en alkohol-
            eller drogrelaterad vägtrafikolycka år 2016, vilket är 31 procent
            av alla omkomna i trafiken. Under 2016 gjordes 24 696 rapporteringar
            om rattfylleribrott, varav 12 065 på grund av alkohol.
          </p>
          <p xml:id="i-768EHmdasBViQT5cejK3D6">
            För att nå nollvisionen i Sveriges trafiksäkerhetsarbete behöver
            vi alltså jobba mer med att motverka rattfylleri och se till att
            hastigheterna sänks och att gränserna hålls. Som tur är pågår
            en snabb teknikutveckling på området och redan nu finns teknik
            som tvingar bilen att hålla hastighetsgränsen och som automatiskt
            kan bromsa bilen när det krävs. Vidare kan alkolås enkelt sättas
            in i varje bil. Därför bör regeringen (7) se över hur krav ska
            ställas på nyregistrerade bilar för att få på plats den teknik
            som behövs för att minska antalet olyckor.
          </p>
          <p xml:id="i-4sWbGHkRAc5HzgVxhuKh8U">
            Centralt för att bilförare ska agera säkert är även deras synförmåga.
            En nedsatt syn får allvarliga konsekvenser; det blir svårare att
            läsa skyltar, körandet blir mer påfrestan­de vilket gör att koncentrationsförmågan
            kan svikta.
          </p>
          <p xml:id="i-SGGnqB98xZgHeFfyLjKsU4">
            De som söker om körkortstillstånd för första gången måste ha
            ett synintyg och vid behov använda glasögon. Men vår syn förändras
            och i många fall försämras med åldern. Därför är det rimligt att
            syn är något som hela tiden ska kontrolleras.
          </p>
          <p xml:id="i-B3WBrTMq2WK5jg3C4LtyjY">
            Norge och Finland kräver kontroll av synen vid förnyelse av körkort
            för äldre personer. I Sverige måste alla yrkesförare från 45 års
            ålder genomgå en läkarunder­sökning, där synundersökning ingår,
            inför förnyelse av körkort. För att garantera säkerhet bör Sverige
            gå ytterligare ett steg fram. Vart tionde år (8) bör man kunna
            uppvisa ett nytt synintyg för att få behålla sitt körkort. Från
            och med att man fyller 45 bör kontrollerna ske oftare än så eftersom
            riskerna för försämrad syn då ökar än mer.
          </p>
          <head xml:id="i-2Zp4neRfgMyHeTpLSZ28An" type="h2">
            Effektivare trafikövervakning
          </head>
          <p xml:id="i-RhtQZVjFjuVFNTFpe6iq67">
            Det är brist på poliser samtidigt som polisens arbete efterfrågas
            i allt fler sammanhang. Därför bör ägaransvar och andra reformer
            underlätta för att polisens trafikövervakning blir effektivare
            utan att ta fler polistimmar i anspråk. Sverige har länge haft
            problem med efterlevnaden av hastighetsgränser. Höga hastigheter
            är också orsak till en stor del av olyckorna i trafiken. Mer än
            varannan bilist kör för fort. Den automatiska hastighets­övervakningen
            har under de senare åren byggts ut kraftigt i hela landet som
            ett led i att sänka farten på vägarna. På vägar där automatiska
            hastighetskameror används sänks hastigheten och liv räddas.
          </p>
          <p xml:id="i-12do4KAoSVdUdqW9w1Tq6r">
            Men kamerorna råder inte bot på alla fortkörare. Förare som gömmer
            sig bakom solskydd eller företagsbilar är det problem med att
            bötfälla. En annan grupp är mc-förarna. Ofta har de ingen registreringsskylt
            fram, och även om de skulle ha det så gömmer sig förarna effektivt
            bakom sina hjälmar. Så länge det är fordonets förare som bötfälls
            går motorcyklisterna fria från hastighetskamerorna.
          </p>
          <p xml:id="i-F1bpQAcJZ9adNaqBh284VJ">
            Sverige är rätt ensamma i EU om att bötesansvaret vid fortkörning
            ligger hos föraren och inte hos ägaren av fordonet. Konsekvensen
            av detta blir en omständlig och dyr ansiktsidentifiering som tar
            resurser i anspråk som skulle kunna användas till annat polisarbetet.
            Flera europeiska länder har infört en form av ägaransvar vid hastighets­övervakning.
            I England tillämpas automatisk hastighetsövervakning sedan 1992.
            Ytterst tillämpas föraransvar, men ansvaret ligger även hos ägaren.
            I de fall ägaren inte kan lämna upplysningar om föraren av fordonet
            vid det aktuella tillfället bötfälls ägaren för trafikbrottet.
            Ansvaret för företagsbilar vilar på företagsledaren som är personligt
            ansvarig för att upplysningar lämnas om föraren.
          </p>
          <p xml:id="i-2fCDcfvN37SzxmYoA5A88D">
            Ett ägaransvar skulle på motsvarande sätt kunna införas i Sverige
            så att ägaren till det identifierade fordonet får information
            om händelsen tillsammans med ett inbetalningskort för bötesbeloppet.
            Därmed skulle frigöras resurser från den tidsödande bildgranskningen
            och systemet kan bli mer effektivt.
          </p>
          <p xml:id="i-A7kpSPocm1dBLCwSn9vqB6">
            Trafikverket prioriterar hastighetsövervakning vid statliga vägar.
            Lägre bashastighet och färre överskridanden av hastighetsgränser
            ökar säkerheten för oskyddade trafikanter vilket befrämjar aktiv
            mobilitet. Olycksfrekvensen bland oskyddade trafikanter har ökat.
            Därför bör möjligheterna för kommuner att sätta upp fartkameror
            i städerna öka.
          </p>
          <p xml:id="i-MjgVcfTMAz8CP3X4eTdSq5">
            Framkomligheten för bussarna i staden är dålig. Felparkerade
            bilar i busskörfält och vid hållplatser begränsar kollektivtrafikens
            framkomlighet. Fotografering av bilar från bussen kan öka regelefterlevnaden
            och öka kollektivtrafikens attraktivitet.
          </p>
          <p xml:id="i-UuGkSrQU2Z6CbgKgCAs2mQ">
            I lagen om kommunal parkeringsövervakning bör införas en bestämmelse
            som innebär att parkeringsvakter efter kommunalt beslut, som föregås
            av samråd med polismyndigheten, skall kunna tas i anspråk för
            att biträda polismän när de fullgör trafikövervakningsuppgifter,
            framför allt hastighetsövervakning och efterlevnad av miljözonsbestämmelser.
            Polisens myndighetsansvar och befogenheter måste vara klart definierade
            gentemot allmänheten. Parkeringsvakter bör dock kunna biträda
            polisen och allmänheten med viss trafikreglering eller svara för
            viss trafikinformation. Det är också av vikt att parkeringsvakters
            kompetens och ansvarsområden utvidgas. Det grund­läggande bör
            vara att efterlevnaden av hastighetsbestämmelser, miljözonsregler
            och andra trafikregler ökar, både för att minska antalet trafikolyckor
            och för att minska miljöbelastningen från vägsektorn.
          </p>
          <p xml:id="i-VExMvTQsw88L4bqcS71Fhv">
            Med bakgrund av detta föreslås fyra effektiviseringsåtgärder
            för bättre trafiköver­vakning. (9) Inför ägaransvar för överträdelser,
            (10) låt kommuner sätta upp fart­kameror, (11) tillåt övervakning
            med kamera från buss och (12) se över möjligheten att öka parkeringsvakternas
            befogenheter.
          </p>
        </div>
        <div xml:id="i-5S4FXdhHQ7ayH777r7ddQV" type="motSignatures">
          <list xml:id="i-UphFmvBRH5kxWEBANmXtjZ">
            <item xml:id="i-WVuA6ozgnE9QwQKYhDR5Ce" who="i-2D6mwMLvYjVnxu8WpPCAeL">
              Lorentz Tovatt (MP)
            </item>
          </list>
        </div>
      </div>
    </body>
  </text>
</TEI>
