<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KrU-00250">
  <teiHeader>
    <fileDesc>
      <titleStmt>
        <title>Kamp mot antisemitism och islamofobi</title>
        <author corresp="i-QKE6ihmLRJvwhV4neD6h7b">av Erik Ullenhag (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kamp mot antisemitism och islamofobi</title>
          <idno type="rdwebb">GT02Kr250</idno>
          <rs type="number">Kr250</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GT02Kr250/text</ref>
          <ref type="dokument_url_html">http://data.riksdagen.se/dokument/GT02Kr250</ref>
          <ref type="dokumentstatus_url_xml">http://data.riksdagen.se/dokumentstatus/GT02Kr250</ref>
          <ref type="doc">http://data.riksdagen.se/fil/53FCDE0D-EEC8-4705-8C09-FE15EF4C7CC2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4qoAEk4nv6Gdoz1ikgjbQh" type="signed"/>
        <correspContext corresp="i-4qoAEk4nv6Gdoz1ikgjbQh">
          <note type="signatory" corresp="i-QKE6ihmLRJvwhV4neD6h7b"/>
        </correspContext>
        <correspAction xml:id="i-5GWN1fkqSkc5HcPqCxNqHU" type="referral">
          <date when="2005-10-13"/>
        </correspAction>
        <correspAction xml:id="i-J16tCUHZe5MHaxX1TT4yn3" type="dismissal">
          <date when="2005-10-13"/>
        </correspAction>
        <correspAction xml:id="i-DjFYp6TGmt9hnUT6HPbJgM" type="submission">
          <date when="2005-10-05"/>
        </correspAction>
        <correspAction xml:id="i-EHd1MFTQDhRoRcvXc62pdp" type="assigned"/>
        <correspContext corresp="i-EHd1MFTQDhRoRcvXc62pdp">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Kr_250/mot_200506_Kr_250-0001.pdf"/>
      <div xml:id="i-4msjJ6w3pqtnRfdJerz9hP" type="motHeader">
        <div xml:id="i-4BxxnMmqXhsrCod15ek4Ef" type="motTitle"/>
        <div xml:id="i-RSBVzadkyB9ZHQRUxYvciy" type="motSubmissionInfo"/>
      </div>
      <div xml:id="i-8yNuyhYepUaR2tTFqhZYi5" type="motBody">
        <div xml:id="i-3a76BKmJq4EZugTncncKMd">
          <p xml:id="i-MPRSnr2uT4hDrYkaz2iNbx">
            2005/06 mnr: Kr250 pnr: fp953
          </p>
          <p xml:id="i-772n8D35UFfxMhFLmdT77t">
            Motion till riksdagen 2005/06:Kr250
          </p>
          <p xml:id="i-ERE3bf3FQ511Q3cyhnXhwn">
            av Erik Ullenhag (fp)
          </p>
          <p xml:id="i-Fwx3RJ4DhmCdqcsVbYrFy2">
            Kamp mot antisemitism och islamofobi
          </p>
          <p xml:id="i-Vgjx9UmVrsg3TW6cKBZobD">
            Sammanfattning
          </p>
          <p xml:id="i-92p3kFjiPq46Bbs1Mm5D3N">
            Såväl antisemitismen som islamofobin är på frammarsch i Sverige.
            Dessa hatets ideologier har många beröringspunkter och föds ur
            likartade fördomar. Det demokratiska samhället måste intensifiera
            kampen mot dessa irrläror. En större informationskampanj riktad
            mot nyckelgrupper om antisemitism och islamofobi bör genomföras.
          </p>
          <p xml:id="i-9VbFAbbv7uBHjBYEbJ3ZYm">
            Förslag till riksdagsbeslut
          </p>
          <p xml:id="i-RZs6p86ZHCNchcALoQCzU4">
            1. Riksdagen tillkännager för regeringen som sin mening vad i
            motionen anförs om kamp mot antisemitism. 2. Riksdagen tillkännager
            för regeringen som sin mening vad i motionen anförs om kamp mot
            islamofobi. 3. Riksdagen tillkännager för regeringen som sin mening
            vad i motionen anförs om att genomföra en större utbildningssatsning
            mot antisemitism och islamofobi.
          </p>
          <p xml:id="i-RMqYzs1daRx8jaytnUcDLs">
            Motivering
          </p>
          <p xml:id="i-6v4n3SfsYJ6VBsZxuo1cNh">
            Händelserna i Mellanöstern under den andra intifadan och terrorattackerna
            i New York, Madrid och London har bidragit till en ökad antisemitism
            och islamofobi — fientlighet gentemot judar och muslimer — runtom
            i världen. I dagens spända världsläge, med en växande islamistisk
            fundamentalism, en brinnande konflikt i Mellanöstern, stora regioner
            med nästan uteslutande totalitära stater och en serie militära
            interventioner från västmakters sida är grogrunden för extremism,
            hat och indoktrinering stark. Behovet av upplysning och demokratiska
            motkrafter är därför stort.
          </p>
          <pb facs="riksdagen-motions-pdf/data/200506/mot_200506_Kr_250/mot_200506_Kr_250-0002.pdf"/>
          <p xml:id="i-RQQJxCuZVQU5mvuioDAPFq">
            2005/06:Kr250
          </p>
          <p xml:id="i-S4EK4wErUkpFLyBePfNj7Q">
            2 000 år av antisemitism
          </p>
          <p xml:id="i-PMe17iCt9ZmsyLD8Aha9Nd">
            Antisemitismen är en av de äldsta plågor vår värld skådat. Genom
            åren har fördomar, vanföreställningar och hat gentemot judar ändrat
            karaktär och uttryckssätt. Den tidiga antisemitismen vilade på
            kristen grund. Under 1800- talet artikulerades den i vetenskapliga
            termer och under 1900-talet blev antisemitismen huvudingrediensen
            i den nazistiska ideologin. I dag finns judehatet inbäddat i konspirationsteorier
            om judiskt världsherravälde, islamistisk fundamentalism och i
            totalitära ideologier på den extrema höger- och vänsterkanten.
            Centralt för dagens antisemitism är att den legitimeras, hämtar
            inspiration från och har som sitt centrala tema hatet mot staten
            Israel. Antisemitismen har överlevt epoker, imperier och samhällsomvandlingar
            i 2000 år. Detta beror till stor del på att antisemitismen genom
            åren har ideologiserats. Det har producerats skrifter, arrangerats
            konferenser, bildats partier, organiserats kampanjer och stiftats
            lagar. När vanföreställningar organiseras och ideologiseras överlever
            de längre, går i arv och blir allt svårare att bryta ned med kunskap,
            fakta och argument.
          </p>
          <p xml:id="i-L6dZZcn2VkYGRFWq5osQ9v">
            Även islamofobin ideologiseras
          </p>
          <p xml:id="i-9V8WqF1rEeh79Ut5bYBqUk">
            Islamofobin, fördomar och hat gentemot muslimer, är ett nyare
            fenomen. Den finner bl.a. uttryck i form av allmänna fördomar
            om islam och muslimer, där bilden av den skäggige fundamentalistiske
            terroristen projiceras på alla muslimer oavsett vilka de är. Den
            växer också inom invandrarfientliga grupper. Konspirationsteorier
            sprids om att islam och muslimer söker ockupera Europa — att det
            finns en dold agenda hos muslimer att genom invandring ta över
            västerlandet och skapa det globala kalifatet. Just de senare konspirationerna
            frodas friskt i en tid som denna, när oro och konflikter satt
            världen i en tryckkokare. Islamofobin är inne i en fas där den
            håller på att ideologiseras på samma sätt som antisemitismen en
            gång gjorde. Än så länge finns det mycket få rena islamofober
            i Sverige men Integrationsverkets nyligen publicerade Integrationsbarometer
            visar tyvärr att inställningen till islam och okunskapen om denna
            religion är stor i Sverige. Det finns därför en risk att främlingsfientliga
            aktörer, i än högre grad än tidigare, kommer att exploatera människors
            okunskap om islam och hetsa mot muslimer.
          </p>
          <p xml:id="i-XeekoXQ7NEHTnsSMFT8CE6">
            När totalitära diktaturregimer i arabvärlden sponsrar internationell
            terrorism och uppmanar till självmordsterror blir konsekvensen
            att många ser den enskilde muslimen som terrorist. Många länder
            i EU har en mindre konfrontativ inställning än USA till diktaturerna
            i arabvärlden, men däremot riktas en tydlig udd mot muslimska
            minoriteter i Västeuropa. Konsekvensen blir att stora grupper
            vanliga muslimer får utstå misstänksamhet och diskriminering till
            följd av vad de regimer som drivit dem på flykt gör.
          </p>
          <pb facs="riksdagen-motions-pdf/data/200506/mot_200506_Kr_250/mot_200506_Kr_250-0003.pdf"/>
          <p xml:id="i-P213xViU6XXrv3U7t5KxWQ">
            Antisemitism och islamofobi grundas ur samma fördomar
          </p>
          <p xml:id="i-8bmRTZnhFnHaG8aYkBSMAh">
            Antisemitismen och islamofobi är synnerligen otäcka fenomen eftersom
            de bygger på fördomar och hat mot vissa grupper. Därmed är det
            alla demokraters ansvar att bekämpa dessa läror. Om det bara är
            judar som bekämpar antisemitismen är slaget förlorat och om bara
            muslimer kämpar mot islamofobin kommer fördomarna gentemot muslimer
            att få ytterligare fotfäste. I Sverige har flera allvarliga händelser
            ägt rum de senaste åren, både med antisemitiska och islamofobiska
            motiv. Hot och trakasserier mot judiska institutioner och personer
            har ökat. En manifestation mot antisemitism och islamofobi arrangerad
            av Liberala ungdomsförbundet i april 2002 attackerades med våld
            av maskerade aktivister från en demonstration tillhörande Palestinagrupperna.
            En person misshandlades och slagord som ”död åt judarna” ekade
            över torget. Vid flera tillfällen har polis fått ingripa för att
            stoppa våldsamma aktivister på yttersta vänsterkanten, bland annat
            i samband med en israelisk kulturafton på restaurang Nalen i Stockholm
            och vid ett möte mot antisemitism och terrorism på Raoul Wallenbergs
            torg i Stockholm. I samband med manifestationer mot Israel syns
            allt oftare antisemitiska budskap på plakat och flygblad. Judendom
            likställs med nazism. Sionismen beskrivs som en rasistisk ideologi
            och konspirationsteorier om att judar söker världsherravälde börjar
            åter göra sig hörda. Rasistiska grupper har drivit omfattande
            hatkampanjer mot islam, bland annat under rubriken ”Jihad i Folkhemmet”
            och vid praktiskt taget alla ärenden som rör moskébyggen försöker
            högerextremister stoppa markanvisningar och byggen genom demonstrationer
            och kampanjer. I kampanjerna utmålas islam som oförenlig med västerlandets
            värderingar och kampanjerna riktar sig till den etniskt svenska
            folkmajoriteten. Syftet är att majoriteten ska känna oro och vilja
            begränsa invandringen från muslimska länder.
          </p>
          <p xml:id="i-QRZgEXiaHEHTWPTpGC9FKM">
            Nya initiativ måste tas
          </p>
          <p xml:id="i-CnECsbuN95W9UQaFz54gpJ">
            Sverige har en stor trovärdighet i arbetet mot rasism. Forum
            för levande historia och Stockholmskonferensen har bidragit till
            detta. Men det krävs att nya initiativ tas. Svenska myndigheter
            måste vara på sin vakt mot grupper och nätverk som hemfaller åt
            antisemitisk och islamofobisk propaganda. Det handlar om extrema
            religiösa fanatiker, nazistiska och främlingsfientliga grupper
            samt extremister på den yttersta vänsterkanten. Dessa grupper
            tenderar att ta till våld — varje öppet och demokratiskt samhälle
            har en skyldighet att nära följa deras verksamhet så att oskyldiga
            inte skadas.
          </p>
          <p xml:id="i-Heo5rmPR5EJTn8sMdQPNGD">
            2005/06:Kr250
          </p>
          <pb facs="riksdagen-motions-pdf/data/200506/mot_200506_Kr_250/mot_200506_Kr_250-0004.pdf"/>
          <p xml:id="i-13MeERdTtq47xV2UbBxCBk">
            2005/06:Kr250
          </p>
          <p xml:id="i-XonP6UHnAyNtbDHu54e8Nx">
            Inom utbildningsväsendet måste lärarkåren ha kunskap och mod
            att våga diskutera frågor som rör till exempel hat, rasism och
            extremism. Händelseutvecklingen i Mellanöstern kan aldrig motivera
            flathet mot antisemitismen. Viljan att bekämpa terrorismen får
            aldrig innebära att oskyldiga muslimer blir diskriminerade. Tvärtom
            blir uppdraget att arbeta för allas rätt till frihet och trygghet
            ännu viktigare. En större utbildningssatsning bör genomföras,
            där strategiska grupper såsom lärare, personal inom rättsväsendet,
            journalister och opinionsbildare får tillfälle att fördjupa sig
            i hur antisemitism och islamofobi ska kunna motverkas.
          </p>
          <p xml:id="i-UAR2Rmeo1aaNGiKVBWQdJ5">
            Avståndstagande från terrorism — förutsättning för ett tolerant
            samhälle
          </p>
          <p xml:id="i-5niPqP9cdFgpXaG3wGUpTP">
            Den som inte är tydlig i sitt avståndstagande från våld, extremism
            och hat kommer aldrig att lyckas skapa ett samhälle med demokrati
            och tolerans. Därför krävs att både det svenska samhället och
            de muslimska organisationerna gemensamt arbetar för att bekämpa
            den islamistiska fundamentalismen och terrorismen. Grupper som
            al-Qaida och Hizbollah går i dag i bräschen för en global ideologi
            med totalitära anspråk. Terror är dessa gruppers metod och verktyg.
            I arbetet med att motverka islamofobin är det nödvändigt att bekämpa
            den globala terrorism som i dag använder en vantolkning av islam
            som argument för våld och terror — annars kommer alla muslimer
            att dras över samma kam i ännu högre utsträckning än vad som redan
            sker i dag. Det svenska samhället måste stödja den majoritet av
            muslimer som kämpar mot terror och fundamentalism och vara vaksamt
            om grupper som lierar sig med terrornätverk försöker etablera
            sig i Sverige. Det öppna demokratiska samhället har kapacitet
            att hantera sina fiender. Men för detta krävs kunskap, insikt
            och politiskt civilkurage. I en tid som denna får varken politiken
            eller vi som individer svika i grundläggande värderingsfrågor
            som kampen mot rasism, antisemitism och islamofobi.
          </p>
          <p xml:id="i-Ph54cBDFd5MFzfUGGAE2ZH" type="date">
            Stockholm den 28 september 2005 Erik Ullenhag (fp)
          </p>
        </div>
      </div>
    </body>
  </text>
</TEI>
