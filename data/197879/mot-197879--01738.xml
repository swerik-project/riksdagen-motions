<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01738">
  <teiHeader>
    <fileDesc>
      <titleStmt>
        <title>om mervärdeskatten på periodiska publikationer</title>
        <author>av Rune Rydén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om mervärdeskatten på periodiska publikationer</title>
          <idno type="rdwebb">G2021738</idno>
          <rs type="number">1738</rs>
          <ref type="dokument_url_text">http://data.riksdagen.se/dokument/G2021738/text</ref>
          <ref type="dokument_url_html">http://data.riksdagen.se/dokument/G2021738</ref>
          <ref type="dokumentstatus_url_xml">http://data.riksdagen.se/dokumentstatus/G2021738</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>RUNE RYDÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-F1RwJxotHWwBitEw9rLdhZ</idno>
            <name>TORKEL LINDAHL</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-ZyvGjLNqgpFpKbCbQnZSM</idno>
            <name>JOAKIM OLLÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-S7xGZExHmmebBanNt6uj8w" type="signed"/>
        <correspContext corresp="i-S7xGZExHmmebBanNt6uj8w">
          <note type="signatory" corresp="r-0"/>
          <note type="signatory" corresp="i-F1RwJxotHWwBitEw9rLdhZ"/>
          <note type="signatory" corresp="i-ZyvGjLNqgpFpKbCbQnZSM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1738/mot_197879__1738-001.pdf"/>
      <div type="motHeader" xml:id="i-7rgPtHW7kggunsUGoDjVbZ">
        <div type="motTitle" xml:id="i-R5y34mm1vfhqkwb9UapiZE"/>
        <div type="motSubmissionInfo" xml:id="i-4XR8P4VQK4xP1JhiM4BLRq"/>
      </div>
      <div type="motBody" xml:id="i-QqH6P8X7ECET6rrwhPoNRK">
        <div xml:id="i-YHrNwa5MakMDuLPzzPbPMr">
          <p xml:id="i-VfwEbjK1zpvyhoh5W1CpS2">
            Motion 1978/79:1738
          </p>
          <p xml:id="i-MnwvLQXq34AXQ7D2MJnNFY">
            av Rune Rydén m. fl. om mervärdeskatten på periodiska publikationer
          </p>
          <p xml:id="i-4NX6MUYhytFeZ8bY1WzE27">
            Hörnstenar i mervärdeskattesystemet är principerna om konsumtions-
            och konkurrensneutralitet. Mervärdeskatten skall till skillnad
            mot en del av våra punktskatter inte styra konsumtionen i riktning
            mot eller bort ifrån vissa varor eller tjänster. De som erbjuder
            ett och samma slags varor eller tjänster skall konkurrera på lika
            villkor. Dessa principer upprätthålls i huvudsak över hela linjen,
            och lagstiftarna har under årens lopp slagit vakt om dem genom
            att anpassa beskattningens utformning därefter. Exempelvis reglerna
            om reducrade beskattningsvärden på monteringsfärdiga hus, byggnads-,
            mark- och arkitekttjänster och om undantag från skatt på fartyg
            och fartygstillbehör är uttryck för en strävan att åstadkomma
            jämvikt mellan konkurrerande utbudsalternativ. De undantagsregler
            på varu- och tjänteområdena, som hittills visat sig ofrånkomliga
            och finns inskrivna i mervärdeskattelagen, bryter i allmänhet
            inte mot principerna om konsumtions- och konkurrensneutralitet.
            Undan- taget från skatteplikt för energi i olika former likställer
            i princip alla alternativa energikällor. Undantaget för vatten
            från vattenverk gäller ett område utan egentliga konkurrenssituationer.
            På ett enda, omfattande varuområde har så betydande avsteg gjorts
            från de allmänna reglerna, att man frestas tala om en ren diskriminering.
            Det gäller de periodiska publikationerna, för vilka typ och periodicitet
            tillåts bestämma om skatt eller skattefrihet utan hänsyn till
            den inbördes konkurrens om läsarna som uppenbarligen råder. Bilden
            är här ytterst komplex med en indelning av tryckalstren i sju
            kategorier, för vilka reglerna är utformade på olika sätt och
            har olika innebörd. Förhållandena är, med skattens nuvarande höjd,
            betänkliga även ur tryckfrihetsrättslig synpunkt. En upprensning
            i de snåriga bestämmelserna genom teknisk översyn har påkallats
            av riksdagen i beslut den 15 december 1978 i anslutning till behandlingen
            av propositionen 1978/79:33 om ändringar i mervärdeskatte- lagen,
            men riksdagens begäran avser i huvudsak endast reglerna om undantag
            för personaltidningar, medlemsblad och vissa ideella publikationer
            i 8 $ 6) mervärdeskattelagen. Förslaget i motionen 1977/78:514
            om samtidig granskning av hela publikationsområdet avstyrktes
            av skatteutskottet, delvis tydligen därför att det — tvärtemot
            vad som uttryckligen utsades i motionen — ansågs innebära ett
            politiskt omöjligt ifrågasättande av dagspressens skatte- frihet.
          </p>
          <pb facs="riksdagen-motions-pdf/data/197879/mot_197879__1738/mot_197879__1738-002.pdf"/>
          <p xml:id="i-SgkxZQRnysuvmUPJtqM6mh">
            Mot. 1978/79:1738 z 14
          </p>
          <p xml:id="i-8vc6AwaiKAE8JodWQuiHze">
            Undantaget från skatteplikt för dagspress
          </p>
          <p xml:id="i-PSg6XZMawHPRegxiQw2A7M">
            Ända sedan den allmänna omsättningsskattens tid i början av 1940-talet
            har dagspress — allmänna nyhetstidningar — undantagits från konsumtions-
            beskattning. Endast en gång har detta undantag ifrågasatts, nämligen
            före övergången från allmän varuskatt till mervärdeskatt år 1968/$9,
            och då närmast från rent skatteteknisk utgångspunkt. Skattefriheten
            som ett nödvändigt värn kring dagspressens roll i nyhetsförmedlingens
            och den fria opinionsbildningens tjänst torde numera allmänt uppfattas
            som en själv- klarhet och är ett enkelt och praktiskt sätt att
            ge ett generellt ekonomiskt stöd åt utgivningen, en grund som
            sedan kompletteras med mera speciellt inriktade och verksamma
            stödåtgärder. Värdet av skattefriheten i dagens läge torde kunna
            beräknas till omkring 300 milj. kr. om året. Skattefrihet eller
            åtminstone starkt reducerad skattesats för dagspress är också
            en allmänt utbredd företeelse både i de allt flera länder, som
            tillämpar mervärdeskatt, och i dem där omsättnings- eller konsumtionsskatt
            före- kommer i andra former. Detta gäller även länder med större
            befolkningstät- het, större språkområden och därmed bättre förutsättningar
            för större och mer ekonomiska tidningsupplagor än i Sverige. I
            och för sig kan ett presstöd, som består av både skattefrihet
            och direkta bidrag eller rabatter av olika slag, konstrueras med
            en annan avvägning mellan stödormerna än hos oss, exempelvis en
            kombination av låg skattesats och desto högre, direkta bidrag,
            utan att effekten blir sämre. Det främsta värdet av skattefriheten
            som grundplåt ligger emellertid i att den verkar generellt och
            utan åtskillnad, vilket både tekniskt, ur rättvisesynpunkt och
            från tryckfrihetsrättsliga utgångspunkter är att föredra.
          </p>
          <p xml:id="i-RPxecu5vWfCpfUJcqKamyb">
            Andra periodiska publikationer
          </p>
          <p xml:id="i-2BqSttFXNqNea6Zs62z5Er">
            Under den allmänna omsättningsskattens tid gjordes ingen åtskillnad
            på tidningar och tidskrifter, vilket i regel inte heller är fallet
            inom utländska skattesystem. Först vid införandet av den allmänna
            varuskatten fr. o. m. år 1960 aktualiserades frågan om särbehandling
            av tidskrifter. Trots avrådande utredningsförslag och efter stora
            meningsbrytningar belades tidskrifter i likhet med andra varor
            med en fyraprocentig skatt — låt vara med antalsmässig övervikt
            för av olika skäl, i likhet med dagstidningarna, undantagna publikationer.
            Vid en tillbakablick förefaller det alldeles uppenbart, att denna
            differen- tiering på publikationsområdet aldrig ens skulle ha
            övervägts, om det då hade gällt en pålaga av den nuvarande mervärdeskattens
            storlek — 20,63 26 mot dåtidens blygsamma 4,2 26. Utvecklingen
            i riktning mot ökad indirekt beskattning har automatiskt vidgat
            gapet mellan dagspress och övrig press i skattehänseende, så att
            allt vad konsumtions- och konkurrensneutralitet heter fullkomligt
            är satt ur spel. Något liknande förekommer knappast någon
          </p>
          <pb facs="riksdagen-motions-pdf/data/197879/mot_197879__1738/mot_197879__1738-003.pdf"/>
          <p xml:id="i-4qC8frdhWDniAHEXRDPC6a">
            Mot. 1978/79:1738 15
          </p>
          <p xml:id="i-6oKBgpSUKSnpGx15cEQw1o">
            annanstans i världen, och det kan helt enkelt inte i längden
            vara godtag- bart.
          </p>
          <p xml:id="i-9phFi4eppEMCkLnqm2JXCN">
            Konkurrens om läsare
          </p>
          <p xml:id="i-VVJK28ZnRZU3vAj1WHpRYs">
            Ytligt sett fyller dagspress och annan periodisk press helt skilda
            funktioner och behov. Dagspressens huvuduppgift är nyhetsförmedling
            och opinions- påverkan samt — inte minst viktigt — den för demokratin
            betydelsefulla samhällsbevakningen. Häri ligger också grunden
            till att vi slår vakt om en så långt möjligt fri och obunden och
            ekonomiskt bärkraftig press. När man ser på annan periodisk press
            som grupp, träder ofta förströelse- motivet i förgrunden, och
            särskilt populärpressen framstår som umbärlig, jämförd med dagspressen.
            Därvid glömmer man lätt att det är ytterst få människor i vårt
            land, som inte är veckopressläsare och tydligen finner en behovstillfredsställelse
            däri. Man glömmer också lätt bort, att den lågperio- diska pressen
            inrymmer en stor mängd mycket värdefulla fack- och specialtidskrifter
            av olika slag. Många facktidskrifter är av central betydelse för
            informationsflödet inom smala, men viktiga sektorer av samhällslivet.
            Det har i alla tider varit så, att den som sällan eller aldrig
            haft tid eller fått lust att öppna en veckotidning, ofta skapat
            sig en vrångbild av veckopressen som helhet, varvid de naivaste
            eller lättfärdigaste underhållningsinslagen i vissa produkter
            fått framstå som typiska för hela området. I själva verket dominerar
            artiklar och reportage innehållet i svensk populärpress, och dess
            utveckling har sedan länge gått i riktning mot seriösare och alltmer
            informativa inslag. Motsvarande innehållsmässiga överensstämmelse
            mellan dagspress och lågperiodisk press exponeras inste minst
            av många fack- och specialtidskrif- ter. Tidskrifter som Affärsvärlden
            och Dagens Industri ger en utvidgad och ofta fördjupad information
            och nyhetsrapportering av samma slag som på dagstidningarnas näringslivssidor.
            Motsvarande gäller specialtidskrifter av många andra slag — Röster
            i Radio-TV och Teknikens Värld för att bara nämna ett par namn
            ur den mångfald man överallt möter på försäljnings- ställena.
            Alla dessa tidskrifter inte bara kompletterar dagspressen, utan
            konkurrerar också med den om läsarna. De större dagstidningarnas
            stående redaktionella avdelningar kan, liksom återkommande specialbilagor,
            ses som ett slags tidskrifter inom tidningens ram. På exempelvis
            litteraturområdet är detta påfallande. Det inskränker sig emellertid
            inte bara till fackområden. Som var och en observerat, men kanske
            inte alla reflekterat över, innehåller många dagstidningar numera
            omfattande inslag av ren förströelsekaraktär. I vissa fall framstår
            t. o. m. underhållningsfunktionen som central även i nyhets- rapporteringen.
            Valet av vilka nyheter som slås upp på löpsedlar, i artiklar och
            bildreportage och sättet att behandla detta nyhetsmaterial tar
            uppenbarligen sikte på att ge läsekretsen spänning och underhållning
            och att därmed vinna
          </p>
          <pb facs="riksdagen-motions-pdf/data/197879/mot_197879__1738/mot_197879__1738-004.pdf"/>
          <p xml:id="i-M5GcNX63FEXBmw9BE7E2N7">
            Mot. 1978/79:1738 16
          </p>
          <p xml:id="i-DE2rMSTHwZfHig8QmeQSbK">
            inte minst lösnummerköpare. Tekniken skiljer sig inte nämnvärt
            från populärpressens. Även söndagsbilagor kan med visst fog betecknas
            som ”veckotidningar i dagstidningar”. Att nästan alla människor
            läser både dagstidningar och lågperiodisk press av ett eller flera
            slag, får inte uppfattas som ett tecken på att det rör sig om
            produkter av helt skilda arter och utan inbördes konkurrens. En
            lågperiodisk publikation är i många fall, om också långt ifrån
            alla, ett marginellt komplement till vad dagstidningen har att
            erbjuda. Dagstidningen är den primära, från början givna, och
            tidskriften måste lyckas erbjuda något attraktivt och väsentligt
            därutöver. Dagspressen utsätts knappast för verk- ningsfull konkurrens
            från populär- eller fackpress, men det omvända är en för många
            publikationer alltmer kännbar realitet.
          </p>
          <p xml:id="i-5qDUVbNoWHRUTnW1rr9cpe">
            Konkurrens på olika villkor
          </p>
          <p xml:id="i-T6oKKmyJmsPm3Nwhy4UnGb">
            Dagspressen åtnjuter genom friheten från mervärdeskatt ett extra
            presstöd på omkring 300 milj. kr. om året. Den beskattade delen
            av övrig periodisk press bidrar med uppskattningsvis omkring 250
            milj. kr. till mervärdeskat- teuppbörden inom landet. (Prenumererade,
            utländska publikationer impor- teras skattefritt.) Vid den ursprungliga
            skattesatsen för allmän varuskatt skulle motsvarande belopp ha
            varit omkring 60 resp. 50 milj. kr. Det säger sig självt, att
            omfördelningen av resurser i dagspressens konkurrens med lågperiodiska
            tidskrifter har varit enorm. Man behöver bara ställa beloppen
            i relation till de olika anslagen till presstöd av skilda slag
            för att inse detta. I händelse av ytterligare höjd mervärdeskatt
            kommer olikställig- heten att ytterligare accentueras. Visserligen
            kan det sägas, att publikationsområdet har haft 20 år på sig att
            anpassa sig till den beskrivna utvecklingen, men för tidskrifternas
            del påminner situationen närmast om åsnans anpassning till en
            gradvis pålagd, ökad börda. Tidskriftsutgivningen närmar sig den
            definitiva riskzonen, i vilken många kultur- och organisationstidskrifter
            redan inträtt. De sist- nämnda får numera statligt stöd speciellt
            för sina redan skattefria medlems- upplagor. Men vem har sagt
            att dessa eller deras läsare, medlemmarna, är så mycket värdefullare
            än de övriga, skattetyngda upplagedelarna och dessas läsare utanför
            medlemskretsen? Det är en egendomlig stödkonstruktion.
          </p>
          <p xml:id="i-RvUGHzWLxz3Cot5n2RnnCN">
            Utjämning av olikheterna
          </p>
          <p xml:id="i-KL9f5Y4XfnHM8bnRuJAqdL">
            De beskrivna förhållandena på tidskriftsmarknaden kan inte få
            bestå, om man ställer några anspråk på rättvisa i beskattningen
            och vidhåller de krav på konsumtions- och konkurrensneutralitet,
            som gäller på mervärdeskatteom- rådet i övrigt. Gränsdragningen
            tvärs igenom publikationsområdet är en anomali. Det olyckliga
            är bara, att statsfinansiella hänsynstaganden ofta tillåts fälla
            avgörandet, till dess skadeverkningarna av olämpliga beskatt-
            ningsregler slagit igenom med full kraft.
          </p>
          <pb facs="riksdagen-motions-pdf/data/197879/mot_197879__1738/mot_197879__1738-005.pdf"/>
          <p xml:id="i-7qMzVzxUF5ceASPqfSvzcL">
            Mot. 1978/79:1738 17
          </p>
          <p xml:id="i-D7CrQCvH95PFXHHH4oTLFK">
            Vi hävdar att man inte bör invänta den situation, när man måste
            tillgripa speciella, eventuellt punktvis insatta, stödåtgärder
            på det viktiga kultur-, produktions- och sysselsättningsområde
            som tidskriftsutgivningen i sin helhet utgör. Det är bättre att
            i tid företa en generellt verkande utjämning av de missförhållanden,
            som utvecklingen gradvis lett fram till. Lika litet som man gör
            någon kvalitetsgradering bland allmänna nyhetstidningar, bör man
            ge sig in på någon angelägenhetsgradering inom övrig press. Man
            får i båda fallen ta det onda med det goda. I första hand framförs
            ånyo kravet på att mervärdeskatteutredningen ges i uppdrag att
            vid sin översyn av beskattningsreglerna för särskilt undantagna
            publikationer behandla även tidskriftsområdet i stort. Man kunde
            därvid t. ex. Överväga att som ett första steg återföra beskattningen
            av all periodisk press till de i och för sig inte tillfredsställande
            förhållanden som rådde när mervärdeskatten för tio år sedan infördes.
            Detta kan åstadkommas med den enkla åtgärden att hänföra periodiska
            publikationer till den del av beskatt- ningsområdet, där beskattningsvärdet
            är reducerat till 60 96. Skatten blir då 11,43 96 eller ungefär
            densamma — 11,11 96 — som år 1969.
          </p>
          <p xml:id="i-GWZLehY6y5ABBhNrr62yu">
            Hemställan
          </p>
          <p xml:id="i-DhVGEBG4xyxaBjM7xz5cAx">
            Med hänvisning till det anförda hemställer vi att riksdagen hos
            regeringen begär en allsidig översyn av mervär- deskattelagens
            regler i vad gäller beskattningen av periodiska publikationer.
          </p>
          <p xml:id="i-2eHbkU4KV8dZf6yCb1GSiH">
            Stockholm den 25 januari 1979
          </p>
          <p xml:id="i-4sazdJ74MqYyd4PsuyDpyn">
            RUNE RYDÉN (m) TORKEL LINDAHL (fp) JOAKIM OLLÉN (m)
          </p>
          <pb facs="riksdagen-motions-pdf/data/197879/mot_197879__1738/mot_197879__1738-006.pdf"/>
          <pb facs="riksdagen-motions-pdf/data/197879/mot_197879__1738/mot_197879__1738-007.pdf"/>
          <pb facs="riksdagen-motions-pdf/data/197879/mot_197879__1738/mot_197879__1738-008.pdf"/>
          <p xml:id="i-5fbYAoHcjzGMEKycYPKHg3">
            'GOTAB 61337 Stockholm 1979
          </p>
        </div>
      </div>
    </body>
  </text>
</TEI>
