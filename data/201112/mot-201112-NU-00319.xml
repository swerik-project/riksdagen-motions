<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00319">
  <teiHeader>
    <fileDesc>
      <titleStmt>
        <title>Stoppa snuslobbyn</title>
        <author corresp="i-Xw3dNbwa4hjDiSrSfFCZsz">av Magnus Ehrencrona m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stoppa snuslobbyn</title>
          <idno type="rdwebb">GZ02N319</idno>
          <rs type="number">N319</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N319/text</ref>
          <ref type="dokument_url_html">http://data.riksdagen.se/dokument/GZ02N319</ref>
          <ref type="dokumentstatus_url_xml">http://data.riksdagen.se/dokumentstatus/GZ02N319</ref>
          <ref type="doc">http://data.riksdagen.se/fil/8AE663F5-A59A-44BD-8211-AE954C68A86A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T796RbedQftkUTEFf3QDjX" type="signed"/>
        <correspContext corresp="i-T796RbedQftkUTEFf3QDjX">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-D7mgFwiCKxywz1E18YrEuZ"/>
        </correspContext>
        <correspAction xml:id="i-57j2mQVePiYbjJ1VJDB6Fm" type="numbering">
          <date when="2011-10-10"/>
        </correspAction>
        <correspAction xml:id="i-WJo2sA7v1CFABz4R3iJ1S" type="submission">
          <date when="2011-10-04"/>
        </correspAction>
        <correspAction xml:id="i-FEXiJQt3vNiSrBZx6pPvsr" type="transfer">
          <date when="2011-10-03"/>
        </correspAction>
        <correspAction xml:id="i-Y65aoiPac9yiTnC5n5zmxv" type="assigned"/>
        <correspContext corresp="i-Y65aoiPac9yiTnC5n5zmxv">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MN6iXizfNKB9ygeTu93317">
            Förslag till riksdagsbeslut
          </head>
          <list style="ol">
            <item xml:id="i-9o9cRWqR4s6JPU4A4MT7XZ">
              Riksdagen tillkännager för regeringen som sin mening vad som
              anförs i motionen om att regeringens ansträngningar att avskaffa
              EU:s snusförbud bör upphöra.
            </item>
            <item xml:id="i-Hk9WPjdGz4AqYApsyn3rvm">
              Riksdagen tillkännager för regeringen som sin mening vad som
              anförs i motionen om att regeringen bör agera sakligt och opartiskt
              samt lyfta fram de vetenskapliga fakta som finns om snus.
            </item>
          </list>
        </div>
        <div type="motContent">
          <head xml:id="i-Y8XTczGLM7ZBmxmNnTRisB" type="h1">
            Motivering
          </head>
          <p xml:id="i-WViN1aUDbHYkTAfGxaCEpx">
            EU:s tobaksdirektiv är för närvarande föremål för översyn. Bland
            direktivets bestämmelser finns det förbud mot snus som gällt inom
            EU sedan början av 1990-talet. Sverige accepterade vid sitt EU-inträde
            detta förbud och åtog sig att förbjuda export av snus till övriga
            EU-länder. I gengäld fick Sverige undantagsvis fortsätta att tillåta
            snus inom det egna landets gränser.
          </p>
          <p xml:id="i-YLSwW8nqp2eCaStGBGNELZ">
            På senare år har dock svenska politiker och vissa myndigheter
            bedrivit en intensiv kampanj inom EU för att snusförbudet skall
            upphävas. Redan 2003 godkände riksdagen ett betänkande från näringsutskottet
            (2002/03:NU5, Vissa utrikeshandelpolitiska frågor), där utskottet
            som sin mening uttalade att Sveriges regering bör argumentera
            kraftfullt mot snushandelsförbudet och även i övrigt verka för
            att EU:s förbud skyndsamt avskaffas. Flera liknande ställningstaganden
            har därefter fått stöd i riksdagen. Därmed har såväl regeringen
            och regeringskansliet som olika myndigheter, bland annat ambassader
            i flera EU-länder, engagerats i opinionsbildningen, som intensifierats
            i samband med den nu aktuella översynen av direktivet.
          </p>
          <p xml:id="i-F2etGR4qpAfsvQswaUPmWL">
            Under de nästan tio år som denna statliga opinionsbildning pågått,
            har det dock tillkommit nya forskningsrön och andra omständigheter
            som motiverar en omprövning av Sveriges hållning i snusfrågan.
          </p>
          <p xml:id="i-B6zd3LULLC4ACAXYYbNk22">
            Sverige har ratificerat Världshälsoorganisationens så kallade
            ramkonvention för tobakskontroll, se nedan. Det innebär åtaganden
            som inte kan förenas med att lobba för en ökad snusmarknad.
          </p>
          <head xml:id="i-Ybo3LLNJnK2DHCxNdtwJXf" type="h1">
            Snusets hälsorisker
          </head>
          <p xml:id="i-QkoNdqQWYoybUQEbz4nMQB">
            Flera vetenskapliga rapporter om snusets hälsorisker har publicerats.
            En expertgrupp tillsatt av EU-kommissionen analyserade 2008 snusningens
            hälsoeffekter. Tillsammans med dittills publicerade forskningsresultat
            kunde kunskapsläget 2010 sammanfattas på följande sätt:
          </p>
          <p xml:id="i-ADZDG1hL9T1hbuePf2uLkA">
            Snus är starkt beroendeframkallande och orsakar slemhinneförändringar
            i munhålan och frilagda tandhalsar.
          </p>
          <p xml:id="i-gHTHbJA5kNS1LkypSW5ZX">
            Risken ökar för cancer i bukspottkörteln, liksom för dödlig hjärtinfarkt
            och dödlig stroke.
          </p>
          <p xml:id="i-JjtXe7Y2xmKfAUCwYaKSek">
            Hos snusande mödrar finns en ökad risk för missfall och för tidig
            födsel.
          </p>
          <p xml:id="i-EuNYCL8fj63btTn5obCswU">
            Studier har visat ökad risk för diabetes och ämnesomsättningsstörning
            men forskningsläget är fortfarande oklart.
          </p>
          <p xml:id="i-4RoDgnuFYcP7BPd9CwmaFh">
            I år har nya resultat av vetenskapliga studier publicerats. Forskare
            har bland annat funnit att snusning kan påtagligt öka risken att
            drabbas av det allvarliga tillståndet hjärtsvikt. I en annan studie
            fann man att snusare som slutar snusa efter att ha haft en hjärtinfarkt,
            bara löper hälften så hög risk att dö under åren efter infarkten,
            jämfört med patienter som fortsätter att snusa. Ytterligare studier
            har stärkt uppfattningen att snusning under graviditet ökar risken
            för fosterdöd och för tidig förlossning, och dessutom visat en
            ökad risk för andningsuppehåll hos det nyfödda barnet.
          </p>
          <head xml:id="i-ALBXLWLEQyNb1BTrB1mDFY" type="h1">
            Rökningen farligare, men
          </head>
          <p xml:id="i-2d4EA9jKVJdMxdb4afMard">
            Snusets hälsorisker avfärdas ofta med påpekandet att rökningen
            är långt farligare än snus. Detta är riktigt, men från folkhälsosynpunkt
            är jämförelsen irrelevant. Den gäller endast under förutsätt­ningen
            att rökning och snusning är utbytbara beteenden som ömsesidigt
            tränger undan varandra.
          </p>
          <p xml:id="i-WzTvypqnEi46Kk5ZMB47LA">
            Det har dock inte visats att det skulle finnas ett generellt
            orsakssamband mellan ökad snusning och minskad rökning. Manliga
            snusare i Sverige är dagligrökare i praktiskt taget samma omfattning
            som män i allmänhet, och tillfällighetsrökare i nästan dubbelt
            så stor utsträckning. Andelen rökare bland dagligsnusarna är större
            än andelen ex-rökare (den största andelen, 4 av 10, har aldrig
            rökt). Andelen dagligrökare bland kvinnor är i stort sett densamma
            som bland män, trots att snusning fortfarande är sällsynt bland
            kvinnor. Likaså har kvinnor, jämfört med män, varit lika framgångsrika
            bland yngre kvinnor mer framgångsrika i att sluta röka. Svenska
            erfarenheter talar således inte för att ett upphävande av EU:s
            snusförbud skulle leda till en förbättrad folkhälsa genom att
            medföra en dramatisk och annars ouppnåelig minskning av rökningen
            i andra länder. Detta gäller i synnerhet de länder där snus av
            svensk typ nu är en helt okänd produkt.
          </p>
          <p xml:id="i-5Zqd4rQJmZoudUE4To4NKH">
            En så kallad harm reduction-strategi genom att ersätta cigaretter
            med snus är tobaksindustrins försök att förleda regeringen. En
            varaktig minskning av rökningen och dess skadeeffekter kan dock
            bara uppnås genom genomförande av de åtgärder som är samlade i
            WHO:s Tobakskonvention. Den handlar om alla former av tobak.
          </p>
          <head xml:id="i-D3DjhXcByoC8u8uFEUnEQy" type="h1">
            Handelspolitiska argument
          </head>
          <p xml:id="i-33QFzrXjvpAa8q7fLdRaSb">
            Hälsoargument används helt följriktigt ganska sparsamt i opinionsbildningen
            mot snusförbudet (utom av snusindustrin). I stället överväger
            handelpolitiska argument. Man hävdar att förbudet strider mot
            EU:s principer om fri rörlighet för varor.
          </p>
          <p xml:id="i-9sczF6xXDGvbmcKs7Unads">
            Det låter sig naturligtvis sägas. Men faktum är att denna fråga
            redan har avgjorts i EG-domstolen. Domstolens utslag (i slutet
            av år 2004) klargjorde att snusförbudet är förenligt med EU:s
            grundfördrag. Förbudet utgör, från EU-rättslig synpunkt, inte
            något diskriminerande eller oproportionerligt handelshinder. Ansträngningar
            från svenska företrädare att hävda motsatsen, uppfattas i andra
            EU-länder bara som okunniga. Trovärdigheten för den svenska argumenteringen
            blir låg, och oftast uppstår misstanken att kampen mot snusförbudet
            inte alls handlar om att slå vakt om höga EU-principer, utan bara
            handlar om att främja den svenska snusindustrins kommersiella
            intressen.
          </p>
          <head xml:id="i-CmmFk4w88MJ4bNvxYYEUcP" type="h1">
            Arbetsmarknadsargument
          </head>
          <p xml:id="i-9LpBEje3FtPjgpoBHqPvGe">
            Att som politiker söka främja det egna landets eller ortens näringsliv
            och slå vakt om arbetstillfällen, är självfallet helt legitimt.
            Frågan är dock om inte ett upphävande av EU:s snusförbud skulle
            vara kontraproduktivt i detta avseende.
          </p>
          <p xml:id="i-WwzfGrrBHfM3i9pmzzUNrS">
            Länge var tillverkning av snus en typiskt svensk företeelse,
            och ytterst få internationella tobaksbolag visade något intresse
            för denna udda produkt. Under det senaste decenniet har dock denna
            bild ändrats dramatiskt. De flesta stora, multinationella tobaksföretag
            visar numera stort intresse för det svenska snuset, och en rad
            svenska mindre snusföretag har köpts upp av internationella tobaksbolag.
            Om EU:s snusförbud skulle avskaffas, skulle tobaksbolagens intresse
            för produkten sannolikt öka ytterligare. Det förefaller högst
            sannolikt att även Swedish Match, som internationellt är ett mycket
            litet företag och redan till stor del har utländska ägare, snabbt
            skulle köpas upp av något av de stora multinationella företagen.
            Och vad händer då med arbetstillfällena i Sverige?
          </p>
          <p xml:id="i-6vrBij9gxxt3wmVSTcan8Y">
            Det kan vara intressant att se på det som hände med den svenska
            cigarettindustrin på 1990-talet. Swedish Match sålde då ut sin
            cigarettdivision till ett utländskt företag. Detta välkomnades
            av de anställda vid cigarettfabriken i Malmö, eftersom de länge
            upplevt att cigaretterna inom Swedish Match behandlades styvmoderligt
            jämfört med snus. Nu, hoppades man, skulle man få en ägare som
            satsade på cigaretterna. Bara några år därefter förbyttes hoppet
            i besvikelse; cigarettdivisionen såldes vidare, produktionen flyttade
            utomlands och den anrika cigarettfabriken i Malmö lades ner.
          </p>
          <head xml:id="i-JvpxLovRKQhLU1VbcYJb7V" type="h1">
            Sverigebilden utomlands
          </head>
          <p xml:id="i-MQjNSD2dqBGdswpzJrS3ym">
            Sverige har år 2005 ratificerat Världshälsoorganisationens s.k.
            ramkonvention för tobakskontroll. Härigenom har Sverige åtagit
            sig att arbeta för minskat tobaksbruk (beträffande alla slags
            tobaksprodukter) och även att enligt konventionens artikel 5.3
            skydda folkhälsopolitiken och det tobaksförebyggande arbetet från
            påverkan av tobaksindustrin. Under 2008 fattade de anslutna länderna
            beslut om hur artikeln skall tillämpas, genom riktlinjer för hur
            tobaksindustrin skall behandlas. Riktlinjerna föreskriver till
            exempel att tobaksindustrin inte ska stimuleras att etablera eller
            driva sin verksamhet. Att Sverige i snusfrågan upplevs verka stick
            i stäv mot det ansvar man påtagit sig genom att ratificera konventionen,
            skapar knappast skapa en positiv bild hos övriga fördragsländer.
          </p>
          <p xml:id="i-5oqChaK4WoFNCQAJjrXMqs">
            Att delta i opinionsbildningen mot snusförbudet medför lätt en
            lojalitetskonflikt för statstjänstemän som normalt har att uppträda
            sakligt och opartiskt i sin tjänstgöring. I synnerhet uppstår
            en sådan konflikt för anställda inom svenska hälsomyndigheter,
            som enligt sin instruktion skall arbeta hälsofrämjande på vetenskaplig
            grund. När sådana svenska företrädare känner olust över att som
            de sannolikt upplever det tvingas att åsidosätta idealen om saklighet,
            opartiskhet och vetenskaplighet för att bedriva lobbyverksamhet
            för svenska kommersiella intressen, uppstår naturligtvis en risk
            att denna olust, även oavsiktligt, märks i deras agerande. Inte
            heller detta torde vara ägnat att ge någon positiv bild av Sverige
            från ett folkhälsoperspektiv.
          </p>
          <p xml:id="i-Ux4nR5XgP2KVzdHkWVjiS1">
            Sveriges agerande i snusfrågan riskerar också att försämra bilden
            av svensk folkhälsopolitik på andra områden än tobakspolitiken.
            Sverige slår exempelvis fortsatt vakt om rätten att bedriva en
            nationell restriktiv alkoholpolitik, som står under tryck från
            länder där vinodling och annan alkoholproduktion utgör viktiga
            näringar. Om Sverige skall kunna hävda folkhälsans viktiga betydelse
            inom alkoholpolitiken gentemot ekonomiska intressen i andra länder,
            är det knappast en styrka om Sverige i snusfrågan upplevs prioritera
            den inhemska snusindustrins kommersiella intressen i vad som andra
            länder betraktar som en viktig folkhälsofråga.
          </p>
          <head xml:id="i-72yY9eQLxsYBkUfGQ1Jt63" type="h1">
            Dags för omprövning
          </head>
          <p xml:id="i-Y1UmLVsjoYPyr6tRequfsu">
            Mot denna bakgrund bör ansträngningarna att söka få EU:s snusförbud
            upphävt, omprövas. Och att riksdagen tillkännager för regeringen
            som sin mening att ansträngningarna att avskaffa EU:s snusförbud
            bör upphöra.
          </p>
        </div>
        <div type="motSignatures">
          <list>
            <item xml:id="i-Ar15HT8NDSgRqGpKUBEDhV" who="i-Xw3dNbwa4hjDiSrSfFCZsz">
              Magnus Ehrencrona (MP)
            </item>
            <item xml:id="i-FeuCVNnPgx68EnCEpzioSs" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-GmFj4LNv9me5jTPyVKrxkv" who="i-D7mgFwiCKxywz1E18YrEuZ">
              Agneta Luttropp (MP)
            </item>
            <item xml:id="i-F4oVDNues32odYWF6twxsH" who="i-VRHymVx7EsX48sg7b5qmpS">
              Jan Lindholm (MP)
            </item>
            <item xml:id="i-AHZxSqYEX6fJDYeunZuzSG" who="i-FfCiJc8kVZcwio9wsCvVkH">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
