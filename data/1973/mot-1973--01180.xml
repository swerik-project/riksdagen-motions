<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01180">
  <teiHeader>
    <fileDesc>
      <titleStmt>
        <title>om ett program för den fortsatta utbyggnaden av sjuk- och hälsovården,  m. m.</title>
        <author>av herr Hamrin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett program för den fortsatta utbyggnaden av sjuk- och hälsovården,  m. m.</title>
          <idno type="rdwebb">FW021180</idno>
          <rs type="number">1180</rs>
          <ref type="dokument_url_text">http://data.riksdagen.se/dokument/FW021180/text</ref>
          <ref type="dokument_url_html">http://data.riksdagen.se/dokument/FW021180</ref>
          <ref type="dokumentstatus_url_xml">http://data.riksdagen.se/dokumentstatus/FW021180</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Bx9fbNBh4ybH7H2kWavRdb</idno>
            <name>GABRIEL ROMANUS</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>ANDERS JONSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-N16CyWGXKPMH81skqLzWmr</idno>
            <name>BERNT EKINGE</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-NnnjpbjTFUH5mHJLVXoKZ1</idno>
            <name>BRITTA BERGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-ACVAPuDAAVNFDcYqCfRkK</idno>
            <name>ENKEL</name>
            <state type="partyAffiliation" ref="Q105112">
              <desc>fp</desc>
            </state>
          </person>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ANGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2S4gA6cXtQTsxeCgMzeEwb" type="signed"/>
        <correspContext corresp="i-2S4gA6cXtQTsxeCgMzeEwb">
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-Bx9fbNBh4ybH7H2kWavRdb"/>
          <note type="signatory" corresp="r-0"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-N16CyWGXKPMH81skqLzWmr"/>
          <note type="signatory" corresp="i-NnnjpbjTFUH5mHJLVXoKZ1"/>
          <note type="signatory" corresp="i-ACVAPuDAAVNFDcYqCfRkK"/>
          <note type="signatory" corresp="i-SSqaDPQScQwPiGYciJiS8W"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1180/mot_1973__1180-001.pdf"/>
      <fw xml:id="i-Pm3FQRaVCbpLT9ybFpur7z">
        Mot. 1973:1180 5
      </fw>
      <div xml:id="i-TPTWeyqrS9gCSydFDeJT39" type="motHeader">
        <div xml:id="i-CMUQyS6QHUDDZfgkAS5Rfz" type="motTitle"/>
        <div xml:id="i-2PgHoDHkshRnRpBhsk1bPn" type="motSubmissionInfo"/>
      </div>
      <div xml:id="i-7Vsc8bPBJxyR7BwHC1ujxu" type="motBody">
        <div xml:id="i-5n4SmbBMNGyY5JKy7NVXH4">
          <p xml:id="i-6Cx6xCAbRuxEcNpyp9SRd3">
            Nr 1180
          </p>
          <p xml:id="i-D7efHFcHAB7djLYQsbCzPv">
            av herr Hamrin m. fl. om ett program för den fortsatta utbyggnaden
            av sjuk- och hälsovården,
          </p>
          <p xml:id="i-RsQabqwBHLJz87eWLej55p">
            m.m.
          </p>
          <p xml:id="i-9yQsTHBuMudoB3c1Wq7p9g">
            Sjukvårdsresursernas utveckling
          </p>
          <p xml:id="i-Pq7shdmkofnFaPoAGhnrXu">
            Sjukvårdens omfattning har ökat i vad gäller såväl tillgången
            på vårdplatser och personal som antal patienter. Under hela 1960-talet
            var utbyggnadstakten mycket hög — väsentligt högre än inom andra
            samhällssektorer. Under senare år har i genomsnitt drygt 1 000
            vårdplat- ser tillkommit per år. Ökningen ligger framför allt
            inom långtidsvården och den psykiatriska vården. Trots den utbyggnad
            som ägt rum kvarstår många problem inom den samlade hälso- och
            sjukvården. I samband med ökningen av antalet vårdplatser har
            också skett en ökning av antalet läkartjänster. Sverige har dock
            alltjämt jämfört med andra västländer låg läkartäthet. Dessutom
            råder speciella bristsituationer inom vissa läkarkategorier, t.ex.
            psykiatrin. Ett stort antal av de fastställda läkartjänsterna
            är också för närvarande vakanta. Av totalt cirka 8300 läkartjänster
            var under 1972 ca 19000 genomsnittligt obesatta, medan ca 850
            uppehölls av medicine kandidater eller andra personer utan svensk
            läkarlegitimation. Genom reformering av läkarutbildningen kommer
            tillgången på utbildade läkare nu att öka. Men först i mitten
            eller slutet av 1970-talet kan vi räkna med balans beträffande
            tillgång och efterfrågan på läkare. Det är emellertid osäkert
            om huvudmännen kommer att kunna anställa alla nyutbildade läkare.
            Under 1960-talet och början på 1970-talet har det framför allt
            varit de personella resurserna som utgjort den dimensio- nerande
            faktorn när det gällt utbyggnaden av vårdområdet. Man kan dock
            nu vänta sig att utvecklingen inom vårdsektorn under mitten och
            slutet av 1970-talet samt början av 1980-talet till stor del kommer
            att bestämmas av de ekonomiska resurserna. Kostnaderna för sjukvården
            har sedan andra världskriget stigit i alla länder. Det gäller
            både absolut och i procent av nationalinkomsten. I relation till
            utgifterna för andra varor och tjänster har således sjukvården
            blivit dyrare. Olika länder använder mellan 3 och 8 procent av
            sin nationalinkomst på hälsovård. För Sveriges del steg denna
            andel under 1960-talet från 3,8 till 6,8. Under tjugoårsperioden
            1950—1970 skedde en dryg tiodubbling av de totala sjukvårdskostnaderna.
            Dessa steg från 720 milj. kr. per år 1950 till 9 000 milj. kr.
            år 1970. Fr. o. m. 1970/71 har denna utveckling brutits, och ökningstakten
            är f. n. väsentligt lägre än under 1960-talet, framför allt beroende
            på att många landsting slagit i skattetaket.
          </p>
          <pb facs="riksdagen-motions-pdf/data/1973/mot_1973__1180/mot_1973__1180-002.pdf"/>
          <fw xml:id="i-U8ptFWeMUcE53jNTrp3Bg9">
            Mot. 1973:1180 6
          </fw>
          <p xml:id="i-QWJdwJjAaFmvN2nYvHHtyB">
            De stegrade sjukvårdskostnaderna beror på den medicinska vetenskap-
            ens ökade möjligheter men också på ökat utnyttjande från befolkningens
            sida av sjukvård i förening med högre utbildningsnivå, förbättrade
            kommunikationer och större förväntningar. Av särskild betydelse
            för efterfrågan på sjukvård är alltmer betydande förskjutningar
            mot äldre åldersgrupper i befolkningens sammansättning. Under
            1970-talet beräknas antalet ålderspensionärer öka med ca 200 000
            personer. I de arbetsföra åldrarna kommer befolkningsökningen
            att inskränka sig till ca 50 000 personer. Härtill kommer eventuell
            invand- ring. Ökningen av invånarantalet i de högre åldrarna kommer
            att leda till en ökning av efterfrågan på sjukvård. Under de senaste
            åren har väntetiderna inom den öppna sjukvården ökat. Särskilt
            allvarliga är problemen vid ögonklinikerna med i genom- snitt
            116 dagars väntetid, vid de medicinska klinikerna med i genomsnitt
            81 dagars väntetid och vid de psykiatriska klinikerna med i genomsnitt
            69 dagars väntetid. Tidigare har man i allmänhet utgått från att
            den ökade satsningen på öppenvården och den ökade utbildningen
            av läkare skulle bidra till att eliminera eller i varje fall minska
            de långa väntetiderna. Så har uppenbarligen ännu inte skett. Situationen
            förvärras ytterligare av att man i många fall kräver remiss för
            att alls få beställa tid inom kliniksjukvården, och på vissa håll,
            t. ex. inom några ögonkliniker, är väntetiderna nu så långa att
            man över huvud taget inte tar emot tidsbeställningar. De långa
            och ständigt ökade väntetiderna medför alltså stora sociala, ekonomiska
            och mänskliga problem. Många människor kommer i dag under behandling
            för sent. Dödligheten (vid t.ex. galloperationer) är högre än
            vad den skulle ha varit utan de långa väntetiderna. Väntetiderna
            minskar också möjligheterna att organisera en rationell, förebyggande
            vård som t. ex. de gynekologiska hälsokontroller- na. Det är uppenbart
            att organisationen av den nuvarande sjukvården i flera avseenden
            bidrar till att försvåra för den enskilde att få en relevant vård.
            Det gäller både möjlighet att alls komma i kontakt med sjukvården
            och möjlighet att därefter något så när snabbt komma under behandling.
            I genomsnitt var under år 1971 15 procent av det totala antalet
            vårdplatser vid landets sjukvårdsinrättningar inte utnyttjade.
            Detta berodde på patientbrist, personalbrist, ombyggnad av lokaler,
            semester- stängning, tid för in- och utskrivning m. m. Den lägsta
            utnyttjandegraden visade ögonklinikerna, de gynekologiska avdelningarna,
            barnklinikerna samt öron-, näs- och halsklinikerna. Betydande
            säsongmässiga variationer föreligger. I löpande priser har personalkostnaderna
            per tjänst ökat i genomsnitt med nära 13 procent per år under
            1960-talet. En orsak till ökningen är förskjutningen mot mer kvalificerade
            personalgrupper. En annan orsak är en välbehövlig satsning i lönerörelsen
            på kvinnliga låglönegrupper. Samtidigt har personaltätheten minskat.
            Räknat per vårdplats har personalen ökat med fyra procent om året,
            räknat per intagen patient med tre procent om året. Samtidigt
            medför den ökande andelen åldringar
          </p>
          <pb facs="riksdagen-motions-pdf/data/1973/mot_1973__1180/mot_1973__1180-003.pdf"/>
          <fw xml:id="i-UqEg1Kt54nJgHDsTKcQHHa">
            Mot. 1973:1180 7
          </fw>
          <p xml:id="i-TuCacidVDYfm9pNqXy2aGv">
            att sjukhusen får ta hand om allt fler tungskötta och vårdkrävande
            patienter. Personalens arbete blir tyngre och slitsammare. Mer
            tid går åt för den rent fysiska skötseln och mindre tid blir över
            för att försöka ge vården ett emotionellt innehåll. Den gamle
            familjeläkaren har försvunnit och ersätts alltmer av en mängd
            specialister. Detta för med sig problem som inte fanns förut.
            Det är ofta svårt för läkaren och patienten att upprätta en god
            kontakt under ett kort besök. Ett typfall: ängslig moder uppsöker
            en klinik för att hennes baby har haft en svår hosta. Läkaren
            börjar, utan att hälsa, ställa sakliga frågor och undersöker babyn.
            Han finner felet och skriver, utan förklaringar, ut ett recept
            och ber modern återkomma. Modern, som är djupt besviken över att
            läkaren inte ägnat hennes oro någon uppmärk- samhet och som inte
            förstår hur medicinen kan hjälpa patienten, följer ordinationen
            dåligt och återvänder inte. Läkaren i sin tur avskriver patienten
            som icke samarbetsvillig. En forskargrupp i Los Angeles har studerat
            problem av det här slaget på ett barnsjukhus. Man menar att om
            läkaren inte kan kommunicera med patienten har hans skicklighet
            i övrigt ringa värde, Inom vårdsektorn måste rationalitet innebära
            att arbetstiden så långt det någonsin är möjligt koncentreras
            på omvårdnad av patienterna. Man bör i görligaste mån undvika
            personalbesparingar som går ut över patienterna. De organisationsförändringar
            som genomförts, med t. ex. rotationssystem för läkare inom den
            öppna vården, får i stor utsträckning negativa effekter på kontakten
            mellan patient och vårdare. Den så viktiga kontinuiteten i vården
            bryts genom att patienten oftast får olika läkare vid varje besök.
            Någon fast och långvarig relation mellan patient och läkare kan
            inte upprättas, vilket bl. a. starkt försvårar en helhetsyn på
            en patients situation. Det är starkt önskvärt, att vårdorganisationen
            kan fungera så att en god patientkontakt befrämjas. Resultatet
            blir annars en svårberäknelig men avsevärd samhällsekonomisk kostnadsfördyring
            och kvalitetsförsämring. I detta syfte vore det av betydande värde
            om t. ex. socialstyrelsen kunde utarbeta organisatoriska modeller
            som medger upprätthållande av kontinuerlig kontakt. Vid få tillfällen
            har en människa större behov av mänsklig kontakt än då hon befinner
            sig under vård. Det är viktigt att personalen kan ägna ökad tid
            åt samtal och kontakt med patienterna. De risker som finns för
            att den enskilde patientens identitet och behov tappas ur sikte
            måste motverkas med en rad åtgärder. Större öppenhet bör också
            kunna visas mot patienter och anhöriga vad beträffar de vårdades
            hälsotillstånd. Stor varlighet erfordras dock. Detta kräver att
            personalen får ökad utbildning i ”patientkontakt” och mer tid
            för att skapa sig en bild av patientens mottaglighet för information.
            Allt fler människor genomlever sin sista tid på vårdinrättningar.
            Betydligt större uppmärksamhet måste i personalut- bildningen
            ägnas de rent mänskliga problem och behov som uppkommer i denna
            mycket speciella situation. Utbildningen bör bl.a. lämna en orientering
            i livsåskådningsfrågor och andlig vård.
          </p>
          <pb facs="riksdagen-motions-pdf/data/1973/mot_1973__1180/mot_1973__1180-004.pdf"/>
          <fw xml:id="i-C2oECJxKwgMzTRQ6gVcTWw">
            Mot. 1973:1180 8
          </fw>
          <p xml:id="i-NiXeN9mhPLs3NDMba3wknn">
            Vidareutbildning av sjuksköterskor
          </p>
          <p xml:id="i-MUZGKkSYsGFcSFnKMciQsM">
            Omstruktureringen inom sjukvården ställer större krav på sjuksköter-
            skorna i fråga om ansvar för arbetsledning och självständigt ställnings-
            tagande. På en intensivvårdsavdelning blir arbetsuppgifterna alltför
            påfrestande om tillräcklig utbildning inte finns för arbetsuppgifterna.
            Riskerna för felbehandling ökar om personalen är uttröttad och
            otillräckligt utbildad. Dessa pressade arbetsförhållanden leder
            också till mycket snabb personalomsättning. Svensk sjuksköterskeförening
            har vid upprepade tillfällen påtalat de ohållbara arbetsförhållanden
            som råder inom intensivvården. Socialstyrelsen har också i skrivelse
            till skolöver- styrelsen för ett par år sedan framhållit angelägenheterna
            av att en översyn sker av vidareutbildningens dimensionering.
            Bristen på vidareut- bildade sjuksköterskor inom bl. a. operations-,
            anestesi- och intensiv- vårdsområdena har sedan dess ytterligare
            förvärrats. En bättre anpassning av utbildningskapaciteten till
            behovet är nödvändig.
          </p>
          <p xml:id="i-4uT7WynBUEWBTS66QnDqaG">
            Patienternas rättstrygghet
          </p>
          <p xml:id="i-TF8DMv6MtFkhyLHhdxTPRY">
            Det är också angeläget att patienternas rättstrygghet ökas, Den
            som anser sig ha blivit felbehandlad kan vända sig till medicinalväsendets
            ansvarsnämnd. Denna arbetar emellertid långsamt. Om patienten
            inte är nöjd med nämndens beslut har han ingen klagorätt. Formellt
            prövar nämnden inte skadeståndskrav. I domstolen ligger bevisbördan
            på den felbehandlade patienten. Frågor om skadestånd i sådana
            ärenden har berörts i samband med 1972 års riksdagsbehandling
            av skadeståndslagen. En del punkter är emellertid fortfarande
            oklara. För att stärka patientens rättssäkerhet bör dessutom införande
            av patientombudsman och regio- nala vårdombudsmän övervägas. Tillämpningen
            av det nya rättshjälpssy- stemet får visa om bestämmelserna medger
            tillfredsställande rättshjälp för patienter.
          </p>
          <p xml:id="i-RA61fwtMPskER6ZVTuWZh7">
            Sjukvårdens riksplan
          </p>
          <p xml:id="i-KWCXwGKYHJwA3RG77DdoZA">
            En genomgripande diskussion krävs nu om vårdens framtida utbygg-
            nad. Vi måste få svar på frågan hur stora resurser vi under 1970-talet
            kan anslå till vård och på vilka områden. Svaret måste ytterst
            ges av riksdagen. Riktlinjerna för prioritering och utbildning
            liksom färsäkrings- systemets och vårdlagstiftningens framtida
            utformning måste fastställas generellt. Det är hög tid att erkänna
            att 1960-talets optimistiska sjukvårdsproduktion till stor del
            var föga genomtänkt, att man någon- stans satsat fel och att det
            fordras en nyorientering. Ett program för hälso- och sjukvården
            bör utarbetas. För detta krävs undersökningar om nuvarande bristområden,
            under- sökningar och uppskattningar av det framtida vårdbehovet,
            personalbud- geter och kostnadsberäkningar. Alternativa ambitionsnivåer
            bör presente- ras, remissbehandlas och därefter ligga till grund
            för demokratiska beslut.
          </p>
          <pb facs="riksdagen-motions-pdf/data/1973/mot_1973__1180/mot_1973__1180-005.pdf"/>
          <fw xml:id="i-6Sa12pf4Nnjq37JCPLmvmE">
            Mot. 1973:1180 9
          </fw>
          <p xml:id="i-25KvBQrnMwGdbvK9LzozWA">
            Endast härigenom kan vi klara de ytterligt svåra prioriteringsfrågorna.
            Med tanke på de betydande investeringar som modernt sjukhusbyg-
            gande innebär är det angeläget att dessa frågor snarast blir föremål
            för mera ingående överväganden. Vi vill i detta sammanhang erinra
            om att vi sedan åtskilliga år tillbaka framhållit att SPRI och
            tidigare SJURA bör få i uppgift att utforma ett modellsjukhus
            till gagn för framtida sjukhusbyg- gande. En generellt fastställd
            långtidsplan för vårdområdet bör ligga till grund för huvudmännens
            egna planer. Med en central planering skulle en bättre fördelning
            av vårdresurserna kunna komma till stånd. Flaskhalsar i utbildningen
            skulle undvikas. En ökad kontroll skapas över den fortsatta kostnadsutvecklingen.
            Programarbetet bör då det gäller de övergripande planerings- och
            prioriteringsfrågorna ledas av en parlamentariskt sammansatt kommitté
            jämte representanter för huvudmännen. Detta är en bättre lösning
            än den nuvarande där statsmakterna framlägger vissa intentioner
            för att i någon mån styra utvecklingen. En parlamentarisk beredning
            av vårdutvecklingen är enligt vår mening att föredra framför en
            behandling av centrala planeringsfrågor endast inom socialdepartementet,
            socialstyrelsen och SPRI. Det arbete som har bedrivits av främst
            socialdepartementets sjukvårdsdelegation bör kunna ge ett betydelsefullt
            underlag för politisk beredning och beslutsfattande på detta område.
          </p>
          <p xml:id="i-8Z3z8WaqbVgbyrKZSpEax5">
            Sjukvårdspolitiska mål och metoder
          </p>
          <p xml:id="i-FqRTBFRUsSWnzFCv9jdWsg">
            Låt oss peka på några viktiga målsättningar inom ramen för ett
            samlat program för den fortsatta utbyggnaden av hälso- och sjukvård.
            Hela vårdområdet måste ses som en enhet vid planering och en bättre
            samordning skapas mellan olika sektorer. Den slutna sjukvården
            måste få möjlighet att ta hand om de allvarligt sjuka. Det är
            orimligt att folk dör i sjukvårdsköer efter månader av väntan
            på behandling. Resurserna är begränsade. Hur stora resurser som
            skall anslås totalt för vård och till vilka sektorer måste bli
            föremål för politiska beslut. Vi måste se till att de skilda vårdbehoven
            tillgodoses på ändamålsenligt sätt. För att sådana bedömningar
            skall vara möjliga krävs bättre underlag i form av kartläggningar
            av nuvarande bristområden och förebyggande insatsers värde. Det
            vanliga mönstret när någon sektors utgiftsökning går snabbare
            än nationalinkomstökningen brukar vara att ökningstakten så småningom
            avtar, så att utgiftskurvan efter hand planar av. Detta synes
            nu ha inträffat för sjukvårdskostnadernas del. Fortfarande föreligger
            emellertid en betydande diskrepans mellan resurser och efterfrågan.
            I den mån man kan säga att det inte finns en biologisk livsgräns
            är konsumtionsbehoven helt öppna och omätbara. Genom stora insatser
            av vård och tekniska hjälpmedel kan ett flämtande liv upprätthållas
            utöver en gräns där medvetande om och kommunikation med omvärlden
            har upphört. Om inte alla medicinska möjligheter kan ställas till
            alla
          </p>
          <pb facs="riksdagen-motions-pdf/data/1973/mot_1973__1180/mot_1973__1180-006.pdf"/>
          <fw xml:id="i-Krm6gvPP7QXTWowokHvErc">
            Mot. 1973:1180 10
          </fw>
          <p xml:id="i-8KDfo4zWyDWPR3NxdsArFy">
            behövandes förfogande måste utnyttjandet av sjukvårdsresurserna
            styras av bestämda värderingar. Riksdagen måste ta ansvar för
            den samlade sjukvårdssituationen i landet och försäkra sig om
            att en prioritering kommer till stånd på politiska grunder. Vi
            har alltför länge förbisett nödvändigheten av en offentlig debatt
            om sjukvårdens målsättning. Sjukvårdsorganisationen har länge
            i stort fått styra resursernas storlek och fördelning. Om vi kan
            åstadkomma en mera rationell användning av resurserna och en mera
            effektiv organisation bör det fortfarande finnas utrymme för en
            betydande standardhöjning inom sjukvården. Inom totalt givna ekonomiska
            ramar kan det vara möjligt att rädda fler människoliv genom en
            omfördelning av resurser inom sjukvården. I sjukvårdspolitisk
            mening finns sannolikt de största vinsterna inom den förebyggande
            vården. Flertalet njursjukdomar beror t.ex. på misskötta urinvägsinfektioner.
            Psykisk ohälsa skulle kunna förebyggas genom förebyggande åtgärder
            i vid bemärkelse. Även om en stor resursinsats bara ger marginella
            vinster i form av uppskjutna sjukdomsfall är det väl använda pengar.
            I andra hand bör sjukvårdens insatser anslutas till en aktiv terapi
            inom långtidssjukvården och psykiatrin. En sjukvårds- politik
            som lägger huvudvikten vid hälsovård och vardagssjukvård innebär
            en principiell avvikelse mot tidigare varianter. Inte desto mindre
            torde den grundläggande kontakten med sjukvårdsorganisationen
            ha större betydelse för människor i allmänhet än den exklusiva
            terapin vid de stora sjukhusen. Sjukvård är inget tacksamt objekt
            för politisk styrning. Det är lätt att bli missförstådd. Frågorna
            är ofta tekniskt komplicerade, och politikerna måste i stor utsträckning
            lita på sina experter med en stark kollegial sammanhållning och
            egna intressen i de olika lösningarna. På sikt är det emellertid
            omöjligt att skjuta dessa problem ifrån sig. Även om hälsa, mindre
            lidande och längre liv kan åstadkommas, om sjukvården får större
            resurser, är det inte heller säkert att just sjukvården bör ges
            dessa resurser. Hänsyn måste tas till om samma resultat kan nås
            effektivare på andra sätt. Man kan t. ex. välja mellan att satsa
            ett givet belopp på utbyggnad av vägnätet eller på sjukhusens
            olycksfallsmottag- ningar. Dessutom måste hänsyn tas till att
            människorna har andra mål än bättre hälsa. Många exempel skulle
            kunna anföras på att olyckor och sjukdomar kan förebyggas eller
            motverkas. För att resurserna skall få en ökad och riktig fördelning
            mellan olika användningsområden bör enligt den ekonomiska teorin
            alla de kostnader som sammanhänger med en viss verksamhet belasta
            denna. Tillämpat på sjukvårdspolitiken skulle denna regel innebära
            att de områden eller verksamhetsgrenar som vållar olyckor eller
            sjukdomar skulle belastas med de aktuella vårdkostnaderna. Detta
            skulle vara motiverat i första hand med hänsyn till de förebyggande
            åtgärder som därigenom skulle kunna vidtas. Tanken är alltså att
            den högre kostnadsbelastningen skulle utlösa förändringar — bättre
            skydds- åtgärder, mindre efterfrågan på sådant som har höga olycksfallsrisker,
            etc.
          </p>
          <pb facs="riksdagen-motions-pdf/data/1973/mot_1973__1180/mot_1973__1180-007.pdf"/>
          <fw xml:id="i-A6oKbR8HsKuJtdXdvTQr6F">
            Mot. 1973:1180 11
          </fw>
          <p xml:id="i-RKFWQ9CJs5tqtx3n8AmUqu">
            Sjukvårdsavgifterna
          </p>
          <p xml:id="i-EShGBHrmkPFZpLRBgPcEcr">
            Det är ett samhällsintresse att de sjuka erhåller sin vård i
            den form som för samhället som helhet är billigast utan eftersättande
            av vårdens kvalitet. För att patienterna skall välja eller positivt
            medverka till att inordnas i den vårdform som innebär lägsta effektiva
            omhändertagande- nivå, måste denna vårdform erbjuda fördelar för
            patienten såsom låg kostnad och korta väntetider. Man kan således
            inte bortse från kostnaderna för patienten som ett styrinstrument.
            Tidigare har emellertid den minst personalkrävande vårdformen
            — öppen vård — medfört de högsta kostnaderna för patienterna.
            Sjukronorsreformen var avsedd som ett led i strävandena att vända
            denna tendens. Öppenvårdsavgiften har nu som bekant höjts till
            tolv kronor. Samtidigt höjdes avgiften för sjukhusvård. En undersökning
            inom Läkarförbundet försommaren 1970 visar en ökning av sjukvårdsefterfrågan
            uttryckt i längre väntelistor och ökad belastning på jourmottagningarna
            efter sjukronorsreformens genom- förande. Om jämviktsprisbildning
            skulle användas inom sjukvården fick priser- na höjas avsevärt,
            varigenom åtskilliga, vid given inkomstfördelning, skulle ställas
            utanför sjukvården. Hur priserna påverkar efterfrågan är emellertid
            otillfredsställande utrett. Det är möjligt att även tolv kronor
            är för hög avgift för att de mest trängande sjukvårdsbehoven skall
            göra sig gällande, Samtidigt är den tillräckligt låg för att inte
            ha någon generellt återhållande effekt. Sjukvårdsavgiften kombineras
            med en väntetid av varierande längd. Det är rimligt att tänka
            sig att även denna väntetid har en styrande effekt på efterfrågan.
            Utbudet i sin tur bestäms i stället av hur stora skattemedel som
            de anslagsgivande myndigheterna vill satsa på sjukvår- den, Det
            motsvarar inte efterfrågan: folk får i många fall inte vård så
            fort och bra som de skulle önska sig. Tilldelningen av sjukvårdsresurserna
            i de enskilda fallen har emellertid politiker och ansvariga myndigheter
            i stort sett ryggat för. Läkarna som kår och individuellt har
            tagit på sig ett ansvar som inte politikerna har velat ta. Man
            bör undersöka vilken verkan patienternas avgifter har på sjukvårdsefterfrågan.
            Bland frågeställningar av denna typ som diskuterats under senare
            år vill vi förutom sjukronors- reformen erinra om femtonkronorsreformen
            för läkemedel och karens- dagarnas slopande i sjukförsäkringen.
            En sådan undersökning bör genomföras av den parlamentariska utredning
            vi föreslår. Utredningen bör beakta de resultat som sjukvårdskostnadsutredningen
            kommer att presentera.
          </p>
          <p xml:id="i-AM791iyqvswCdPBuR1qLgW">
            Kraftigare satsning på förebyggande hälsovård i vid mening
          </p>
          <p xml:id="i-A9ohEHwfvKxX1Mw45fbZSb">
            För att det framtida vårdbehovet skall kunna nedbringas är en
            målmedveten satsning på förebyggande vård nödvändig. Vårdbehov
            betingade av brister i miljö och felaktigt levnadssätt måste i
            görligaste mån undanröjas. Det kräver generella insatser inom
            miljöpolitiken, trafikplaneringen, boendeplaneringen m.fl. områden.
            Arbetsplatsmil-
          </p>
          <pb facs="riksdagen-motions-pdf/data/1973/mot_1973__1180/mot_1973__1180-008.pdf"/>
          <fw xml:id="i-CkJi2mSd2qM6BmYANdwumu">
            Mot. 1973:1180 12
          </fw>
          <p xml:id="i-WmpPxShkHBZGXJDSfLGR6y">
            jöerna måste saneras genom bl. a. ökade satsningar på företagshälsovård.
            Verkningsfulla insatser i fråga om tobak, alkohol och narkotika
            är av utomordentlig betydelse för folkhälsan. Av central betydelse
            är vidare att stödet till idrotts- och motionsverk- samhet byggs
            ut. Den försöksverksamhet med friskvårdsplan som bedrivits i bl.a.
            Värmlands län bör följas upp över hela landet. Motionsanläggningar
            i kombination med omfattande motionspropaganda och träningsråd
            bör kunna ha en betydande inverkan på människornas allmänna hälsotillstånd.
            Framför allt bör förekomsten av hjärt- och kärlsjukdomar, som
            nu utgör den största sjukdomsgruppen, kunna minska genom ökad
            motion. Socialstyrelsen har för budgetåret 1973/74 anmält ett
            medelsbehov för hälsovårdsupplysning på 9,3 milj. kr. Styrelsen
            framhåller liksom i fjol att åtgärder för att förbättra allmänhetens
            kost- och motionsvanor samt för att begränsa konsumtionen av beroendeframkallande
            medel är särskilt angelägna. Regeringen föreslår att anslaget
            höjs med 800 000 kr. från 3,8 milj. kr. till 4,6 milj. kr. Av
            höjningen beräknas 400 000 kr. användas för det angelägna ändamålet
            preventivmedelsupplysning och andra abortföre- byggande åtgärder.
            Återstående 400 000 täcker i stort sett automatiska kostnadsstegringar.
            Det finns således inget utrymme för någon mer väsentlig utökning
            av verksamheten på något delområde utöver den ovan nämnda preventivrådgivningen.
            I flera år har riksdagen understrukit det angelägna i en ökad
            satsning på information och andra åtgärder för att minska tobakrökningen.
            Den utgör ett av våra allvarligaste hälsoproblem, Den utredning
            inom socialstyrelsen, som vidtagits efter riksdagens beslut, kommer
            enligt vad socialministern meddelat att framlägga sitt resultat
            i början av år 1973. Det är därför angeläget att utrymme beredes
            i nästa års budget för en ökad satsning på detta område. Utan
            kännedom om utredningens förslag är det givetvis vanskligt att
            närmare ange erforderligt belopp. Att de nödvändiga kostnaderna
            inte ryms inom statsverkspropositionens förslag är dock som ovan
            visats uppenbart. Vi föreslår därför tills vidare att anslaget
            räknas upp med 200 000 kr. utöver Kungl. Maj:ts förslag. Denna
            summa motsvarar ungefär skillnaden mellan vad som äskats av Nationalföreningen
            för upplysning om tobakens skadeverkningar under senare år och
            det statsbidrag som beviljats organisationen. En summa av denna
            storlek torde i varje fall behövas, även om den inte i sin helhet
            kan användas i form av anslag till NTS. Om så visar sig behövligt
            bör Kungl. Maj:t begära ytterligare anslag på tilläggsstat, så
            att den brett upplagda kampanj mot tobaksskadorna som riksdagen
            länge begärt snabbt skall kunna sättas i gång. En effektiv förebyggande
            vård kräver också en förbättrad allmän hälsokontroll. Riktade
            hälsokontroller med uppgift att tidigt upptäcka och avhjälpa sjukdomstillstånd
            bör genomföras. Mest angeläget är då undersökningar av sådana
            grupper som efter medicinsk bedömning anses
          </p>
          <pb facs="riksdagen-motions-pdf/data/1973/mot_1973__1180/mot_1973__1180-009.pdf"/>
          <fw xml:id="i-K4gSmDNSvw4YPDYngRqav5">
            Mot. 1973:1180 13
          </fw>
          <p xml:id="i-UeRmjnJYatXhrtCFKjEWc8">
            vara särskilt utsatta för risk. Det är troligt att de flesta
            politiker är inställda på att prioritera alla former av förebyggande
            hälsovård. Vi menar emellertid att satsningarna skall vara av
            sådan omfattning att de på sikt kan medföra en radikal besparing
            inom sjukvården förutom ett ökat mänskligt välbefinnande. Vi föreslår
            därför att särskilda projektgrupper tillsättes för att utarbeta
            långsiktiga planer för att nå dessa stora både mänskliga och samhällseko-
            nomiska vinster. Projekten skall avse rekreations- och motionsidrotten,
            kostfrågor, förebyggande insatser beträffande narkotika, alkohol
            och tobak. I dessa projektgrupper bör ingå representanter för
            regeringen, riksdagen, socialstyrelsen, landstingen, primärkommunerna,
            arbetsgivarna och de anställdas organisationer samt berörda ideella
            föreningar och ungdomsorganisationer. De bör snabbt arbeta med
            att få fram konkreta förslag. Det är nödvändigt att kampanjerna
            läggs upp så att de kan engagera så många organisationer som möjligt
            för att få starkaste möjliga förankring.
          </p>
          <p xml:id="i-Kf9GHomQRAWMsyVbHVEgKk">
            Fortsatt utbyggnad av den öppna vården
          </p>
          <p xml:id="i-59dMspF3iCgBzfjYx4c1Rt">
            Härigenom kan trycket på den kostnadskrävande slutna sjukvården
            minskas. I fråga om de delar av vården där detta är möjligt bör
            en långtgående decentralisering eftersträvas. Vården kan delas
            upp i olika nivåer. För hälsovård och ”vardagssjukvård” måste
            den samordnade bassjukvården svara. Den första och naturliga kontakten
            med vårdappara- ten bör bestå i besök hos en allmänläkare i ett
            jourdistrikt eller på en flerläkarcentral. Så stor del av vården
            som möjligt bör förläggas till denna nivå. Härigenom uppnås såväl
            samhällsekonomiska som servicemässiga vinster. ”Närsjukvården”
            bör prioriteras. Specialiserad vård är det ofta nödvändigt att
            förlägga till olika former av lasarett, dit resurserna för sådan
            vård kan koncentreras. Läkarhus och privatpraktiserande läkare
            i övrigt erbjuder väsentliga komplement till sjukhusens öppna
            vård. Privatläkare tar för närvarande hand om ungefär en fjärdedel
            av alla läkarbesök varje år. I Stockholm är andelen den dubbla.
            Företagna undersökningar tycks visa att läkarhusen har ungefär
            samma sociala rekrytering som inom motsvarande delar av den allmänna
            sjukvården. Samhället bör i görligaste mån medverka till att upprätthålla
            de möjligheter som finns till fritt läkarval. I detta syfte behövs
            en uppräkning av ersättningsbeloppen.
          </p>
          <pb facs="riksdagen-motions-pdf/data/1973/mot_1973__1180/mot_1973__1180-010.pdf"/>
          <fw xml:id="i-FzbKj7UwqDAJmM9E8ornGc">
            Mot. 1973:1180 14
          </fw>
          <p xml:id="i-XPZnmDzbrsAu7vd3pRGfwu">
            Med hänvisning till vad som ovan anförts hemställes A. att riksdagen
            hos Kungl. Maj:t begär
          </p>
          <p xml:id="i-CpzbVK4DWwQF4EHdKiGjzs">
            EF
          </p>
          <p xml:id="i-Fm6UosJQxL4erPQNzCr15Q">
            att en parlamentarisk utredning med representation för huvudmännen
            tillsättes med uppgift att framlägga ett pro- gram för den fortsatta
            utbyggnaden av hälso- och sjukvård och kostnadsfördelningen för
            denna i enlighet med vad som anges i motionen,
          </p>
          <p xml:id="i-NZt8FhLzooKyBGXUeHTYnU">
            . att särskilda projektgrupper tillsätts för att utarbeta långsik-
          </p>
          <p xml:id="i-EAwKPCfCjbdz1TqVft81VC">
            tiga planer inom den förebyggande hälsovården i enlighet med
            vad som anförs i motionen,
          </p>
          <p xml:id="i-MLwte9ZwHnpSuSaqBDnboB">
            . att förslag framläggs om höjning av försäkringskassans
          </p>
          <p xml:id="i-WHYKiFdvcNTNS94J7QcyBy">
            ersättning för vård hos privatläkare,
          </p>
          <p xml:id="i-Q1f1ajpUMBzgHmXvoJZsWT">
            . att organisatoriska modeller som medger upprätthållande av
          </p>
          <p xml:id="i-17hoMEmSzQ3H96gz4PRdoY">
            en bättre vårdkontinuitet utarbetas,
          </p>
          <p xml:id="i-Z9kUiJfHK5Qz9wsXLYjeX">
            . att riksdagen till Hälsovårdsupplysningen för budgetåret
          </p>
          <p xml:id="i-Pvos7aMKdzRTg7h9gGaurW">
            1973/74 beslutar anvisa ett reservationsanslag av 4 800 000 kr.,
            varvid höjningen med 200 000 i förhållande till Kungl. Maj:ts
            förslag särskilt avses för ökade insatser mot tobakens skadeverkningar.
          </p>
          <p xml:id="i-3E7zQLaAimh872mLnz9JPr" type="date">
            Stockholm den 26 januari 1973 MAC P. HAMRIN (fp)
          </p>
          <p xml:id="i-W4fmf43yh6wFunzJ6CXgnc">
            INGEMAR MUNDEBO (fp) BRITTA BERGSTRÖM (fp) BERNT EKINGE (fp)
            INGEGÄRD FRAENKEL (fp) GABRIEL ROMANUS (fp) RUNE ÅNGSTRÖM (fp)
            ANDERS JONSSON (fp) OLLE WESTBERG (fp) i Mora i Ljusdal
          </p>
        </div>
      </div>
    </body>
  </text>
</TEI>
