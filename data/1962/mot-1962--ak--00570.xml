<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00570">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__570/mot_1962__ak__570-001.pdf"/>
      <fw xml:id="i-Y4yn1YZ9s6d7sLzE6zhZoG">
        14 Motioner i Andra kammaren, nr 570 år 1962
      </fw>
      <div xml:id="i-2MMxnTdrtsKwMRjEZ1fDKC" type="motHeader">
        <div xml:id="i-Pq9UQejgKH5iHLC5vbbRdh" type="motTitle"/>
        <div xml:id="i-5E6DKDv8eSo6APTnVjXd92" type="motSubmissionInfo"/>
      </div>
      <div xml:id="i-ESQe9Ska12dti969MfiLDD" type="motBody">
        <div xml:id="i-HHADQ5dYajCPgP5K1f6Y3A">
          <p xml:id="i-AkUWDcqfuATvHeRKgTz2eD">
            Nr 570
          </p>
          <p xml:id="i-SYQHmSmzYB3pBknptX1Qry">
            Av herr Hedlund m. fl., i anledning av Kungl. Maj:ts framställ-
            ning om anslag till Särskilt stöd åt det mindre jord- bruket.
          </p>
          <p xml:id="i-3Y5in5qzAAcojTWReFTXq6">
            (Lika lydande med motion nr 496 i Första kammaren)
          </p>
          <p xml:id="i-MaBdxj32U7EDCBCVVqXKUQ">
            Nu gällande regler och bidragsskalor för stödet till det mindre
            jordbruket tillkom genom beslut av 1959 års riksdag. Avsikten
            var då att åstadkomma en förstärkning av stödet, och i den proposition,
            som låg till grund för riks- dagsbeslutet, angavs det totala medelsbehovet
            för budgetåret 1959/60 till 114 milj. kronor. Vid oförändrade
            bidragsregler skulle kostnaden för stödet enligt uppgift i propositionen
            ha uppgått till 107 milj. kronor. Av den beräk- nade ökningen
            på sju milj. kronor avsåg fem milj. en procentuell uppräk- ning
            av det extra mjölkpristillägget i norra Sverige.
          </p>
          <p xml:id="i-FKr9NLvdRSsB2TiBHfu1L5">
            Senare visade det sig emellertid att den totala kostnaden för
            stödet för budgetåret 1959/60 stannade vid 98 milj. kronor. Den
            kraftiga minskningen berodde inte på att stödbehovet blivit mindre
            utan på att reglerna skärpts och bidragsskalorna justerats ner.
            En sådan försämring av stödet var inte avsedd vid riksdagsbehandlingen
            år 1959. Såväl departementschefen som utskottet fann nämligen
            starka skäl tala för en viss utvidgning av stödet till den i inkomsthänseende
            sämst gynnade småbrukarkategorien. Här torde även böra påpekas
            att den parlamentariskt sammansatta utredningen om småbruksstöd,
            vars betänkande låg till grund för propositionen, enhälligt förordade
            ett småbrukarstöd, som då skulle dragit en årskostnad om 133 milj.
            kronor. Med hänsyn till den fortgående minskningen av antalet
            bruk- ningsenheter skulle kostnaden för det av utredningen föreslagna
            stödet nu uppgått till ca 115 milj. kronor. I årets statsverksproposition
            har avsatts ett förslagsanslag om 95 milj. kronor. Det kontanta
            stödet till den genomsnitt- lige småbrukaren är således nu ca
            20 procent lägre än vad utredningen om småbruksstöd ansåg skäligt
            trots den försämring av penningvärdet och där- med ökning av levnadskostnaderna
            som inträtt under de senaste åren. Vi har aldrig accepterat de
            regler och bidragsskalor för småbrukarstödet, som beslutades vid
            1959 års riksdag. Deklarations- och konsumtionsunder- sökningar
            visar att småbrukarnas inkomstnivå är mycket låg men också att
            spridningen i inkomsthänseende är stor inom gruppen. De småbrukare,
            som har möjligheter att ta arbete vid sidan om jordbruket, kan
            uppnå relativt goda inkomster, medan den grupp, som i huvudsak
            är hänvisad till vad
          </p>
          <pb facs="riksdagen-motions-pdf/data/1962/mot_1962__ak__570/mot_1962__ak__570-002.pdf"/>
          <fw xml:id="i-KbZdaxb8z6nGF8K92ea9cH">
            Motioner i Andra kammaren, nr 570 år 1962 15
          </fw>
          <p xml:id="i-8C2mMrdyb4XJZK4gvs8KKd">
            jordbruket kan ge, måste leva under mycket knappa ekonomiska
            förhållan- den. Det är i första hand för denna grupp som småbrukarstödet
            skall vara en hjälp. En belysning av småbrukarnas ekonomiska förhållanden
            ger en utred- ning rörande jordbrukarnas taxerade nettointäkter
            som verkställts av sta- tistiska centralbyrån. Av det siffermaterial
            från utredningen som redovisas i nedanstående tabell framgår att
            småbrukarna under perioden 1956—1959 inte kunnat öka sina inkomster.
            Inkomstnivån var dessutom från början så låg att standardsänkningen
            måste vara ytterst kännbar.
          </p>
          <p xml:id="i-AVf7WFd3TogCcA329LbTRB">
            Jordbrukets samtliga nettointäkter i kronor per brukningsenhet
            under åren 1956—1959
          </p>
          <p xml:id="i-R5mnFkeM7ak4QC2Y2n2evp">
            År Storleksgrupp 2—5 ha 5—10 ha 1956 6 707 8071 1957 6 903 8
            124 1958 6 857 8 021 1959 6 901 8 140
          </p>
          <p xml:id="i-NHjSikRSAmErF619m8CGaD">
            I en gemensam motion till 1961 års riksdag från de borgerliga
            partierna begärdes en förstärkning av stödet till det mindre jordbruket.
            Motionen blev emellertid avslagen med minsta tänkbara marginal.
            De motiveringar som då anfördes för en förbättring av småbrukarstödet
            äger alltjämt giltig- het. Den grupp som det här är fråga om har
            som ovan visats inte haft möj- ligheter att under senare år öka
            sina inkomster och följa med i den allmänna standardstegringen
            eller ens få kompensation för de ökade levnadskostna- derna. Genom
            den skärpning av bidragsreglerna som genomfördes år 1959 kom också
            många, som tidigare haft stöd och som fortfarande har behov därav,
            att bli utan bidrag. Ingen torde ha påstått att man genom den
            ifrågasatta förstärkningen av småbrukarstödet löser småbrukarnas
            inkomstproblem. Det kontanta stödet är ett komplement till den
            allmänna prispolitiken och till den drift- och strukturrationalisering
            som pågår inom jordbruket. Verkningarna härav är dock mer långsiktiga,
            vilket också är fallet med forsknings- och rådgivnings- arbetet.
            Insatserna inom dessa verksamhetsområden är inte desto mindre
            viktiga men får behandlas i andra sammanhang. Med hänsyn till
            småbrukargruppens ekonomiska situation anser vi att en omedelbar
            inkomstförstärkning är mycket angelägen. Praktiskt kan detta enklast
            åstadkommas genom en förbättring av nuvarande stödformer. Bidragsskalan
            för leveranstillägget är för närvarande mycket olämpligt utformad
            genom den alltför markerade toppen. Maximalt tillägg om 400 kro-
          </p>
          <pb facs="riksdagen-motions-pdf/data/1962/mot_1962__ak__570/mot_1962__ak__570-003.pdf"/>
          <fw xml:id="i-Ac9NUFAhWvnxcmbntCqTv3">
            16 Motioner i Andra kammaren, nr 570 år 1962
          </fw>
          <p xml:id="i-8CNzq2UDqBZLQjMBnhSasg">
            nor utgår till leverantörer som lämnat mellan 9 000 och 12000
            kg mjölk, medan småbruksutredningen föreslog att samma belopp
            skulle utgå vid leveranser upp till 15 000 kg. Det är ingen tvekan
            om att man genom en så utformad bidragsskala skulle förbättra
            stödet för dem som genom en rela- tivt intensiv mjölkproduktion
            söker få sin försörjning från jordbruket. Det är just den gruppen
            som saknar alternativ sysselsättning och som därför bäst behöver
            ett stöd. Som bidragsreglerna nu är utformade kommer en för- hållandevis
            stor andel av stödet att tillfalla de typiska stödjordbruken,
            där. brukaren har arbete vid sidan om jordbruket och produktionsintensiteten
            därför är lägre. Enligt vår mening är det därför starkt motiverat
            att ändra bidragsskalan för leveranstillägg och därvid utforma
            den i enlighet med småbruksutredningens förslag. Totalkostnaden
            härför torde kunna beräk- nas till ca 40 milj. kronor. Genom behovsprövningen
            kommer arealtillägget endast sådana småbru- kare till del som
            har ett speciellt behov av ekonomiskt stöd. Bidragsbeloppen är
            inte särskilt höga, men de grupper som det här är fråga om har
            så små kontantinkomster, att även ett tillskott på endast något
            hundratal kronor har stor betydelse. Samtidigt drabbar också en
            ökning av levnadskostna- derna mycket hårt. I andra sammanhang,
            exempelvis när det gäller folkpen- sionerna, söker man lämna kompensation
            för dylika kostnadsökningar. Så har inte skett med småbrukarstödet.
            Enligt nuvarande bidragsskala kan arealtillägg utgå med högst
            400 kro- nor. Den tidigare utnyttjade stödformen, producentbidraget,
            var under pe- rioden 1948—1953 maximerad till 480 kronor och senare
            till 380 kronor. Re- formen 1959 innebar sålunda en uppräkning
            av högsta bidragsbeloppet med 20 kronor. Småbruksutredningen föreslog
            en uppjustering till 500 kronor. Med hänsyn till penningvärdets
            försämring är en sådan förbättring av stö- det ännu mer motiverad
            i dagens läge. En källa till irritation har visat sig vara att
            den nedre arealgränsen satis till 2,1 hektar åker, eftersom man
            vid taxeringarna i vissa fall systematiskt utjämnat arealsiffrorna
            till hela och halva hektar. Gränsen bör därför sät- tas vid 2,0
            hektar. Vi föreslår sålunda att bidragsskalan för arealtillägg
            ges följande utform- ning:
          </p>
          <p xml:id="i-6sqW5BfLwGoMw1V6wdpdjD">
            Areal, ha Arealtillägg, kr. 2,0— 3,0 250 3,1— 4,0 375 4,1— 7,0
            200 7,1— 8,0 375
          </p>
          <p xml:id="i-U8a3uuGnUxecw3xfYb9awK">
            8,1—10,0 250
          </p>
          <pb facs="riksdagen-motions-pdf/data/1962/mot_1962__ak__570/mot_1962__ak__570-004.pdf"/>
          <fw xml:id="i-EMw6Y5MxQt1diYcCR8fuX4">
            Motioner i Andra kammaren, nr 570 år 1962 17
          </fw>
          <p xml:id="i-KbMczW8krjUmdeHFoaSTcA">
            Utredningen om småbruksstöd föreslog enhälligt att man vid bidragspröv-
            ningen ej skulle göra åtskillnad mellan äldre och nytillträdande
            jordbru- kare. Denna uppfattning har ett starkt stöd bland jordbrukets
            organisatio- ner. Häremot har hävdats att småbrukarstödet vore
            att uppfatta som ett övergångsstöd och att därför nytillträdande
            jordbrukare borde undantas. Enligt denna uppfattning skulle den
            av utredningen föreslagna ordningen verka dämpande på rationaliseringstakten
            och locka folk att betala ett högre pris för en brukningsenhet
            än som eljest skulle komma i fråga. Häremot må anföras följande.
            Arealtillägget utgör en mindre del av det totala småbrukarstödet
            och bör inte i rationaliseringssammanhang tillmätas större vikt
            än detta motiverar. Antalet nytillträdande i denna storleksgrupp
            torde per år uppgå till mellan 2 000 och 3 000. Det är realistiskt
            att räkna med att relativt fler av de ny- tillträdande har inkomster
            vid sidan om jordbruket än gruppens genomsnitt. Av de nytillträdande
            skulle därmed kanske ett tusental småbrukare genom sina inkomst-
            och förmögenhetsförhållanden vara berättigade att få arealtill-
            lägg. Av dessa kan redan nu de som exempelvis efterträder föräldrar
            få bi- drag. Frågan har sålunda ganska begränsade proportioner.
            Vi anser inte att en ändring av reglerna på denna punkt skulle
            påverka rationaliseringstak- ten och inte heller prisnivån på
            småbruk, eftersom köparen ju måste räkna med att bidragsreglerna
            kan ändras med relativt täta mellanrum så som hit- tills skett.
            Vi betraktar utformningen av bidragsreglerna som en rättvisefråga.
            Den nuvarande kategoriklyvningen framstår då såsom oformlig. Stöd
            bör utgå där ett behov föreligger, och det avgörs genom behovsprövningen.
            Att därut- över skilja ifrån vissa personer därför att de tillträtt
            sitt jordbruk efter en fastställd tidpunkt är från social synpunkt
            stötande. På anförda skäl före- slår vi att reglerna för arealtillägg
            ändras så att bidrag kan utgå till alla ny- tillträdande om förutsättningarna
            i övrigt är uppfyllda. Den faktiska kostnaden för 1960 års arealtillägg
            har enligt uppgift från lantbruksstyrelsen uppgått till 22,8 milj.
            kronor, vilket är ca 4 milj. kronor lägre än som ursprungligen
            beräknats. Utgående härifrån kan kostnaden för ett arealtillägg
            med den utformning som ovan föreslagits uppskattas till ca 27
            milj. kronor. Mjölkproduktionen utgör i norra Sverige den viktigaste
            produktionsgre- nen inom jordbruket. Växtodlingen domineras av
            fleråriga vallar, och denna gröda utnyttjas bäst av mjölkkorna.
            Ett särskilt stöd åt mjölkproduktionen verkar därför som ett allmänt
            stöd åt jordbruket. Genom det extra mjölk- pristillägget i norra
            Sverige har man även önskat ge ett sådant allmänt stöd och därmed
            kompensera jordbrukarna i denna del av landet för de högre produktionskostnaderna
            jämfört med andra delar av Sverige. De högre kost-
          </p>
          <pb facs="riksdagen-motions-pdf/data/1962/mot_1962__ak__570/mot_1962__ak__570-005.pdf"/>
          <fw xml:id="i-WNwD9TPnLca47t2kjTJ5CH">
            18 Motioner i Andra kammaren, nr 570 år 1962
          </fw>
          <p xml:id="i-JffipQnk4QUmAemDCtAVZC">
            naderna kan härledas från bl.a. lägre hektarskördar, dyrare frakter
            och större uppsamlingskostnader för produkterna, högre byggnadskostnader,
            större arbetsförbrukning på grund av sämre arrondering och bärgningsför-
            hållanden samt längre stallfodringsperiod. Det extra mjölkpristillägget
            har differentierats med hänsyn till de varie- rande produktionsförutsättningarna.
            I anledning härav har en indelning skett i fem olika produktionsområden.
            I områdena I och V är sålunda till- lägget 220 resp. 35 öre per
            kg mjölkfett motsvarande 7,7 och 1,2 öre per kg 3,5-procentig
            mjölk. Vi anser det rimligt att en viss uppräkning av bidrags-
            beloppen nu kommer till stånd. En justering av alla bidragsbelopp
            med samma procentsats ökar emellertid intervallerna mellan de
            olika områdena och ger område V ett mycket ringa tillskott. Möjligheter
            borde därför ska- pas att genomföra en differentierad höjning
            med hänsynstagande till be- hovet av ökat stöd i de olika områdena.
            I skilda sammanhang har också framkommit önskemål om justeringar
            av de nuvarande områdesgränserna. Det har dock inte varit möjligt
            att tillmötesgå dessa framställningar, då man inte haft några
            medel för att täcka kostnaderna. Vi anser det angeläget att dessa
            frågor nu kan tas upp till prövning. Med hänvisning till vad som
            här anförts föreslår vi, att det extra mjölk- pristillägget tillförs
            ett ytterligare belopp om fyra miljoner kronor, att an- vändas
            som förstärkning av nu utgående stöd. Det bör emellertid få ankom-
            ma på Kungl. Maj:t att på förslag av jordbruksnämnden och jordbrukets
            förhandlingsdelegation besluta angående fördelningen av sagda
            belopp mel- lan de olika områdena. Totalkostnaden för det extra
            mjölkpristillägget i norra Sverige kan härefter beräknas till
            ca 38 milj. kronor. Under åberopande av vad som anförts hemställes,
            att riksdagen vid behandlingen av anslaget till särskilt stöd
            åt det mindre jordbruket måtte dels godkänna de i propositionen
            framlagda förslagen med de ändringar och tillägg som ovan angivits
            i motionen, dels å riksstaten för budgetåret 1962/63 under nionde
            huvudtiteln till Särskilt stöd åt det mindre jordbruket an- visa
            ett förslagsanslag av 105 000 000 kronor, dels ock beakta vad
            i motionen i övrigt anförts.
          </p>
          <p xml:id="i-N2qQ867JU7YwXiHnAvbyz9" type="date">
            Stockholm den 26 januari 1962
          </p>
          <div xml:id="i-9ShpHaz2vDcvxasahnHsmL" type="signatureBlock">
            <list xml:id="i-SgyXWmfdRXMs1ZV6BjvXvv">
              <item xml:id="i-KgzQQQ4xXnGXcDN6C248Ke" who="unknown" type="signature">
                Gunnar Hedlund Bertil Ohlin Gunnar Heckscher
              </item>
            </list>
          </div>
          <p xml:id="i-HMhKwCMbkYf35GMhzYrXgG">
            Wald. Svensson Nils G. Hansson Rolf Eliasson
          </p>
        </div>
      </div>
    </body>
  </text>
</TEI>
