<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SfU-00341">
  <teiHeader>
    <fileDesc>
      <titleStmt>
        <title>Det kommunala vårdnadsbidraget</title>
        <author corresp="i-WJM6edqhGfBK1ijhNxfgoj">av Chatrine Pålsson Ahlgren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det kommunala vårdnadsbidraget</title>
          <idno type="rdwebb">GW02Sf341</idno>
          <rs type="number">Sf341</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GW02Sf341/text</ref>
          <ref type="dokument_url_html">http://data.riksdagen.se/dokument/GW02Sf341</ref>
          <ref type="dokumentstatus_url_xml">http://data.riksdagen.se/dokumentstatus/GW02Sf341</ref>
          <ref type="doc">http://data.riksdagen.se/fil/9FA99216-1470-4D8E-9E1E-4146BBE26769</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson Ahlgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-381GRSf1ssrbXcK9f98zCF" type="signed"/>
        <correspContext corresp="i-381GRSf1ssrbXcK9f98zCF">
          <note type="signatory" corresp="i-WJM6edqhGfBK1ijhNxfgoj"/>
        </correspContext>
        <correspAction type="numbering" xml:id="i-WRrvDXCnS7kjLz2bHQjCqg">
          <date when="2008-10-08"/>
        </correspAction>
        <correspAction type="submission" xml:id="i-SkXdSdHLVvZZhrbSG2nuGN">
          <date when="2008-10-07"/>
        </correspAction>
        <correspAction type="transfer" xml:id="i-WjtcWBKPshazbn3Vn8dJJu">
          <date when="2008-10-06"/>
        </correspAction>
        <correspAction type="assigned" xml:id="i-FYgJCcCuLwPNox3gc4HrkJ"/>
        <correspContext corresp="i-FYgJCcCuLwPNox3gc4HrkJ">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Lh4adAJfFv1Qfxxu39m3kA">
            Förslag till riksdagsbeslut
          </head>
          <p xml:id="i-RKZbYFYRBXwcEM1KFYtvcR">
            Riksdagen tillkännager för regeringen som sin mening vad som
            anförs i motionen om att regeringen bör låta utreda om kommunerna
            själva kan bestämma hur högt taket i vårdnadsbidraget ska vara.
          </p>
        </div>
        <div type="motContent">
          <head type="h1" xml:id="i-9khkkdPPF9XXdQQoJDfoAo">
            Motivering
          </head>
          <p xml:id="i-3y1kQPbkVqv1CmjcMqLWCd">
            Den 1 juli 2008 blev det möjligt för kommunerna att införa ett
            kommunalt vårdnadsbidrag. Med vårdnadsbidraget får föräldrarna
            möjlighet att välja en annan omsorgsform än de som idag är offentligt
            finansierade. Föräldrarna får själva en större möjlighet att skapa
            en vardag som är bra och fungerar för deras barn och familjen
            i stort. Även om många barn trivs och mår bra i förskola eller
            i familjedaghem så gäller det inte alla. Det finns barn som av
            olika skäl inte kan eller vill börja i förskolan. Det kan handla
            om barn som utvecklas sent eller som är extra infektionskänsliga.
            Genom vårdnadsbidraget kan dessa barn få möjlighet att vara hemma
            lite längre.
          </p>
          <p xml:id="i-Xn8zb6rMzaGiGc9QmbnbBz">
            Hittills har ett sjuttiotal kommuner redan fattat beslut om att
            införa ett vårdnadsbidrag, och i ytterligare 54 kommuner är ett
            beslut på gång. Mycket talar för att över hälften av landets kommuner
            inom ett år kommer att ha infört ett vårdnadsbidrag.
          </p>
          <p xml:id="i-CJV2VLLMfc2vxByyXV7fxR">
            Införandet av vårdnadsbidraget har mött starkt motstånd. Kritikerna
            har inte precis haft valfrihet eller anpassning till familjens
            egna behov som ledstjärna. Det har varit lite som Henry Ford sa
            om sina T-Fordar: Man får välja vilken färg man vill, bara man
            väljer svart. Det var den färg som Fordfabriken kunde erbjuda.
          </p>
          <p xml:id="i-J7TP97N3GcywVXcbnEN4Mx">
            Men vårdnadsbidraget ökar rättvisan mellan familjer. Det offentliga
            har under många år subventionerat vissa typer av omsorg för barnen.
            En förskoleplats kostar till exempel i genomsnitt drygt 100 000
            kronor per år, men de familjer som själva ordnat omsorgen om barnen
            har stått helt utan stöd. Nu kan också familjer som väljer att
            själva ta hand om sina barn få kommunal ersättning. Kommunens
            ansvar för samtliga barn i aktuell ålder blir mer likvärdigt när
            samtliga familjer får kommunalt stöd, oavsett vilken form av barnomsorg
            de väljer.
          </p>
          <p xml:id="i-PuWjhCMuTNEJW98ZDbj8mx">
            Vårdnadsbidraget är på max 3 000 kronor per barn och månad. Det
            är bra, men det borde vara möjligt, för de kommuner som vill det,
            att höja taket i ersättningen. Regeringen borde låta utreda om
            kommunerna själva kan bestämma hur högt taket i vårdnadsbidraget
            ska vara. Ett högre belopp skulle ge föräldrarna större möjlighet
            att stanna hemma med sina barn. Golvet i taket skulle dock fortsättningsvis
            ligga kvar på 3 000 kronor.
          </p>
          <p xml:id="i-AHMqjLgLn6re4grLWM3mDy">
            Vårdnadsbidraget gör det möjligt för föräldrar att umgås mer
            med sina barn, oavsett hur mycket eller lite de jobbar, oavsett
            om de är rika eller fattiga, oavsett var de bor, oavsett om det
            finns en eller två föräldrar i vardagen. Större valfrihet för
            kommunerna skulle göra det möjligt för fler småbarnsfamiljer att
            tillbringa mer tid med barnen. Det bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-knghJhXCMo92F1ghZuyyn">
              Chatrine Pålsson Ahlgren (kd)
            </item>
          </list>
        </div>
      </div>
    </body>
  </text>
</TEI>
