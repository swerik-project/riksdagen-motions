<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--fk--00244">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__fk__244/mot_1959__fk__244-001.pdf"/>
      <fw xml:id="i-8h1U4xNkEGFyAXpbvyzSLi">
        Nr 244—257 - Motioner i Första kammaren, nr 244 år 1959 1
      </fw>
      <div xml:id="i-VnTQ6VdMaqtTeTEHNA8kaC" type="motHeader">
        <div xml:id="i-FQQYQF2WqNX9X29t8tEV9w" type="motTitle"/>
        <div xml:id="i-9QL1C28VuHSid7CWeShLVE" type="motSubmissionInfo"/>
      </div>
      <div xml:id="i-BDjzrfSkQhseTLkmaoLJpL" type="motBody">
        <div xml:id="i-RjYymXvrJ44LjvCw7n9tb">
          <p xml:id="i-LwqgWFuGYdBpUj3fYqdU8b">
            Nr 244
          </p>
          <p xml:id="i-3KigFQtWbiBYP7YKWdE2rG" type="titleString">
            Av herr Hansson, Gustaf Henry, m.fl... om anslag till uppfö-
            rande av reaktoranläggning i Göteborg.
          </p>
          <p xml:id="i-FxWCe4tX5oTNQy7r3fefNQ">
            Med den utomordentligt stora betydelse atomkraften redan har
            och fram- för allt kommer att i framtiden få är det av synnerlig
            betydelse, att alla åtgärder vidtages för att vårt land följer
            med i den snabba utveckling, som kännetecknar denna vetenskap
            framför allt i USA, Sovjetunionen, Eng- land och Frankrike. Om
            så ej sker, så kommer detta att få allvarliga skade- verkningar
            inom ett flertal områden. En av de mest positiva åtgärder som
            kan vidtagas till främjandet av atomtekniken är byggandet av ett
            antal relativt små kärnreaktorer lämp- liga för forskning, undervisning
            och produktion av isotoper. Huru många sådana reaktorer som erfordras
            är givetvis svårt att avgöra, men så mycket står dock från början
            klart, att ett minimibehov är att samt- liga unversitet och tekniska
            högskolor har tillgång till kärnreaktorer. Då tekniska högskolan
            i Stockholm redan har en reaktor, som åtminstone tills vidare
            även kan användas av universitetet i Uppsala, och då universitetet
            i Lund har möjlighet att använda de danska reaktorerna på Risö,
            så måste enligt vårt förmenande göteborgsreaktorn vara den, som
            nu närmast skall komma i fråga. Genom redan utförda omfattande
            utrednings- och projek- teringsarbeten föreligger också möjlighet
            att snabbt påbörja och slutföra ett reaktorbygge i Göteborg på
            tomtområde, som Göteborgs stad kommer att ställa till förfogande.
          </p>
          <p xml:id="i-BnHdX3dEYYWJAGEu7kGeTW">
            1. Kärnreaktorn i Göteborg Frågan om en kärnreaktor för forskning
            i Göteborg framfördes år 1955 av en intressegrupp bestående av
            personer från Chalmers tekniska högsko- la, Göteborgs universitet
            och industrien. Denna grupp gjorde den 17 mars 1956 en framställning
            till Konungen om medel för anläggandet av en reak- tor för forskningsändamål
            i Göteborg. Då en liknande framställning förelåg från Uppsala
            remitterades båda framställningarna till ett flertal statliga
            myndigheter. Samtliga remissinstanser tillstyrkte framställningen
            från Gö- teborg nämligen: jordbrukets forskningsråd, statens naturvetenskapliga
            forskningsråd, statens medicinska forskningsråd, statens tekniska
            forsk- ningsråd, kanslern för rikets universitet, överstyrelsen
            för de tekniska hög- skolorna, AB Atomenergi samt atomkommittén.
            Atomkommittén tillsatte en särskild utredningskommitté, vilken
            avgav ett utförligt betänkande om
          </p>
          <p xml:id="i-P5jvSuZmowSFJ4hciKHEfn">
            Bihang till riksdagens protokoll 1959. 3 saml. Nr 244—257
          </p>
          <pb facs="riksdagen-motions-pdf/data/1959/mot_1959__fk__244/mot_1959__fk__244-002.pdf"/>
          <fw xml:id="i-PFC4ddaY8HdgS3y6sij4rL">
            2 Motioner i Första kammaren, nr 244 år 1959
          </fw>
          <p xml:id="i-FJZYn8mEHxmc3beX2UrSPA">
            forskningsreaktorns användning, anläggnings- och driftkostnader.
            Frågan om en reaktor i Göteborg fick därmed från början ett mycket
            kraftigt stöd. Ärendet remitterades sedermera även till den år
            1956 tillsatta atomenergi- delegationen. Denna har ännu icke avgivit
            något remissvar. Kärnreaktor- gruppen förstärkt med två representanter
            från Göteborgs stad förnyade sin framställning den 5 september
            och den 19 november 1957 samt den 28 augusti 1958. Framställningen
            hade 1957 kompletterats med en fullständig utredning om de uppgifter
            för vilka reaktorn skulle användas, om val av reaktortyp, anläggnings-
            och driftkostnader m. m. Tack vare ett nära sam- arbete mellan
            Göteborgs stads myndigheter, kungl. byggnadsstyrelsen och Kärnreaktorgruppen
            hade frågan om reaktorns förläggning (till Västra Frölunda) kraftigt
            avancerat. Få storstäder torde ha sådana topografiska förutsättningar
            som Göteborg för förläggning av en reaktor på en plats, som är
            både närbelägen och avskild. Av utredningen den 19 november 1957
            framgår, att de totala kostnader- na för anläggningen beräknas
            till 6,5 milj. kronor och att de årliga drift- kostnaderna beräknas
            till 440 000 kronor. Detta utgör mindre än 0,3 pro- cent av årets
            atomenergibudget. Huvuddelen av själva reaktorn avses att importeras,
            och den del av kostnaden, som skall betalas i utländsk valuta,
            uppgår till cirka två miljoner kronor. Av totalsumman faller vidare
            cirka två miljoner kronor på en separat laboratoriebyggnad, som
            är avsedd att även inrymma ett par institutioner vid Chalmers.
            Bränslet kommer att im- porteras och efter förbrukningen exporteras
            för bearbetning, varför egent- liga avfallsprodukter ej kommer
            att uppstå. Vid kontroll 1958 har det visat sig, att de 1957 beräknade
            kostnaderna forfarande är tillräckliga.
          </p>
          <p xml:id="i-Ro4sJXJiNWW45SVJ9YEAVZ">
            2. Betydelse för undervisning och forskning Vid Chalmers tekniska
            högskola meddelas sedan många år undervisning i kärnfysik och
            kärnkemi och sedan 1956 även i reaktortekniska ämnen. Det är att
            förvänta, att utbildningsorganisationen kommer att förstärkas
            väsentligt de närmaste åren. Trots de i förhållande till Stockholm—Upp-
            sala-området knappa resurserna i fråga om större anläggningar
            och den i övrigt stora lokalbristen vid Chalmers är ett trettiotal
            personer syssel- satta med forskning i samband med studier för
            licentiatexamen och dok- torsgrad på dessa områden. Denna forskning
            fyller den dubbla uppgiften att utveckla atomenergien och att
            utbilda lärare för den högre undervis- ningen. Icke minst viktigt
            är utbildningen av gymnasielärare inom ämnes- grupper med fysik
            och kemi, där bristen är mycket stor. Som bekant med- delas vid
            Chalmers undervisning i dessa ämnen även för studenter från Göteborgs
            universitet. Den högre utbildningen och forskningen befordras
            inte bara genom stipendier och forskningsbidrag, det är också
            nödvändigt att skaffa fram de oundgängliga materiella resurserna
            och lokalerna.
          </p>
          <pb facs="riksdagen-motions-pdf/data/1959/mot_1959__fk__244/mot_1959__fk__244-003.pdf"/>
          <fw xml:id="i-8CkmvEvfs5iE3yX5F7CZMQ">
            Motioner i Första kammaren, nr 244 år 1959 3
          </fw>
          <p xml:id="i-6X83SGSD2oJdKxse6hHa28">
            Sedan år 1956 har Chalmers en fackavdelning för teknisk fysik.
            Varje år intas på denna avdelning ett 20-tal studenter, alla med
            utomordentligt goda betyg. Då den första kullen våren 1960 skall
            fullgöra sina examens- arbeten har högskolan nästan inga möjligheter
            att bereda dem arbetsplat- ser härför. Att förlägga någon del
            av utbildningen till annan ort, t. ex. Stockholm eller Studsvik,
            kan av kostnadsskäl och andra praktiska skäl ej förekomma annat
            än för mycket kort tid eller för ett fåtal personer. För vissa
            av de forskningsuppgifter, som utförts vid Chalmers, har man importerat
            radioisotoper från England och Norge. Andra uppgifter väntar på
            sin lösning tills en reaktor kommer till stånd. Av särskilt intresse
            för Västsverige är atomkraftens användning för far- tygsdrift.
            Varvsindustrien siktar f. n. på att koncentrera sina ansträngning-
            ar på området genom att i Göteborg skapa en särskild arbetsgrupp
            för att i nära samverkan med Chalmers institutioner penetrera
            de speciella frågor, som hänger samman med reaktorers driftförhållanden
            till sjöss, säker- hetsfrågorna m. m. Oceanografien och marinbiologien
            är vetenskaper, som i olika avseenden berörs av atomenergien.
            I anslutning till en reaktoranläggning i Göteborg finnes särskilt
            goda förutsättningar för arbeten på dessa områden.
          </p>
          <p xml:id="i-E65JMFdRUFgtvu65SfZKjg">
            3. Medicinska tillämpningar
          </p>
          <p xml:id="i-R3Eavd1B3Djhiwvii37anD">
            Kärnreaktorgruppen har genom representanter från medicinska fakul-
            teten vid Göteborgs universitet utförligt motiverat betydelsen
            av tillgång till en reaktor på nära håll. Radioisotoper används
            dagligen på sjukhusen för diagnostik och terapi liksom på universitetets
            teoretisk-medicinska institutioner för forskning. Dessa radioisotoper
            måste f.n. importeras. Åt- skilliga radioisotoper av medicinsk
            betydelse har emellertid så kort livs- längd, att de endast kan
            användas på den ort, där de produceras. Med den ställning som
            Sahlgrenska sjukhuset och universitetets medicinska fakultet har
            såsom ett av landets viktigaste centra för sjukvård och medicinsk
            forsk- ning är det synnerligen angeläget, att det i Göteborg genom
            anläggandet av en reaktor skapas möjligheter till produktion av
            isotoper, i första hand sådana, som på grund av sin korta livslängd
            ej kan fås från annat håll. Vid de medicinska institutionerna
            finnes även goda möjligheter att i an- slutning till en reaktoranläggning
            bedriva forskning inom strålningskemien och strålningsbiologien.
            Att denna forskning är oerhört viktig ur samhällets synpunkt beror
            inte bara på ovissheten i fråga om de av atombomber och atombombsprov
            framkallade strålningsriskerna utan även på ovissheten då det
            gäller strålningsriskerna i det fredliga atomenergiarbetet. Här
            fö- religger viktiga problem på gränsområdena mellan medicin,
            naturvetenskap och teknik, där synnerligen goda förutsättningar
            förefinnes för ett sam- arbete mellan Chalmers och universitetets
            institutioner.
          </p>
          <pb facs="riksdagen-motions-pdf/data/1959/mot_1959__fk__244/mot_1959__fk__244-004.pdf"/>
          <fw xml:id="i-4NPSyDhBhoLGayzxJzc7Dv">
            4 Motioner i Första kammaren, nr 244 år 1959
          </fw>
          <p xml:id="i-5jvmnBFZCmz9EuygXeuPR3">
            4. Industriella tillämpningar Ovan har nämnts varvsindustriens
            intresse för forskning och utveck- lingsarbete på reaktorområdet.
            Det finnes emellertid från industriell sida många andra aspekter
            på atomenergien. Liksom i fråga om de medicinska tillämpningarna
            spelar radioisotoperna här en stor roll. Av några ledande amerikanska
            och engelska experter har det hävdats, att det är på detta område,
            som atomenergien kommer att ha sin största ekonomiska betydel-
            se. I USA räknar man nu med att årliga besparingar av 500 milj.
            dollar gö- res genom användning av radioisotoper i industrien.
            På detta område ligger vårt land betänkligt efter. Här behövs
            krafttag i fråga om både propaganda och resurser. Flertalet av
            de större industrierna i Västsverige har börjat att tillämpa denna
            teknik, men det är uppenbart, att en central institution vid en
            reaktoranläggning skulle ge de bästa förutsättningarna för att
            bidra med det utvecklingsarbete, som kan bli nödvändigt för varje
            enskild upp- gift. Kärnreaktorgruppen ger åtskilliga exempel på
            områden av intresse och framhåller särskilt vikten av att exportindustrien
            i Västsverige ur konkur- renssynpunkt har tillgång till alla de
            hjälpmedel, som det allmänna kan bjuda. Svenska institutet för
            konservforskning i Göteborg har ett mycket stort intresse för
            frågan om strålkonservering av livsmedel. Institutet har f.n.
            inga resurser för sådan forskning. Av speciellt intresse är undersökningar
            rörande sillkonservers mognadsprocesser. För dylika undersökningar
            skulle en reaktor vara ett betydelsefullt hjälpmedel. Då den organisatoriska
            form under vilken reaktorn skall uppföras och efter färdigställandet
            drivas icke för dagen är klar, synes det vara lämp- ligt att anslaget
            ställes till Kungl. Maj:ts förfogande för att efter hörande av
            atomkommittén användas för ändamålet. Under åberopande av det
            anförda hemställer vi, att riksdagen måtte 1. besluta att i enlighet
            med de i motionen angivna rikt- linjerna i Göteborg uppföra en
            reaktoranläggning till en be- räknad kostnad av 6 500 000 kronor;
            2. till uppförande av reaktoranläggning i Göteborg an- visa ett
            reservationsanslag av 1000 000 kronor.
          </p>
          <p xml:id="i-8mF548DFcrCv4mZY3cBhPt" type="date">
            Stockholm den 27 januari 1959
          </p>
          <div xml:id="i-CcwoSx55gyPqBgaxqq8zkC" type="signatureBlock">
            <list xml:id="i-KSjxmLqfVeiVTjABrGKpAt">
              <item xml:id="i-R467tp5GfKSKJG35cZiwTa" who="i-VBJfFmLa6Ng5gyADuxdHgn" type="signature">
                Gustaf Henry Hansson
              </item>
            </list>
          </div>
          <p xml:id="i-EXA16qmR466VyLsQ57NVne">
            Per Bergman Herbert Hermansson Carl S:son Schmidt
          </p>
        </div>
      </div>
    </body>
  </text>
</TEI>
