<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__463/mot_1969__fk__463-001.pdf"/>
      <fw xml:id="i-F6L9JvgCeaQwJYu1x6ffgq">
        18 Motion i Första kammaren, nr 463 år 1969
      </fw>
      <div type="motHeader" xml:id="i-67gLEZiubNyobsHnsEfJrF">
        <div type="motTitle" xml:id="i-F1s36Udf4rX9kUH6fgf9dr"/>
        <div type="motSubmissionInfo" xml:id="i-Vdimt5QJvkMjiMCzVy7T84"/>
      </div>
      <div type="motBody" xml:id="i-B31bhn1CYyf8GVtBDitPvj">
        <div xml:id="i-AiH4eioFB3CcQKzKSrj9ZV">
          <p xml:id="i-TF1zMnYMMhCCT9DcyAby7g">
            Nr 463 Av herr Högström m. fl., angående den socialpolitiska
            forskningen. (Lika lydande med motion nr 593 i Andra kammaren)
          </p>
          <p xml:id="i-DYhfo8ZzMVdrWr4snRZbDh">
            Ungdomsproblemen har under de senaste åren uppmärksammats alltmer
            i den allmänna debatten. Det gäller brottsligheten, spriten och
            narkotika- problemen. De ungdomar som av olika orsaker kommit
            att utgöra särgrup- per måste bli föremål för större uppmärksamhet
            från samhällets sida. Den omsorg som visas för sjuka och åldringar
            måste också gälla de ungdomar som inte klarar anpassningen i samhället.
            Ytterst är detta en fråga om jäm- likhet. Orsakerna till ungdomens
            missanpassning är i liten grad känd. Därför är det av vikt att
            de synpunkter som forskningsberedningen redovisar om den socialpolitiska
            forskningen vinner gehör. Beredningen konstaterar att den socialpolitiska
            forskningen är otillräcklig och kräver ökade forskningsre- surser.
            Socialministern tillsatte för drygt ett år sedan en utredning
            med uppgift att göra en översyn av den nuvarande socialvårdslagstiftningen.
            I utredningsdirektiven påtalas inte nödvändigheten av en orsaksforskning
            som grund för en ny lagstiftning. Det är svårt att tänka sig några
            nyheter i en ny vårdlag då inte vårdaspekten reellt beaktas. Eftersom
            behandlingen intimt hör samman med lagstiftningen måste problemen
            ses som en enhet. Den arbetande utredningen måste få tilläggsdirektiv.
            I dessa skall framgå behovet av en socialpolitisk forskning inom
            olika grenar av socialvården. Därmed kan ungdomsasocialiteten
            särskilt beaktas. En forskargrupp bör genast börja studera olika
            särgruppers förhållanden. På sikt måste den socialpolitiska forskningen
            i stort utbyggas. Forskning finns i dag på de flesta områden.
            Socialpolitiken kan inte längre stå utanför. De missanpassade
            människorna har också rätt till kvali- ficerad hjälp. Det behövs
            en klar målsättning för de aktiva hjälpåtgärderna. Socialvårdsmetodiken,
            relationen socialarbetare-klient involverar många problem som
            fordrar analys och klarläggande. Rehabiliteringseffekten av att
            skicka en alkoholmissbrukare på anstalt eller beröva en ungdom
            friheten genom vård på ungdomsvårdsskola vet vi inte mycket om.
            Någon behand- lingsstatistik finns heller inte, vilket ytterligare
            försvårar möjligheterna att avläsa resultatet av vården. En konstruktiv
            och meningsfull vård fordrar kännedom om individers och gruppers
            sociala och psykologiska problem. Dessa behov kommer att bli alltmer
            uttalade i framtiden.
          </p>
          <pb facs="riksdagen-motions-pdf/data/1969/mot_1969__fk__463/mot_1969__fk__463-002.pdf"/>
          <fw xml:id="i-6zWxSuM2yLuPzSqjNrP54A">
            Motion i Första kammaren, nr 463 år 1969 19
          </fw>
          <p xml:id="i-S2tjENLq8SyQ8X5FWbfTv3">
            Den forskning som behövs för att analysera orsaker till och behandling
            av avvikande socialt beteende måste samordnas med forskning rörande
            förvalt- ningen eftersom behandlingsresultatet är beroende av
            organisationen. Man bör även vara medveten om att samhället kommer
            att ställa ökade krav på social planering och administration liksom
            på social anpassningsverksamhet och rehabilitering. Ökat kunskapsunderlag
            behövs, och detta kan endast skapas genom forskning. För att nivån
            skall kunna hållas på en hög nivå fordras vidare att den internationella
            utvecklingen följs med största upp- märksamhet. Det är nödvändigt
            med egen aktiv forskning för att vi skall kunna tillgodogöra oss
            den internationellt bedrivna forskningen. Med stöd av vad vi här
            anfört hemställes, att riksdagen i skrivelse till Kungl. Maj:t
            måtte giva till känna vad i motionen anförts beträffande behovet
            av social- politisk forskning. Stockholm den 28 januari 1969
          </p>
          <p xml:id="i-FtfrFLbM3aNLKFq8Zb35Zj">
            Ivar Högström (s)
          </p>
          <p xml:id="i-EC6YWS3sEXr57zXwgnVqZg">
            Paul Jansson (s) Sture Palm (s) Rune Jonsson (s)
          </p>
        </div>
      </div>
    </body>
  </text>
</TEI>
