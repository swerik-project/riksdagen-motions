<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-AU-00042">
  <teiHeader>
    <fileDesc>
      <titleStmt>
        <title>med anledning av prop. 1997/98:62 Regional tillväxt - för arbete och välfärd</title>
        <author corresp="i-Cj9FYr3Q5sLFjM9zvEVNNE i-Cj9FYr3Q5sLFjM9zvEVNNE">av Maggi Mikaelsson (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1997/98:62 Regional tillväxt - för arbete och välfärd</title>
          <idno type="rdwebb">GL02A42</idno>
          <rs type="number">A42</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GL02A42/text</ref>
          <ref type="dokument_url_html">http://data.riksdagen.se/dokument/GL02A42</ref>
          <ref type="dokumentstatus_url_xml">http://data.riksdagen.se/dokumentstatus/GL02A42</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cj9FYr3Q5sLFjM9zvEVNNE</idno>
            <name>Maggi Mikaelsson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-Cj9FYr3Q5sLFjM9zvEVNNE</idno>
            <name>Maggi Mikaelsson </name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DFHP5me17VQJz24aW8KRj1" type="signed"/>
        <correspContext corresp="i-DFHP5me17VQJz24aW8KRj1">
          <note type="signatory" corresp="i-Cj9FYr3Q5sLFjM9zvEVNNE"/>
          <note type="signatory" corresp="i-Cj9FYr3Q5sLFjM9zvEVNNE"/>
        </correspContext>
        <correspAction type="referral" xml:id="i-YJkdYznNnb1eDiGEbk2PC3">
          <date when="1998-03-27"/>
        </correspAction>
        <correspAction type="dismissal" xml:id="i-8GcjN4DPvooQS3B8SfEJ69">
          <date when="1998-03-26"/>
        </correspAction>
        <correspAction type="submission" xml:id="i-HzkKWcNDhbS82E6LEK72eF">
          <date when="1998-03-25"/>
        </correspAction>
        <correspAction type="referral" xml:id="i-Ny44iEQboFAGwfSSAZpEQ5">
          <date when="1998-03-27"/>
        </correspAction>
        <correspAction type="dismissal" xml:id="i-2xEjkKUBpjDxAEW2TgvC4H">
          <date when="1998-03-26"/>
        </correspAction>
        <correspAction type="submission" xml:id="i-Qf5iBFTF5nLZnRyG7d6HB7">
          <date when="1998-03-25"/>
        </correspAction>
        <correspAction type="assigned" xml:id="i-4irFoH2kDqDE72eGBvWwdU"/>
        <correspContext corresp="i-4irFoH2kDqDE72eGBvWwdU">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_A_0042/mot_199798_A_0042-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1997/98 |A42 A40-46
          </p>
          <p>
            Motion till riksdagen
          </p>
          <p>
            19979B:A42
          </p>
          <p>
            av Maggi Mikaelsson (v)
          </p>
          <p>
            med anledning av prop. 1997/98:62 Regional tillväxt — för arbete
            och välfärd
          </p>
          <p>
            Motionen behandlar regeringens proposition om regional tillväxt
            ur ett länsperspektiv. Västerbottens län utgör 13 26 av landets
            yta, men har knappt 3 20 av befolkningen. Av länets 15 kommuner
            har fem mindre än 4 000 invånare. Umeåregionen expanderar och
            Umeå kommun med sina drygt 100 000 invånare är störst i Norrland
            samtidigt som landets minsta kommun, Bjurholm med 2 820 invånare
            vid senaste årsskiftet, finns inom länets gränser. Västerbotten
            är sålunda ett kontrasternas län. Detta avspeglas också när det
            gäller förutsättningar för människor att bo och arbeta i länet.
            Stora arealer orörd natur, fiskrika vattendrag och orörda älvar
            samsas med skogsnäring, gruv-, mineralhantering och vattenkraft.
            Bilden kompletteras med Umeå Universitet som en viktig motor för
            forskning och utbildning. I motionen läggs konkreta förslag till
            en hållbar utveckling av länets naturtillgångar, för att skapa
            nya arbetstillfällen. Förslagen rör bland annat: e - Breddad verksamhet
            och ökad vidareförädling i inlandet e — Utred tunnel under Umskaret
            e — Säkrad färjetrafik över Kvarken e - Upprustning av hela Inlandsbanan
            e - Fler distansutbildningsplatser vid universitetet e — Säkrad
            forskning vid Röbäcksdalen e — Arbetstidsförkortning i inlandet
            e — Samordnad offentlig upphandling e — Ökad regional självförsörjning
            av livsmedel e — Yrkesfiske och fisketurism
          </p>
          <p>
            2 Norrlandslänen bidrar till Sveriges välstånd
          </p>
          <p>
            Västerbottens län betraktas ofta liksom övriga Norrlandslän som
            bidrags- och stödberoende, men detta bottnar i en felsyn. Årtionden
            av exploatering av naturresurser och människor har genererat miljardinkomster
            till landet. Endast en bråkdel av dessa återinvesteras i regionen,
            än mindre i inlandet. Ett par exempel belyser detta: Västerbottens
            län svarar för 20 26 av landets totala vattenkraftsproduktion
            och ca 10 26 av den totala elproduktionen. När det gäller gruvdrift
            och mineralhantering svarar Västerbottens län tillsammans
          </p>
          <pb facs="riksdagen-motions-pdf/data/199798/mot_199798_A_0042/mot_199798_A_0042-002.pdf"/>
          <p>
            med Norrbottens län för 99 926 av den svenska mineralproduktionen
            till ett Mot.
          </p>
          <p>
            värde av ca 15 miljarder kronor per år. Drygt 45 20 av Sveriges
            totala produktion av massa och papper sker i de sju Norrlandslänen.
            En viktig uppgift för regionalpolitiken är därför att återföra
            avkastning från de vinster som genereras i basnäringarna till
            de regioner där värdena produceras. Det som kallas för stöd och
            bidrag är således endast en ersättning till regionen för de värden
            som skapats.
          </p>
          <p>
            2.1 EU och EMU-anpassning drabbar glesbygden hårdast
          </p>
          <p>
            Grunden för ett aktivt näringsliv är tillgången till offentlig
            service, kommunikationer och välutbildad arbetskraft. Därför är
            de viktigaste regionalpolitiska instrumenten de investeringar
            som samhället gör i den offentliga sektorn. En grund- och gymnasieskola
            med hög kvalitet är en förutsättning för att länets ungdomar ska
            fortsätta med högre studier. En väl utbyggd barn- och äldreomsorg,
            liksom en sjukvård med tillräckliga resurser, är en förutsättning
            för att länets kvinnor ska kunna förvärvsarbeta, samtidigt som
            verksamheten också skapar arbetstillfällen. Den hårdhänta och
            snabba saneringen av statsfinanserna för att kvalificera Sverige
            till EMU har gått ut över verksamheten i kommuner och landsting.
            Medan börserna i Sverige, EU och USA slår rekord har arbetslösheten
            stigit till rekordnivåer i länet och skolor, sjukvård och äldreomsorg
            drabbats av nedskärningar. Den ökade arbetslöshet som många befarade
            skulle inträffa med medlemskapet i EU har besannats med råge.
            EU:s strukturstöd liksom jordbruksstöden leder till ökade skillnader
            mellan olika regioner och dränerar kommuner på ekonomiska resurser.
            Istället för att använda skattemedel till ordinarie verksamhet
            styrs en växande andel av resurserna till projekt av olika slag
            som mer är anpassade till EU:s bidragsregler än till de behov
            som finns i regionen. Den planerade omorganisationen av EU:s stödområden
            riskerar att förvärra situationen, då hela norra Sverige enligt
            förslag kommer att ingå i samma stödområde. I praktiken kan det
            komma att innebära att Umeå och Dorotea ska ”slåss” om medel ur
            samma regionala pott. Den inomregionala obalansen ökar.
          </p>
          <p>
            2.2 Barentsregionen
          </p>
          <p>
            Barentsregionen, de nordligaste län/fylken/oblast, där Västerbottens
            län ingår, är en region med stora naturrikedomar och en befolkning
            på mer än fyra miljoner människor. Barentsregionen har därmed
            stora förutsättningar att utvecklas till en ekonomiskt och ekologiskt
            bärkraftig region. Trots detta går kommunikationer och handel
            fortfarande nästan uteslutande i nord-sydlig riktning. Det är
            strategiskt viktigt att stärka infrastruktur inom Barentsområdet,
            dels i öst-västlig riktning, dels genom en förlängning av Botniabanan
            till Haparanda.
          </p>
          <p>
            1997/98A42
          </p>
          <pb facs="riksdagen-motions-pdf/data/199798/mot_199798_A_0042/mot_199798_A_0042-003.pdf"/>
          <p>
            Mot. 5 3 Åtgärder för nya jobb och hållbar 1997/98A42 utveckling
            3 Breddad verksamhet och ökad vidareförädling i inlandet
          </p>
          <p>
            Investeringar i modern teknik och nya arbetsmetoder ökar produktiviteten
            och minskar behovet av mänsklig arbetskraft. Allt färre människor
            behövs i den direkta produktionen. Därför är det viktigt att näringslivet
            breddas. En sådan breddning måste bygga på länets naturliga förutsättningar,
            dvs nyttjandet av de naturresurser som finns i länet. Ökad vidareförädling
            av råvaror, forskning på ny teknik inom basnäringarna samt administration
            och högre tjänster är exempel på verksamheter som bör lokaliseras
            till länet och till inlandet. Inom gruvområdet finns stora möjligheter
            att utveckla ny
          </p>
          <p>
            miljöteknik inom området gruvavfall — sanering av miljöförorenade
            områden. Inom skogsnäringen handlar det dels om utvecklingen inom
            bioenergiområdet, dels om en ökad vidareförädling. Förslaget att
            utvidga transportbidraget är bra, men kunde utvidgas ytterligare.
            Se under 3.9 Stärk länets jordbruk och livsmedelsproduktion. Principiellt
            sett borde transportstödet vara konstruerat så att det gynnar
            ökad örädling. Administrativa tjänster kopplade till basnäringarna
            förläggs ofta till storstadsområden eller kustregionen, medan
            man samtidigt söker med ljus och lykta efter nya verksamheter
            som t ex resebyråverksamhet eller båtregister för att skapa arbetstillfällen.
            Det är naturligtvis inget fel i att utlokalisera sådan verksamhet,
            men en utveckling av inlandet måste kopplas till de naturliga
            förutsättningarna för att bli långsiktigt uthållig. Andra exempel
            på felaktiga regionala prioriteringar är t ex att rennäringens
          </p>
          <p>
            administration ligger i Jönköping och att bergmästarämbetet,
            såsom nyligen beslutades i riksdagen, förläggs till Luleå trots
            att landets borrkärnearkiv ligger i Malå.
          </p>
          <p>
            3.2 Utred tunnel under Umskaret
          </p>
          <p>
            I Mo i Rana planeras en frihamn och det pågår en planering för
            en regional flygplats för Mo i Rana-Mosjöen-Hattfjelldalområdet.
            I det sammanhanget har Hemavan nämnts som tänkbar lokalisering
            i ett svensk-norskt samarbetsprojekt. Det finns också idéer om
            en tunnel under kalfjället vid Umskaret längs E12 för att klara
            dygnetrunttrafik under hela året. Dessa diskussioner bör regeringen
            ta fasta på och ta kontakt med den norska regeringen och berörda
            regionala intressenter för en fördjupad diskussion.
          </p>
          <p>
            3.3 Säkra färjetrafiken över Kvarken
          </p>
          <p>
            De öst-västliga kommunikationerna måste också säkerställas över
            Kvarken till Finland och vidare in i Ryssland. Slopandet av taxfreeförsäljningen
            hotar färjeförbindelsen Umeå-Vasa. En säkrad färjeförbindelse
            mellan Sverige och Finland bör tillsammans med en utbyggd Botniabana
            bli en del i det växande
          </p>
          <pb facs="riksdagen-motions-pdf/data/199798/mot_199798_A_0042/mot_199798_A_0042-004.pdf"/>
          <p>
            europeiska järnvägsnätet och borde kunna bli ett s.k. TEN-projekt
            inom EU. Mot. Sverige bör i EU driva frågan om stöd till en järnväg
            längs Norrlandskusten 1997/98A42 med fortsatta förbindelser mot
            Ryssland.
          </p>
          <p>
            3.4 Upprustning av hela Inlandsbanan
          </p>
          <p>
            Inlandsbanan är i stort behov av upprustning. Regeringen anslår
            medel till detta, vilket är positivt, men för att undvika flaskhalsar
            måste hela banan rustas. De avsnitt av banan som ligger i Norrbottens
            län utgör i det sammanhanget ett hinder för att utveckla järnvägstransporterna
            också i Västerbotten. För att minska slitaget av tunga fordon
            på landsvägarna måste medel för en upprustning anslås längs banans
            hela sträckning.
          </p>
          <p>
            3.5 Fler distansutbildningsplatser vid Umeå universitet
          </p>
          <p>
            Umeå «:universitet - med = konsthögskolan, : designhögskolan
            - och handelshögskolan är en viktig motor för Västerbottens län
            och för hela Norrland. Med sina drygt 20 000 studenter och 3 800
            anställda är det landets femte universitet och Norrlands största
            utbildningsplats. Regeringen har också i senaste budgetpropositionen
            starkt betonat universitetens och högskolornas — roll - för det
            omgivande = samhället. - Regionala utvecklingsinsatser är ett
            verkningsfullt sätt att föra ut ny kompetens för utveckling. Det
            är bra att utbildningsinsatser skall kunna användas som riktade
            insatser i delar av landet med viktig regional betydelse. Umeå
            universitet har planerat för distansutbildning med 800 platser
            tillsammans med olika regionala aktörer. Det är långt mer än de
            totalt 1 500 platser för hela landet, som redovisas i propositionen.
            Här bör regeringen återkomma i vårpropositionen med ytterligare
            platser. I sammanhanget måste också förslaget att inrätta en särskild
            IT-delegation nämnas. Förslaget är inte bra eftersom den dialog
            som ständigt pågår mellan högskolor och de externa intressenterna
            inte kan ersättas av en central upphandlingsfunktion. Förslaget
            talar också emot statsmaktens ambition att universiteten skall
            vara mer aktiva i samspelet med omvärlden. Förslaget skulle försvåra
            kontakter och samspel liksom de riktade utbildningar i den form
            som bedrivs av Umeå universitet. En särskild IT-delegation — i
            den mån den anses nödvändig — borde istället få till uppgift att
            stimulera utveckling och användning av IT i olika former för undervisning.
          </p>
          <p>
            3.6 Säkra forskningen vid Röbäcksdalen
          </p>
          <p>
            Sveriges Lantbruksuniversitet (SLU) har en skogsvetenskaplig
            fakultet och en fakultet för jordbruk, landskapsplanering och
            trädgårdsbruk samt en veterinärmedicinsk fakultet i Umeå. Totalt
            finns 11 institutioner med 420 anställda och 345 studenter. Förutom
            grundutbildning är forskning och miljöövervakning de viktigaste
            uppgifterna. En av de institutioner som hotats av nedläggning
            är Institutionen för norrländsk jordbruksvetenskap (NJV). I
          </p>
          <pb facs="riksdagen-motions-pdf/data/199798/mot_199798_A_0042/mot_199798_A_0042-005.pdf"/>
          <p>
            Mot. 7 — propositionen föreslås ett engångsanslag på 5 miljoner
            kronor i 1997/98A42 avvaktan på resultatet av den utredning som
            SLU:s styrelse har gett till rektor. Det är positivt att regeringen
            betonar behovet av forskning och utveckling inom jord- och trädgårdsbruket
            samt kring den biobaserade energiframställningen, men det är långt
            ifrån tillräckligt att föreslå ett engångsanslag. Regeringen anser
            att utredningen är angelägen för att ytterligare utveckla branschens
            och regionens ansvar för verksamheten. De ekonomiska förutsättningarna
            inom jordbruksnäringen gör det inte troligt att vare sig branschen
            själv eller regionen kan bidra med mer än de gör i dagsläget.
            Basen för den norrländska jordbruksforskningen måste säkras genom
            =statliga insatser. Regeringen bör = därför återkomma i budgetpropositionen
            med en långsiktig finansiering av verksamheten vid Röbäcksdalen.
          </p>
          <p>
            33 Arbetstidsförkortning i inlandet
          </p>
          <p>
            Arbetstiden är just nu extremt ojämnt fördelad. Alltför många
            människor arbetar så mycket övertid att deras hälsa tar skada.
            Andra mår dåligt och blir sjuka av arbetslöshet. En arbetstidsreform
            är därför nödvändig både för att fördela den arbetade tiden mer
            rättvist mellan olika människor och för att förbättra människors
            hälsa och öka deras livskvalitet. En ökad fritid skapar möjligheter
            både att delta i kulturell och politisk verksamhet, ökade möjligheter
            att genom egen odling, jakt och fiske öka den egna självförsörjningsgraden
            av livsmedel och bättre förutsättningar att vara en medveten konsument.
            Vänsterpartiet har i många år föreslagit att riksdag och regering
            tar ett första steg på vägen mot en arbetstidsförkortning. Ett
            sätt är att göra hela Mål 6-området till ett försökslän med kortare
            arbetstid.
          </p>
          <p>
            3.8 Samordna den offentliga upphandlingen
          </p>
          <p>
            Det har tidigare sagts att den verksamhet som bedrivs av stat,
            kommuner och landsting har den största regionalpolitiska betydelsen.
            Tillsammans svarar dessa för nästan 25 26 av länets produktion
            av varor och tjänster. Genom en ökad samordning vid offentlig
            upphandling, kan de spela en stor roll för att stimulera till
            en långsiktigt uthållig utveckling i länet. Historiskt och i ett
            nationellt perspektiv har samarbete mellan stat och näringsliv
            i form av en aktiv upphandling aktivt bidragit till utvecklingen
            av svenska storföretag som Eriksson och ABB (Asea). En motsvarande
            samarbetsmodell på det regionala planet borde vara fruktbar när
            det gäller t ex kretsloppsanpassning av produktion och boende
            och vid utvecklandet av miljömässigt hållbara energi- och trafiksystem.
            Även när det gäller upphandling av livsmedel till skolor, daghem,
            servicehus och sjukhus kan ett ökat regionalt engagemang bidra
            till att skapa stabila förutsättningar för länets jordbruk och
            trädgårdsnäring.
          </p>
          <pb facs="riksdagen-motions-pdf/data/199798/mot_199798_A_0042/mot_199798_A_0042-006.pdf"/>
          <p>
            30 Stärk länets jordbruk och livsmedelsproduktion
          </p>
          <p>
            En ökad regional självförsörjning av livsmedel är nödvändig för
            att säkra tillgången på säkra livsmedel av hög kvalitet, ett levande
            lantbruk och öppna landskap. Trots att jordbrukets andel av antalet
            sysselsatta är relativt låg är jordbruket ofta basen för boende
            och service i glesbygd. Ett livskraftigt jordbruk är också basen
            för den livsmedelsindustri som finns i länet. Både charkuteri-
            och mejeriverksamheten är beroende av att det finns en tillräckligt
            stor primärproduktion som förser dem med råvaror. De stödsystem
            som =:införts i :Sverige efter - EU-inträdet - gynnar spannmålsproduktion
            på bekostnad av mjölk- och animalieproduktion. 80 920 av stödet
            går till 20 26 av bönderna. Detta missgynnar Västerbottens län
            vars bas är mjölk- och animalieproduktion — något som också visar
            sig i sjunkande lönsamhet i jordbruket. I propositionen föreslås
            att transportstödet utvidgas för att kompensera för nackdelar
            för långa transportavstånd, låg befolkningstäthet och bristande
            infrastruktur. Transportstödet borde också gälla för inomlänstransporter
            för att möjliggöra en ökad förädlingsgrad i länet. Vänsterpartiet
            motsätter sig förslaget att ta bort nedsättningen av arbets- givaravgifter
            och egenavgifter för jordbruk, skogsbruk, trädgårdsskötsel jakt
            och fiske. Eftersom frågan skall utredas är det fel att nu peka
            ut särskilda branscher. Självförsörjningsgraden skulle också kunna
            öka när det gäller grönsaker och rotfrukter som är lämpliga att
            odla i länet. Här skulle en samordnad upphandling aktivt kunna
            bidra. Småskalig livsmedelsförädling är en nischproduktion som
            har stora förutsättningar att utvecklas. Där är det viktigt med
            stöd och rådgivning för att klara marknadsföring och distri- bution.
          </p>
          <p>
            3.10 Stöd fisket — både sport- och yrkesfisket
          </p>
          <p>
            Fisk är en viktig naturreurs som rätt nyttjad också kan skapa
            många arbetstillfällen i Västerbottens län. En felaktig politik
            har dock lett till att denna naturtillgång inte tas till vara
            på rätt sätt. Det gäller till en del statens eftersatta satsningar
            på fiskevård men kanske framför allt den illa skötta hanteringen
            av laxfisket. Endast 10 26 av laxen i Östersjön är vild. För att
            rädda den för framtiden krävs ett ökat fiske på den odlade laxen.
            Detta kan ske på ett hållbart sätt om fisket efter lax flyttas
            från Östersjön till Norrlandskusten. Under senare år har en utveckling
            skett i denna riktning, vilket är positivt. Regeringens fortsatta
            acceptans av drivgarnsfiske i Östersjön är dock ett oförlåtligt
            ställningstagande. Nu behövs riktade insatser för det kustnära
            yrkesfisket så att bestånden av odlad lax kan hållas på en lämplig
            nivå. Den lax som går upp i länets 7 vildlaxförande älvar kan
            med ett klokt nyttjande skapa många nya arbetstillfällen. Kulturgeografiska
            institutionen vid Umeå Universitet beräknar i sin rapport Lax
            i strida strömmar att ett sportfiske efter lax i Norrlandsälvarna
            skulle kunna omsätta 200 miljoner kronor per år och ge 180 helårsarbeten
            i Norr- och Västerbotten.
          </p>
          <p>
            Mot. 1997/98A42
          </p>
          <pb facs="riksdagen-motions-pdf/data/199798/mot_199798_A_0042/mot_199798_A_0042-007.pdf"/>
          <p>
            Mot. 9 Ovan redovisade exempel på regionala utvecklingssatsningar
            1997/98A42 skulle, om de genomfördes, på ett aktivt sätt bidra
            till ökad regional tillväxt, en hållbar utveckling i hela länet
            och nya framtidsinriktade arbetstillfällen. Regeringen bör därför
            ta till sig de olika förslagen och tillsammans med de krafter
            som finns i länet bidra till att denna utveckling kan komma till
            stånd.
          </p>
          <pb facs="riksdagen-motions-pdf/data/199798/mot_199798_A_0042/mot_199798_A_0042-008.pdf"/>
          <p>
            4 Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om regional
            tillväxt i Västerbottens län.
          </p>
          <p>
            Stockholm den 25 mars 1998
          </p>
          <p>
            Maggi Mikaelsson (v)
          </p>
          <p>
            Mot. 1997/98A42
          </p>
          <p>
            10
          </p>
        </div>
      </div>
    </body>
  </text>
</TEI>
