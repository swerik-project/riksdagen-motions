<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-00907">
  <teiHeader>
    <fileDesc>
      <titleStmt>
        <title>Medborgarvittnen i kriminalvården</title>
        <author corresp="i-PRHkYxGCaT2cbJpjjfnRtn">av Beatrice Ask (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:907 av Beatrice Ask (M)</title>
          <idno type="rdwebb">H702907</idno>
          <rs type="number">907</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H702907/text</ref>
          <ref type="dokument_url_html">http://data.riksdagen.se/dokument/H702907</ref>
          <ref type="dokumentstatus_url_xml">http://data.riksdagen.se/dokumentstatus/H702907</ref>
          <ref type="docx">http://data.riksdagen.se/fil/393926E9-FD44-4510-9D9B-E3E4743D4167</ref>
          <ref type="pdf">http://data.riksdagen.se/fil/D9A34F8E-BFC3-470C-8214-2E2E1D38CADD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7dVdHkiRaLCnZUV9tKAqFw" type="signed"/>
        <correspContext corresp="i-7dVdHkiRaLCnZUV9tKAqFw">
          <note type="signatory" corresp="i-PRHkYxGCaT2cbJpjjfnRtn"/>
        </correspContext>
        <correspAction xml:id="i-UdkmRJB5FZrr987NkytxYQ" type="submitted">
          <date when="2019-10-01"/>
          <time when="11:26:59"/>
        </correspAction>
        <correspAction xml:id="i-HoqxNZGTLRjwLzfoCNh5jE" type="reviewed">
          <date when="2019-10-01"/>
          <time when="13:27:57"/>
        </correspAction>
        <correspAction xml:id="i-5bWQGU7gBTX5teGBZLdLTr" type="referred">
          <date when="2019-10-11"/>
        </correspAction>
        <correspAction xml:id="i-Ksz9Mwrb2fh1W7cTVxWFE6" type="assigned">
          <date when="2020-04-16"/>
          <time when="17:32:53"/>
        </correspAction>
        <correspContext corresp="i-Ksz9Mwrb2fh1W7cTVxWFE6">
          <ref type="assignedTo">Justitieutskottet</ref>
        </correspContext>
        <correspAction xml:id="i-B4zw5qHUBv5yfy4Umm1js2" type="behandlas_i"/>
        <correspContext corresp="i-B4zw5qHUBv5yfy4Umm1js2">
          <ref type="uppgift">2019/20:JuU28</ref>
          <ref type="ref_dok_id">H701JuU28</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU28</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:907 av Beatrice Ask (M) Medborgarvittnen
          i kriminalvården
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-VDRQJsStjRdiS8MU3MJJJH">
            Förslag till riksdagsbeslut
          </head>
          <list>
            <item xml:id="i-QERaiiYwVhuRaW2uJSACou" sortKey="Yrkande 1">
              Riksdagen ställer sig bakom det som anförs i motionen om att
              utreda formerna för införande av medborgarvittnen i kriminalvården
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-9YitokyN7ZbDaKmPmkV2Sw" type="h1">
            Motivering
          </head>
          <p xml:id="i-VRSfnVGfAUusMpW9EXg4uq">
            Den allvarliga utvecklingen när det gäller brottsligheten liksom
            utökade resurser till polisen har lett till ett ökat antal intagna
            i häkten och på anstalter. Ökningen är sådan att Kriminalvården
            nu har problem med platsbrist och svårigheter att ens vidmakthålla
            kvalitet i verksamheten. Utifrån ambitionen att ännu icke dömda
            ska bemötas med respekt och att verkställighet av domar ska ske
            på ett sådant sätt att den dömde ges förutsättningar att förbereda
            sig för ett hederligt liv i frihet är detta allvarligt.
          </p>
          <p xml:id="i-HpjNU4nAszeuUTXWRqzibZ">
            Justitieombudsmannen (JO) har i Sverige getts uppdraget att vara
            nationellt besöksorgan som regelbundet besöker platser där personer
            kan hållas frihetsberövade. Opcat-verksamheten (Optional Protocol
            to the Convention Against Torture) är en del av det ansvar som
            Sverige har tagit på sig genom att ansluta sig till FN:s tortyrkonvention.
            Arbetet ska förebygga tortyr och annan grym, omänsklig eller förnedrande
            behandling av frihetsberövade personer.
          </p>
          <p xml:id="i-A2DyMAF5VDxb3fkDjBZF8j">
            Under verksamhetsåret 2017/2018 genomfördes 17 inspektioner,
            varav 9 oanmälda. Temat för 2017 var vilken tillsyn som sker av
            frihetsberövade, och 2018 var transporter av frihetsberövade i
            fokus. För innevarande år har 16 protokoll från inspektioner redovisats
            offentligt.
          </p>
          <p xml:id="i-VXz8EmENkzFSmSbdtLua91">
            Det framgår av JO-protokollen att situationen på häkten och anstalter
            är ansträngd. Dubbelbeläggningen har kommit snabbt, och lokalerna
            är ofta trånga och dåligt anpassade. Vid riksmottagningen som
            ska utreda lämplig placering på anstalt informeras intagna inte
            regelmässigt vare sig om en kontaktperson bland personalen eller
            om att de ska dela cell eller med vem. Personalsituationen är
            besvärlig och har inte nämnvärt påverkats av den högre beläggningen.
            Konsekvensen är att det blir mindre tid för observationer av hur
            intagna mår och fungerar, vilket gör placeringsutredningarna sämre.
            Möjligheterna till sysselsättning och förströelse är begränsade.
            För personalen blir arbetsmiljön sämre, riskerna fler och kraven
            på personalsammanhållning högre. Det kan i sämsta fall skapa nya
            problem.
          </p>
          <p xml:id="i-YMvbzctWBKpgRDd7s8y29K">
            Det ligger i sakens natur att det inte är eller ska vara trevligt
            att sitta i häkte eller på anstalt. Däremot är det viktigt att
            intagna inte blir sämre psykiskt och fysiskt utan att de i stället
            genom behandling och verksamhet förbereds för ett liv utan kriminalitet.
            Restriktioner när det gäller kontakter med omvärlden och vad man
            kan göra och när under verkställigheten behövs ofta, men i en
            ansträngd situation för Kriminalvården är risken stor att det
            bara blir förvaring. Många intagna har långvariga missbruksproblem,
            ett destruktivt beteende och/eller kan vara aggressiva. Ett stort
            antal dömda har liten kunskap om det svenska samhället. En hel
            del talar inte språket och saknar familj och närstående i landet.
            Frustration och otillräckliga personalresurser är mot den bakgrund­en
            ett problem för såväl säkerheten rent allmänt som den enskilde.
            Självskadebeteenden och depressioner är inte ovanligt.
          </p>
          <p xml:id="i-P67PHn9xLxUV36TnvGKu3W">
            Forskning visar att isolering redan efter några dagar är skadligt
            för en människa och att den orsakar framför allt psykiska, men
            ibland även fysiska, skador. Särskilt skadligt är isolering för
            personer under 18 år. Enligt den definition av isolering som är
            mest vedertagen är en person isolerad om han eller hon är instängd
            i sin cell och berövad all meningsfull mänsklig kontakt under
            22–24 timmar per dag. Utifrån denna definition är de flesta som
            är häktade med restriktioner isolerade.
          </p>
          <p xml:id="i-GHtyZeXuCgT7pSKwLSaKU6">
            Häktes- och restriktionsutredningen (dir. 2015:80) presenterade
            sitt betänkande i augusti 2016. Det har varit ute på remiss, men
            regeringen har hittills valt att inte lägga några förslag.
          </p>
          <p xml:id="i-9WBKG3YqEqnjmhfKaEDmNx">
            Situationen är emellertid sådan att jag anser att JO:s Ocpat-verksamhet
            behöver förstärkas. Inspektionerna och rapporterna är viktiga.
            Därutöver anser jag att det bör övervägas ytterligare möjlighet
            till insyn i verksamheten och kontakt med intagna och personal.
            Kontakterna med frivilla organisationer kan utvecklas.
          </p>
          <p xml:id="i-2rf9cx4nKZZncf7nEcW4aP">
            En möjlighet vore att införa någon form av medborgarvittnen kopplade
            till enskilda häkten/anstalter. Sedan 80-talet finns lagen om
            medborgarvittnen (1981:324) för att tillgodose allmänhetens intresse
            av insyn i polisverksamhet. Kommunerna kan enligt den utse trovärdiga
            medborgarvittnen vars tjänstgöring meddelas av kommunen efter
            samråd med Polismyndigheten. Medborgarvittnen har rätt att närvara
            vid polisverksam­het enligt detta, och det finns regler om tystnadsplikt
            vad gäller enskildas personliga förhållanden m.m.
          </p>
          <p xml:id="i-MCL2exdMEKzsrxRAkb8nqk">
            Mig veterligt använder få kommuner möjligheten och inom polisen
            har det väl inte alltid ansetts som positivt och självklart med
            sådan insyn. I andra länder, exempelvis i USA, är emellertid medborgarvittnen
            viktiga och väl ansedda både av allmänheten och inom polisen.
            Insynen ger en bättre och mer nyanserad bild av verksamheten och
            blir till ett stöd för polisen i många sammanhang.
          </p>
          <p xml:id="i-HrSw1Hv3knRPCiCVZQBbJ6">
            Medborgarvittnen borde enligt min mening kunna fungera väl när
            det gäller häkten och anstalter. Dels skulle det ge insyn i en
            känslig verksamhet, dels skulle det göra det lite enklare för
            intagna att i ordnade former kunna framföra synpunkter på hur
            verksam­heten fungerar.
          </p>
        </div>
        <div type="motSignatures">
          <list>
            <item xml:id="i-9hHDYsZ9evzHjTyhN19CUy" who="i-PRHkYxGCaT2cbJpjjfnRtn">
              Beatrice Ask (M)
            </item>
          </list>
        </div>
      </div>
    </body>
  </text>
</TEI>
