<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00474">
  <teiHeader>
    <fileDesc>
      <titleStmt>
        <title>Värdmödraskap</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värdmödraskap</title>
          <idno type="rdwebb">GX02So474</idno>
          <rs type="number">So474</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So474/text</ref>
          <ref type="dokument_url_html">http://data.riksdagen.se/dokument/GX02So474</ref>
          <ref type="dokumentstatus_url_xml">http://data.riksdagen.se/dokumentstatus/GX02So474</ref>
          <ref type="doc">http://data.riksdagen.se/fil/AC16B251-58FB-4BE5-A7C9-D6025481015B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-3GrPnM5KDKuSxfWxymYNoC</idno>
            <name>Mikaela Valtersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4v1RjM7VPsYmLX7GxFp8bb" type="signed"/>
        <correspContext corresp="i-4v1RjM7VPsYmLX7GxFp8bb">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-3GrPnM5KDKuSxfWxymYNoC"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-RQRVtXEB4SAac8Ac4eGoKm" type="numbering">
          <date when="2009-10-06"/>
        </correspAction>
        <correspAction xml:id="i-KauukPv7oJEqyKF49hyDo2" type="submission">
          <date when="2009-10-05"/>
        </correspAction>
        <correspAction xml:id="i-MNgaozvrVnUBkAmBVAWERJ" type="transfer">
          <date when="2009-10-04"/>
        </correspAction>
        <correspAction xml:id="i-FuntKiybTGKQsWXXvcZFzD" type="assigned"/>
        <correspContext corresp="i-FuntKiybTGKQsWXXvcZFzD">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7N6htWxf3w7ZEw5e1crL59">
            Förslag till riksdagsbeslut
          </head>
          <p xml:id="i-RXi6FHa51T2LYyzXjeGVsw">
            Riksdagen tillkännager för regeringen som sin mening vad som
            anförs i motionen om att tillsätta en utredning om värdmödraskap.
          </p>
        </div>
        <div type="motContent">
          <head xml:id="i-Ea7oHfJpd8NA9jmgXisNZ" type="h1">
            Motivering
          </head>
          <p xml:id="i-DvvcK7xowGzHujYxtDMqte">
            Surrogatmödraskap, eller hellre kallat värdmödraskap, är idag
            enligt lag inte tillåtet i Sverige.
          </p>
          <p xml:id="i-TnX8LiBcRGTZ8K65gz3nSd">
            Surrogat betyder ersättning. Det par som vill ha ett barn men
            som själva av biologiska skäl inte kan få något kan anlita en
            kvinna som låter sig befruktas av parets sperma eller tar emot
            ett befruktat ägg. Ett annat sätt att uttrycka det är att surrogatmamman,
            eller värdmodern hyr ut eller lånar ut sin livmoder.
          </p>
          <p xml:id="i-PjPA6AVcXpJGWognHTf41k">
            En värdmoder är alltså en kvinna som bär och föder ett barn åt
            någon annan. Barnet kan genetiskt vara delvis hennes eller en
            annan kvinnas ägg har befruktats och sedan planterats in. Det
            senare, som kallas IVF, är det vanligaste. Paret som beställt
            barnet blir sedan, då värdmodern avsagt sig vårdnaden, de som
            tar hand om barnet och blir barnets sociala och rättsliga föräldrar.
          </p>
          <p xml:id="i-98mEsKuSEAw3fhg4vrnLGk">
            De länder som bland andra har lagar som reglerar värdmödraskap
            är Storbritannien, Israel, vissa delar av Australien, Brasilien,
            Hong Kong, Ungern, Nederländerna, Sydafrika, Korea och några stater
            i USA. Men regler och lagar i USA skiljer sig åt beroende på var
            i landet du bor. I vissa stater ska du betala värdmodern, i andra
            som exempelvis i New York är det förbjudet. Vissa stater kräver
            att det är en släkting som är värdmodern andra inte. På en del
            håll kan du hyra värdmammor för höga summor. I Belgien, Grekland
            och Indien finns det inga lagar men värdmammor används ändå.
          </p>
          <p xml:id="i-21Aj9MFanX1veLS4mn7SSJ">
            För många bögpar har det varit en möjlighet att bli biologiska
            föräldrar med hjälp av sperma från den ena mannen samt ett ägg
            från en äggdonator. Givetvis kan samma möjlighet också komma i
            fråga för heterosexuella par, t.ex. då kvinnan har befruktningsbara
            ägg men saknar fungerande livmoder. I Sverige har värdmödraskap
            hittills avvisats med etiska skäl.
          </p>
          <p xml:id="i-7ALDMR7bpX1vSyfWKrEVGv">
            Frågan är komplicerad och rymmer många etiska ställningstaganden.
            Det är därför rimligt anser Miljöpartiet att frågan studeras närmare
            och utreds i en parlamentarisk utredning.
          </p>
          <head xml:id="i-K5mcNG12XCnN6jPwUGhFzT" type="h2">
            Bakgrund
          </head>
          <p xml:id="i-3yskz8BfhhE3LpSBK8QKd7">
            Under 1980- och 1990-talen ökade möjligheterna att lösa barnlöshet,
            och förutom adoption finns ett nu ett antal vägar. Dock inte för
            alla par, ej heller för ensamstående utan lagstiftningen utgår
            från ett heteronormativt tänkande.
          </p>
          <p xml:id="i-XE1yrbAmWiRzpxFwUKcYYw">
            När lagen (1988:711) om befruktning utanför kroppen ändrades
            blev det möjligt för en kvinna som är sambo eller gift med en
            man att ta emot ett donerat ägg från en annan kvinna under förutsättning
            att ägget befruktats med mannens sperma. Men lagen gör det inte
            möjligt att få behandling med ett donerat ägg som befruktats med
            sperma från någon utomstående givare. Att ett par får barn efter
            behandling med både donerat ägg och donerad sperma medför att
            barnet inte är biologiskt barn till någon av föräldrarna, egentligen
            slående likt adoption ur genetisk synpunkt.
          </p>
          <head xml:id="i-84CAYqXg5DMEERDQo65LSq" type="h2">
            Olika former av hjälp till reproduktion
          </head>
          <p xml:id="i-81xnf1av1hGcmUwd95jYjU">
            Insemination: Spermier placeras i kvinnans livmoder, antingen
            från kvinnas make, sambo eller donerad sperma från annan spermagivare.
            I Sverige är insemination möjligt för par sedan 1984 och sedan
            en tid tillbaka även för lesbiska par.
          </p>
          <p xml:id="i-j8V3zBTi7PfEBL9G4cduw">
            Ensamstående kvinnor som idag vill insemineras väljer att åka
            till t ex Danmark, Finland och Lettland där det är tillåtet.
          </p>
          <p xml:id="i-WSxfzAYqsotkkoWYvfgAXe">
            IVF-behandling: Betyder In vitro fertilisering, d.v.s. i ett
            glas eller kärl och avser provrörsbefruktning. Används om kvinnans
            fertilitet inte är den bästa. Ägg plockas ut, spermierna tillsätts
            och efter befruktning återförs det befruktade ägget till livmodern.
            Man prövar på flera ägg samtidigt och använder sedan ett eller
            två. Om flera befruktade ägg blir över kan dessa frysas ned och
            användas senare.
          </p>
          <p xml:id="i-S4JAU5NaLmsa72aiY9oJdt">
            Äggdonation: När IVF-behandling görs med ett donerat ägg från
            en annan kvinna. Det blir aktuellt om det av olika skäl inte går
            att använda kvinnans egna ägg.
          </p>
          <p xml:id="i-SZKXcJGCFXVcVW4urnvywd">
            Det är i Sverige inte tillåtet att genomföra IVF med både donerad
            sperma och donerat ägg. Det finns andra länder där det är tillåtet.
          </p>
          <p xml:id="i-EDqqzWq97pkid7sw9EyuVH">
            Embryodonation: IVF-behandling görs med donerat embryo, d.v.s.
            med någon annans redan befruktade ägg som blivit över. Det kan
            handla om en kvinna eller ett par som gjort IVF-behandling och
            fryst ner de befruktade ägg som inte använts vid det tillfället.
            Man kan därefter ha kommit fram till att man inte vill ha fler
            barn och att man är beredd att donera de embryon som blivit över
            i stället för att de ska förstöras.
          </p>
          <p xml:id="i-NVL445Fqf99xHMBJC8KskM">
            De som kan vara intresserade av denna typ av IVF-behandling är
            ensamstående eller par som har svårt att bli gravida på andra
            sätt, eller som av annat skäl skulle välja denna typ av IVF-behandling.
            Vilka regler som omgärdar embryodonation skiljer sig åt mellan
            olika länder.
          </p>
          <p xml:id="i-TxWLbKfFcDiX7Atio3TJS9">
            Detta är idag inte tillåtet i Sverige, men tillåts i ett antal
            länder i Europa. Svenska kvinnor och par åker i dagsläget t ex
            till Finland eller Lettland för att bli gravida på det sättet.
          </p>
          <p xml:id="i-QA5fTj8jnEALXPK4LucS5K">
            En genomgång som EU 1 gjorde bland 44 länder 2005 visar att embryodonation
            var tillåtet i Belgien, England Estland, Canada, Finland, Frankrike,
            Grekland, Lettland, Luxemburg, Malta, Nederländerna, Ryssland,
            Slovakien, Spanien och Tjeckien.
          </p>
          <p xml:id="i-UGiZyGZ4QHCMUWNiz5e22k">
            Surrogatmödraskap: En person som bär och föder ett barn åt någon
            annan. Det kan vara aktuellt när en kvinna själv har befruktningsbara
            ägg men av något skäl inte kan bära fram barnet själv i sin egen
            livmoder. Ägget tas ut och provrörsbefruktas och inplanteras i
            en annan kvinna som bär fram barnet.
          </p>
          <p xml:id="i-9XrjR4FzaW4coj4oVQXR7M">
            En värdmamma kan också vara en kvinna som befruktas genom insemination
            från en man i ett parförhållande samkönat eller olikkönat och
            därefter återlämnar barnet till det beställande paret.
          </p>
          <p xml:id="i-P7joyHQ8dS2kynfN6Cij5w">
            Värdmödraskap är, med olika regler, tillåtet i ett antal länder.
            I Finland var det tillåtet 2005 men förbjöds i och med den nya
            ART-lagen den 1 september 2007. Beredningen av den finska lagen
            gällande assisterad befruktning var långt utdragen och flera förslag
            förkastades under årets lopp. I och med en regeringsproposition
            från 2002 föreslogs surrogatbehandlingen bli förbjuden. En ministerarbetsgrupp
            ändrade därmed ett tidigare förslag från Social- och hälsoministeriet
            i vilket man föreslog att behandlingen skulle vara tillåten under
            vissa förutsättningar. Ansökan om tillåtelse för behandling skulle
            göras från Rättskyddscentralen för hälsovården i Finland, men
            så blev det alltså inte.
          </p>
          <p xml:id="i-XUzypoFeA654Uf1JmJQ9XQ">
            I en EU-undersökning där olika länder svarade på regler angående
            surrogatmödraskap i olika länder gavs olika kommentarer. Till
            exempel Israel, som endast tillät surogatmödraskap för heterosexuella
            par. Kanada kommenterade att det är tillåtet så länge det är altruisic.
            All kommersiell surrogatverksamhet är förbjuden. Betalning, reklam
            etc får aldrig ingå. Däremot bekostas t.ex. utebliven lön om surrogatmodern
            av hälsoskäl under graviditeten måste vara frånvarande från jobbet.
          </p>
          <head xml:id="i-DCjQbTV5ZJAzBCeb92rYTK" type="h2">
            Diskussion om värdmödraskap i andra länder
          </head>
          <p xml:id="i-QUhCdhtQJcTEt4YqTGyYPJ">
            Det blåser positiva vindar för surrogatmödraskap i Europa. Undantaget
            är Finland (se ovan). Frankrike är positivt. Senaten diskuterar
            att se över lagarna.
          </p>
          <p xml:id="i-3DGEiGU3CYkYNzNTdMejAy">
            I Europa är det icke kommersiellt surrogatmödraskap som diskuteras.
            Detta innebär att surrogatmamman får ersättning endast för kostnader
            och inkomstbortfall.
          </p>
          <p xml:id="i-EzEyMGpM6dfatorkpXLpKa">
            Vi har inte tagit upp situationen i USA i denna motion eftersom
            det är svårt att jämföra då de har ett annat rättssystem. Där
            är avtalet mellan surrogatmamman och föräldrarna rättsligt bindande.
            I Sverige behövs ett domstols- eller myndighetsbeslut. Därför
            verkar det rimligt att ha regler som ligger nära de för adoption.
          </p>
          <head xml:id="i-L99mtPe82c5EAmB8HjqqeM" type="h2">
            Värdmödraskap i Sverige
          </head>
          <p xml:id="i-9UCefdsbvAqAcdHTVPgDif">
            Enligt vår mening är frågan mer komplex än att avfärdas med moraliska
            argument. Flera aspekter behöver belysas. Vissa ser värdmödraskap
            som oetiskt. Andra menar att det bara är en fortsättning på vägen
            med olika reproduktiva sätt.
          </p>
          <p xml:id="i-3hA8uVtd8YmdABeLPgHnKo">
            Sveriges riksdag har tidigare avfärdat utredning, och i proposition
            2001/02:89 Behandling av ofrivillig barnlöshet anförde regeringen
            följande angående frågan om surrogatmoderskap (s. 55):
          </p>
          <p xml:id="i-AB7Ski91P3JMCgzvhuoLrr">
            Surrogatmoderskap kan medföra sådana problem som att en kvinna
            före graviditeten samtycker till att låna ut sin livmoder men
            senare ändrar uppfattning. Detta kan medföra svåra konflikter
            mellan inblandade parter, där barnet oundvikligen blir indraget.
            Regeringen anser att surrogatmoderskap inte är etiskt försvarbart
            och att det därför inte skall tillåtas. Det kan inte anses förenligt
            med människovärdesprincipen att använda en annan kvinna som medel
            för att lösa det barnlösa parets problem. Inte heller ur barnets
            perspektiv är surrogatmoderskap önskvärt.
          </p>
          <p xml:id="i-BoDf3ZFW3L5aZZDvsYXarZ">
            Socialutskottet framförde i betänkande 2005/06:SoU16 Genetisk
            integritet m.m. att utskottet alltjämt är av uppfattningen att
            surrogatmoderskap inte är etiskt försvarbart och därför inte bör
            tillåtas.
          </p>
          <p xml:id="i-6sUoux4Q7BbjB6yJM4xubi">
            Vad som är etiskt och inte är dock inte självklart. Varför är
            det oetiskt att låta en kvinna som så önskar dela med sig av glädjen
            att få barn? Varför skulle ett barn som uppenbarligen är så efterlängtat
            att föräldrarna gjort sig stora besvär för att få det ha det sämre
            än ett barn som inte var planerat? Det finns heller inget som
            hindrar att värdmammans intressen skyddas genom att hon ges rätt
            att ångra sig när barnet väl är fött. Det är också så att det
            redan idag finns barn i Sverige som kommit till med hjälp av värdmoder
            i annat land och deras behov behöver också belysas.
          </p>
          <p xml:id="i-6xbaMaCHSNrgx2QQBFcHcn">
            Samhället förändras och även människors levnadsförhållanden.
            Den medicinska utvecklingen har gått vidare så att många människor
            som av olika skäl inte kan få barn får sin önskan om barn uppfylld.
            Som nämns ovan finns många olika tekniker för att främja reproduktiv
            hälsa. I dag finns det i Sverige både heterosexuella och homosexuella
            par som reser utomlands för att bli föräldrar genom värdmödraskap.
          </p>
          <p xml:id="i-7m5cXqRM3ah4BWvJpwHQJT">
            När lesbiska par getts samma möjligheter till assisterad befruktning
            som samkönade par kan det vara rimligt att även bögpar får möjlighet
            att bli biologiska föräldrar. Det finns många etiska överväganden
            som behöver göras angående värdmödraskap. Just därför är det viktigt
            att med en försiktigt positiv hållning utreda frågan istället
            för att avfärda den som hittills har gjorts.
          </p>
          <p xml:id="i-QGv6AYQtsbRzBcBnnop9NQ">
            Aspekter som är viktiga att belysa i en utredning är bland annat:
          </p>
          <list style="ul">
            <item xml:id="i-UgpRS3ne8oC4bckdXjiJAd">
              Krav på fysisk och psykisk hälsa, eller annan lämplighet.
            </item>
            <item xml:id="i-69MRwSzRdb4j7P4zUWjPda">
              Barns rätt att ta reda på donatorer/ anonymitet hos donatorer.
            </item>
            <item xml:id="i-7NvzGyLpTVJWfh6JerefuW">
              Finansiella aspekter, såsom kostnader och ersättningar, vad hälso-
              och sjukvården ska stå för och hur kostnaderna ser ut jämfört
              med adoption.
            </item>
          </list>
          <p xml:id="i-KZUfmxQR1XWnc1KH5RXwiE">
            Storbritannien har gjort undersökningar om hur värdmammor och
            barnen mår. Dessa kan också vara intressanta att titta mer på
            i en kommande utredning.
          </p>
          <p xml:id="i-KbcitrCU8xchAD5TJDZGhS">
            Det handlar både om medicinska, etiska och moraliska överväganden
            där vi anser att barnet bästa ska vara vägledande.
          </p>
          <p xml:id="i-N73wQhjKR16keigbzUCBLt">
            Miljöpartiet föreslår att riksdagen tillkännager för regeringen
            som sin mening vad som anförs i motionen om att tillsätta en statlig
            utredning om värdmödraskap.
          </p>
          <p xml:id="i-FM5Bsxj2fARPPmQs5NYw6d">
            Vi tog upp denna fråga i en liknande motion under föregående
            motionstid. Den behandlades i Socialutskottets betänkande SoU13,
            Hälso- och sjukvårdsfrågor där den avstryktes. Man hänvisar till
            det betänkande som nämnts ovan; betänkande 2005/06:SoU16 Genetisk
            integritet, där man avstrykte ett motionsyrkande med uppfattningen
            att surrogatmödraskap inte är etiskt försvarbart och inte bör
            försvaras. Man hänvisar också till att Göran Hägglund som svar
            på en fråga i september 2008 sagt att surrogatmoderskap inte är
            tillåtet enligt svensk lagstiftning och att han inte har för avsikt
            att vidta några åtgärder i denna fråga. Utskottet konstaterade
            därefter på samma sätt att surrogatmoderskap inte är tillåtet
            enligt svensk lagstiftning och att riksdagen inte bör ta något
            initiativ i denna fråga.
          </p>
          <p xml:id="i-TEuoCnRHHqUz51dnn6QygG">
            Vi menar att frågan förtjänar att lyftas fram. Det är knappast
            ett modernt förhållningssätt att avfärda den på det sätt som gjorts.
            Att låta utreda frågan är viktigt för att kommande ställningstaganden
            ska baseras på kunskap.
          </p>
        </div>
        <div type="motSignatures">
          <list>
            <item xml:id="i-3uyYGLMpaqYyxSwpT1dxHv" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-PQ5wRyQSLF4bEFEWXtemr2" who="i-9hz9iPqymCdhBS9gVoZrbj">
              Thomas Nihlén (mp)
            </item>
            <item xml:id="i-3BCpE9dM59cufYmhb5Xm8y" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-5RMUcsqzjjMdqnTzwPnhBB" who="i-3GrPnM5KDKuSxfWxymYNoC">
              Mikaela Valtersson (mp)
            </item>
            <item xml:id="i-BLppuyGX4jR2WhzULFMxMn" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-v8w8Qxt3gnULvsgnEhv9v" who="i-2GE534P2Foy3WpqKPVNeW8">
              Mats Pertoft (mp)
            </item>
          </list>
        </div>
      </div>
    </body>
  </text>
</TEI>
