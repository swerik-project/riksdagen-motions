<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--01330">
  <teiHeader>
    <fileDesc>
      <titleStmt>
        <title>om biblioteksersättningen, m. m.</title>
        <author>av herrar Sundman och Ahlmark</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om biblioteksersättningen, m. m.</title>
          <idno type="rdwebb">FY021330</idno>
          <rs type="number">1330</rs>
          <ref type="dokument_url_text">http://data.riksdagen.se/dokument/FY021330/text</ref>
          <ref type="dokument_url_html">http://data.riksdagen.se/dokument/FY021330</ref>
          <ref type="dokumentstatus_url_xml">http://data.riksdagen.se/dokumentstatus/FY021330</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N4EAtthRAnrRUx2M5559AH</idno>
            <name>P. O. SUNDMAN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RVvkjBqKkLgonWA6XCH4qd" type="signed"/>
        <correspContext corresp="i-RVvkjBqKkLgonWA6XCH4qd">
          <note type="signatory" corresp="i-N4EAtthRAnrRUx2M5559AH"/>
          <note type="signatory" corresp="i-8aNTXCV4f9MdU7Dz15ZXyB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__1330/mot_1975__1330-001.pdf"/>
      <fw xml:id="i-PoqAnN8TzFLV15c2UuKmb2">
        Mot. 1975:1330 4
      </fw>
      <div xml:id="i-TJVwj2SnLcAXv6w5bhxywV" type="motHeader">
        <div xml:id="i-8FWZ41v4QbG2XmzpnP37JQ" type="motTitle"/>
        <div xml:id="i-QQXKfqaomxgtD2wnbkpTY8" type="motSubmissionInfo"/>
      </div>
      <div xml:id="i-Cpi3sPct1ecyXnzhCPP2kS" type="motBody">
        <div xml:id="i-7XLk8nSoJjgELEsaejSt7V">
          <p xml:id="i-9pBJcNUoZXrsjurceMowvi">
            Nr 1330
          </p>
          <p xml:id="i-Beoz2Lv81BgozuAHhUtFjB" type="titleString">
            av herrar Sundman och Ahlmark om biblioteksersättningen, m. m.
          </p>
          <p xml:id="i-FWStu85aEAvVZmpVLszEiS">
            I bilaga 10 till 1975 års budgetproposition, punkt B 5 Ersättning
            åt författare m. fl. för utlåning av deras verk genom bibliotek
            m. m. föreslås ingen höjning av biblioteksersättningens multiplar.
            Dessa har utgått oförändrade sedan budgetåret 1972/73 med 18 öre
            per hemlån av skyddat svenskt originalverk, 6 öre per hemlån av
            verk i skyddad svensk översättning samt 72 respektive 36 öre per
            år för referensexemplar av de två verktyperna. Den totala biblioteksersättningen
            har under de aktuella åren undergått viss höjning till följd av
            ökad utlåning. I 1975 års budgetproposition utgår man från oförändrade
            multiplar och föreslår endast en smärre justering uppåt av anslagets
            totalsumma på grund av förväntad ytterligare stegrad utlåning.
            Styrelsen för Sveriges författarfond har i sina äskanden yrkat
            en höjning av ersättningen till 30 öre för hemlån av originalverk
            (1:20 kr. för referensexemplar) och 15 öre för hemlån av översatt
            verk (60 öre för referensexemplar). I detta höjningsyrkande föreligger
            en förändring i relationerna mellan ersättningarna för svenska
            originalverk och översätt- ningar — dvs. en höjning av de senare
            från en tredjedel av grundmultipeln till hälften av densamma.
            (Grundmultipeln = ersättningen per hemlån av skyddat svenskt originalverk.)
            Som motivering för denna ändring har fondstyrelsen anfört att
            relationen mellan författarersättning och över- sättarersättning
            på biblioteksområdet skall vara densamma som på andra närliggande
            områden, exempelvis beträffande talboksersättningen och ersättningen
            för sändning i Sveriges Radio av ”tidigare utgivet verk”. IFondstyrelsen
            har vidare påpekat att just översättarna drabbats särskilt hårt
            av de senaste årens minskade bokutgivning i Sverige.
          </p>
          <p xml:id="i-MKoitgmkfGFrY63qz6i6Wm">
            IFondstyrelsen har i sina petita därvidlag övervägt och i allt
            väsentligt anslutit sig till de synpunkter som framförts av Sveriges
            Författarförbund i dess skrivelse till utbildningsdepartementet
            av den 13 juni 1974. Som följd av riksdagens rekommendation åren
            1971 och 1972 har under det senaste året kontinuerligt hållits
            ”förhandlingsliknande över- läggningar” mellan departementet och
            KLYS (Konstnärliga och litterära yrkesutövares samarbetsnämnd)
            beträffande statens insatser för kultur- arbetarna. KLYS, som
            representerar alla de femton fackliga sammanslut- ningarna av
            kulturarbetare, har vid överläggningarna förordat ersättningar
            framför stöd i form av stipendier. Vid prioriteringar mellan olika
            konstnärsgrupper har KLYS inför statsverkspropositionerna 1973
            och 1974 satt bildkonstnärerna i främsta rummet. Departementschefen
            har i
          </p>
          <pb facs="riksdagen-motions-pdf/data/1975/mot_1975__1330/mot_1975__1330-002.pdf"/>
          <fw xml:id="i-G7wyLyfrbxB2NQf4hvddWQ">
            Mot. 1975:1330 s
          </fw>
          <p xml:id="i-MQva71pjnjtuSMCBjCMVuN">
            sina förslag i hög grad tagit hänsyn till dessa prioriteringar.
            Det kan påpekas att man härigenom följt en linje som etablerades
            redan i början av 1960-talet, då dåvarande ecklesiastikministern
            inledde de därefter årliga informella överläggningarna med KLYS-organisationerna
            som senare ”institutionaliserats”. Inför 1975 års budgetproposition
            har KLYS enhälligt prioriterat höjd biblioteksersättning framför
            varje annan åtgärd inom kulturarbetarsek- torn. Detta framgår
            bl. a. av KLYS skrivelse av den 11 september 1974 till utbildningsdepartementet.
            I budgetpropositionen har man emellertid även i år satt bildkonstnä-
            rerna i främsta rummet och därmed för första gången efter överläggning-
            arnas tillkomst gått emot nämndens prioriteringar. Departementschefen
            motiverar den uteblivna höjningen av biblioteks- ersättningens
            multiplar med hänvisning till att en ”översyn av systemet för
            ersättningar till olika konstnärsgrupper” kommer att aktualiseras
            genom det slutbetänkande som kulturrådet förväntas framlägga under
            våren 1975 rörande bl. a. nämnda gruppers ekonomiska villkor.
            Här bör anmärkas att departementschefen redan i 1974 års statsverks-
            proposition hänvisade till samma betänkande som man då förutsatte
            skulle framläggas våren 1974. I avvaktan härpå begränsades insatserna
            för kulturarbetarna till i huvudsak vissa förstärkningar inom
            bildkonsten. Betänkandet försenades och aviserades därpå till
            hösten 1974 samt slutligen till instundande vår. Omständigheten
            innebär att det kommer att dröja ytterligare minst ett år innan
            förslag kan föreläggas riksdagen. Det finns väl grundade skäl
            att anta att kulturrådets betänkande icke kommer att innehålla
            några förslag som innebär principiella förändringar i biblioteksersättningssystemet.
            Detta hänger bl.a. samman med att systemet sedan det infördes
            1954 har tillämpats, prövats och utvecklats till ett i sig utmärkt
            instrument för författarnas ekonomiska och sociala trygghet —
            som dessutom kommit att stå som förebild för motsvarande strävanden
            i flera andra länder. Enligt vår bestämda mening får man inte
            nu ännu en gång skjuta frågan om biblioteksersättningens höjning
            på framtiden med hänvisning till kulturrådets kommande betänkande
            — eller, som KLYS framhåller i sin prioriteringsskrivelse: Betänkandets
            fördröjning får ”inte tas till intäkt för en stagnation på de
            områden, för vilka redan allmänt accepterade ersättningsmodeller
            föreligger”. F.ö. torde, som ovan antytts, en hänvis- ning till
            betänkandet sakna relevans, eftersom allt talar för att några
            förslag icke kommer att framläggas som går emot en vidareutveckling
            av fondens väl prövade trygghetsprogram. Vissa led i trygghetssystemet
            är ännu outvecklade och ofullständiga eller har givetvis försökskaraktär
            därför att erforderliga medel saknats. Detta beror givetvis både
            på att höjninarna av grundmultiplarna uteblivit sedan 1972 och
            på att realvärdet urholkats genom penningvärdeför- sämringen.
            Av författarfondens petita framgår att en slutlig utbyggnad av
          </p>
          <pb facs="riksdagen-motions-pdf/data/1975/mot_1975__1330/mot_1975__1330-003.pdf"/>
          <fw xml:id="i-Pe4RBsi9oDFQASsuchm9mo">
            Mot. 1975:1330 6
          </fw>
          <p xml:id="i-BX6Ebos2oBaiu9o524AguS">
            biblioteksersättningssystemet — som även kommer fotografer och
            tecknare till godo i deras egenskap av bokillustratörer — förutsätter
            att ersättningen för lån av skyddade svenska originalverk, grundmultipeln,
            utgår med i dagens penningvärde ca 30 öre och för övriga multiplar
            i relation härtill. En uppräkning av ersättningen till 1972 års
            penningvärde ger en grundmultipel av ca 22 öre. Med hänsyn till
            den aktuella situationen kan vi inte föreslå en höjning till 30
            öre. Å andra sidan är det uppenbart att ett återställande av 1972
            års realvärde inte är till fyllest. Bl. a. bör påpekas att författarfonden
            i enlighet med det trygghets- program, som författarna själva
            utarbetade 1968, nu disponerar en vida större del av biblioteksersättningen
            än tidigare i sådana former — långtidsstipendier, stipendietillägg
            och pensioner — att medlen för mottagarna blir beskattade. Detta
            ger mottagarna bättre långtidstrygghet men totalt sett mindre
            för försörjningen direkt tillgängliga medel. Därtill kommer att
            de reformer som genomförts till förmån för löntagargrupper- na
            inom avgiftspolitikens område (arbetsgivar- och försäkringsavgifter)
            icke kommit författarkåren till godo. Tvärtom har författarna,
            som skatterättsligt betraktas som rörelseidkare, drabbats av beslutade
            före- tagaravgifter, för vilka denna yrkesgrupp saknar möjligheter
            att kompen- sera sig. För att motverka en faktisk stagnation eller
            en hotande avveckling av delar av trygghetsprogrammet fordras
            uppenbarligen en uppräkning av grundmultipeln till åtminstone
            24 öre. Såväl författarfondens styrelse som Författarförbundet
            har, som ovan nämnts, i sina petita särskilt uppehållit sig vid
            översättarersättningen. Vi delar uppfattningen att biblioteksersättningen
            till översättarna bör utgå med hälften av den grundmultipel som
            tillkommer författarna. Författar- fondens ovan refererade motiveringar
            är helt övertygande. Detta innebär att en uppräkning av grundmultipeln
            till 24 öre för svenska originalverk ger 12 öre per hemlån av
            översatt verk. Det bör ankomma på vederbörande utskott att med
            utgångspunkt i detta beräkna erforderlig medelsanvisning till
            Ersättning åt författare m. fl. för utlåning av deras verk genom
            bibliotek m. m.
          </p>
          <p xml:id="i-QqrcLnb7yW6LWheHB1D52">
            Som bekant tillförs författarfonden hela den av riksdagen beslutade
            biblioteksersättningen. En del av denna utgår individuellt i form
            av s. k. författarpenning i relation till utlån av den enskilde
            författarens verk. Resterande belopp utgör fondens ”fria del”,
            vilken används för pensio- ner, stipendier m. m. och därmed får
            en påtaglig inkomstutjämnande effekt. Tidigare fastställde riksdagen
            hur stor del som skulle utgå i författar- penning. När riksdagen
            1972 höjde biblioteksersättningens grundmultipel från 15 till
            18 öre, underlät man att ta ställning till denna fördelningsfråga
            och rekommenderade att man vid överläggningar mellan departementet
            och Författarförbundet löste denna fråga. Efter dylika överläggningar
          </p>
          <pb facs="riksdagen-motions-pdf/data/1975/mot_1975__1330/mot_1975__1330-004.pdf"/>
          <fw xml:id="i-NcuTskriEcgFo75EJvWhuX">
            Mot. 1975:1330 4
          </fw>
          <p xml:id="i-HdPSk6BL6Nsb47y79t6G58">
            hösten 1972 fastställdes författarpenningen till 10 öre samtidigt
            som nya avtrappningsregler infördes vid höga utlåningstal. Dessa
            innebär t. ex. att den individuella ersättningen vid över 400
            000 lån bara uppgår till I öre och sålunda 17 öre tillförs fondens
            fria del. En följd av detta system är att mindre än en tredjedel
            av fondmedlen utgår till författarna efter deras lånesiffror,
            medan återstoden används för den åsyftade inkomstutjäm- ningen.
            Enligt vår uppfattning bör man fortsätta på den inslagna vägen
            och låta författarpenningens del av biblioteksersättningen bli
            beroende av överläggningar mellan departementet och Författarförbundet
            enligt nämnt mönster. Under hänvisning till ovanstående hemställes
            att riksdagen beslutar 1. att biblioteksersättningen fastställes
            till 24 öre för hemlån av skyddat svenskt originalverk och 96
            öre för referensexemplar av dylikt verk samt 12 öre för hemlån
            av verk i skyddad svensk översättning och 48 öre för referensexemplar
            av dylikt verk, 2. att författarpenningens storlek fastställes
            efter överläggningar mellan departementet och Sveriges Författarförbund.
          </p>
          <p xml:id="i-TWAximA7PzGjpYwicLwViW" type="date">
            Stockholm den 25 januari 1975
          </p>
          <div xml:id="i-KcDrCRtFnkK3d1zdrx5D92" type="signatureBlock">
            <list xml:id="i-9YhArvHag3GfuoGB4jJnVZ">
              <item xml:id="i-BNEsFoMesV2efg8f7nyhZA" who="i-N4EAtthRAnrRUx2M5559AH" type="signature">
                P. O. SUNDMAN (c)
              </item>
              <item xml:id="i-7fb2sQEVACoyXCFBHJ5Pri" who="i-8aNTXCV4f9MdU7Dz15ZXyB" type="signature">
                PER AHLMARK (fp)
              </item>
            </list>
          </div>
        </div>
      </div>
    </body>
  </text>
</TEI>
