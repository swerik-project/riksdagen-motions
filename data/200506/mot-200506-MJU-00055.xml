<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-MJU-00055">
  <teiHeader>
    <fileDesc>
      <titleStmt>
        <title>med anledning av prop. 2005/06:181 Miljöklassning av alternativa motorbränslen, m.m.</title>
        <author corresp="i-2xzcr3nLPgka3s5j7pZ98N">av Ingegerd Saarinen (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2005/06:181 Miljöklassning av alternativa motorbränslen, m.m.</title>
          <idno type="rdwebb">GT02MJ55</idno>
          <rs type="number">MJ55</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GT02MJ55/text</ref>
          <ref type="dokument_url_html">http://data.riksdagen.se/dokument/GT02MJ55</ref>
          <ref type="dokumentstatus_url_xml">http://data.riksdagen.se/dokumentstatus/GT02MJ55</ref>
          <ref type="doc">http://data.riksdagen.se/fil/7B33EBD7-1FA4-4E35-AAD3-03924A171910</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2xzcr3nLPgka3s5j7pZ98N</idno>
            <name>Ingegerd Saarinen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XYy9MWX1cnjFawChvmqpeN" type="basedOn"/>
        <correspContext corresp="i-XYy9MWX1cnjFawChvmqpeN">
          <ref>Proposition 2005/06:181</ref>
        </correspContext>
        <correspAction xml:id="i-U2uHAdTcqwAE6kskbP3cWZ" type="signed"/>
        <correspContext corresp="i-U2uHAdTcqwAE6kskbP3cWZ">
          <note type="signatory" corresp="i-2xzcr3nLPgka3s5j7pZ98N"/>
        </correspContext>
        <correspAction xml:id="i-Dgmr9E1wpoazcY3afnWhsp" type="referral">
          <date when="2006-04-20"/>
        </correspAction>
        <correspAction xml:id="i-NbCoQx4dK5qYpRGCyJCiFV" type="dismissal">
          <date when="2006-04-19"/>
        </correspAction>
        <correspAction xml:id="i-Kz7s9Z2aeyEwjofij8C9qd" type="dismissal">
          <date when="2006-04-19"/>
        </correspAction>
        <correspAction xml:id="i-7MCZdXuC1vnajRG8tMhYF9" type="submission">
          <date when="2006-04-18"/>
        </correspAction>
        <correspAction xml:id="i-4KPYqYL4bnwHbo7Gbf2df5" type="assigned"/>
        <correspContext corresp="i-4KPYqYL4bnwHbo7Gbf2df5">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_55/mot_200506_MJ_55-0001.pdf"/>
      <div xml:id="i-CRMKW3wz8MwVJ5uhNF3jtT" type="motHeader">
        <div xml:id="i-VQwdmGFpZN2dbkKGEEWMDV" type="motTitle"/>
        <div xml:id="i-L62BsUp6CLez8yYvtGduvp" type="motSubmissionInfo"/>
      </div>
      <div xml:id="i-RucuXTTwgfpHnFJFMe92Xm" type="motBody">
        <div xml:id="i-BV4iXBt7aaP2iKduKRHMTG">
          <p xml:id="i-E3r9J6QZ2UxncUDixKQ488">
            2005/06 mnr: MJ55 pnr: mp033
          </p>
          <p xml:id="i-JqQjuRDuku1hiV5USsQapu">
            Motion till riksdagen 2005/06:MJ55
          </p>
          <p xml:id="i-G5bug8Y4XeLDWXLXgJzbcZ">
            av Ingegerd Saarinen (mp) med anledning av prop. 2005/06:181
          </p>
          <p xml:id="i-48EyxMDQwnvdUa9Ru52dUc">
            Miljöklassning av alternativa motorbränslen, m.m.
          </p>
          <p xml:id="i-Dckz8xSESjU6qWSanwgBCp">
            Förslag till riksdagsbeslut
          </p>
          <p xml:id="i-N2cuEjPR88yiadtSzs22pK">
            1. Riksdagen tillkännager för regeringen som sin mening vad i
            motionen anförs om att regeringen bör låta utreda hur miljö- och
            hälsoegenskaperna för drivmedel, både konventionella och alternativa,
            skall regleras, övervakas och följas upp. 2. Riksdagen tillkännager
            för regeringen som sin mening vad i motionen anförs om att regeringen
            bör låta utreda skattesituationen för nya och framtida typer av
            drivmedel, både fossila och icke-fossila. 3. Riksdagen tillkännager
            för regeringen som sin mening vad i motionen anförs om en ändring
            i propositionen så att s.k. syntetisk diesel verkligen kan beskattas
            enligt miljöklass 1. 4. Riksdagen tillkännager för regeringen
            som sin mening vad i motionen anförs om att skyndsamt utreda justeringar
            av kraven för dieselbränsle
          </p>
          <p xml:id="i-Gr7y1uSENhWuF1HnKBaH8W">
            miljöklass 1.
          </p>
          <p xml:id="i-7kt66rWmqAKnSdncmLFzjp">
            Inledning
          </p>
          <p xml:id="i-LAD35UbUhPnNV7W4XQf3j2">
            Propositionens syfte är att ge bättre villkor för några typer
            av alternativa drivmedel, och den lyckas bara delvis. Förändringen
            av kraven på alkylatbensin är bra då tillverkarna av alkylatbensin
            har haft problem att uppfylla den väldigt snäva specifikationen.
            Det är välkommet med krav på etanol både i form av E85 för bensinmotorer
            och i ren form till kompressionsmotorer. Att tillåta 5 926 inblandning
            av förädlade växtoljor, Fame är också bra, även om detaljerna
            hade kunnat utformas något annorlunda. För s.k. syntetisk diesel
            har själva kraven utformats väl men ett fel i själva definitionen
            av dieselbränsle gör att hela syftet med lagändringen försvinner.
            En mer genomarbetad förändring av detaljerna i kraven på dieselbränsle
            i miljöklass 1 hade löst problemen enklare.
          </p>
          <pb facs="riksdagen-motions-pdf/data/200506/mot_200506_MJ_55/mot_200506_MJ_55-0002.pdf"/>
          <p xml:id="i-7qS1yeq1bUrLgcJYFCj6FN">
            2005/06:MJ55
          </p>
          <p xml:id="i-52uwKAMdHD8AnYwtqUNWQo">
            Trots flera utredningar inom myndigheterna löser propositionen
            bara de mest aktuella problemen. När nya alternativa drivmedel
            dyker upp måste lagen arbetas om igen. Ett mer genomgripande förslag
            hade varit välkommet, särskilt då regeringen haft i uppdrag att
            se över kraven i miljöklassningen i fyra år.
          </p>
          <p xml:id="i-SChMLsrEoGMbgNXiGXWKGi">
            Krav på miljö- och hälsoegenskaper hos drivmedel
          </p>
          <p xml:id="i-Me6KvzBqyLLxYSkkr78QQY">
            I ett större perspektiv är det häpnadsväckande att så stora volymer,
            många miljoner ton, av miljö- och hälsofarliga produkter, fossila
            och icke-fossila drivmedel, hanteras och säljs överallt med såpass
            låga krav, låg granskning och övervakning. Myndigheterna borde
            ha större mandat för dessa uppgifter. Dels skulle utvecklingen
            av renare konventionell bensin och diesel drivas på effektivare,
            dels skulle riskerna minska för oväntade miljöeffekter av nya
            alternativa drivmedel och för att miljöfarliga produkter börjar
            blandas in i drivmedel. Framtida perioder med brist på raffinaderikapacitet
            eller brist på råolja med rätt egenskaper skulle kunna leda till
            att olämpliga komponenter blandas in i bensin och diesel. Utvecklingen
            av alternativa och biobaserade drivmedel kan ge bakslag i form
            av oacceptabla emissioner från fordon eller medföra andra miljörisker
            vid t.ex. transporter. Miljöpartiet anser att regeringen bör ta
            ett samlat grepp om miljö- och hälsoegenskaperna för drivmedel,
            både konventionella och alternativa, i form av en utredning. Den
            bör studera hur miljö- och hälsokrav ska utformas, för alla typer
            av drivmedel, och hur de fortlöpande ska granskas och följas upp.
            Här ingår hur kraven på konventionell bensin och diesel kan behöva
            förändras eller kompletteras i framtiden. Det kan vara lämpligt
            att dra paralleller till regelverken för kemikalieområdet, hantering
            av farligt avfall samt livsmedel. Detta bör riksdagen som sin
            mening ge regeringen till känna.
          </p>
          <p xml:id="i-23vXzVJ2VNtvXLkKzHq9Nk">
            Begränsad räckvidd för propositionen i praktiken
          </p>
          <p xml:id="i-6GXcULoARo2959o2UFvHDz">
            Propositionen behandlar, förutom ändringen av alkylatbensinen
            och 5 90 Fameinblandning, i praktiken bara de alternativa drivmedel
            som beskattas med miljöklass 3-skatt, dvs. i dagsläget troligen
            bara syntetisk diesel, samt en mindre andel av etanolen. Det finns
            bara en mindre tillverkare än så länge av syntetisk diesel. Etanol
            och rapsmetylester är idag helt skattebefriade, oavsett om de
            används i ren form eller blandas med bensin och diesel, och berörs
            därför i praktiken bara indirekt av kraven i miljöklasserna just
            vid inblandning. Den helt dominerande volymen av etanol blandas
            in i bensin upp till 5 96.
          </p>
          <pb facs="riksdagen-motions-pdf/data/200506/mot_200506_MJ_55/mot_200506_MJ_55-0003.pdf"/>
          <p xml:id="i-N2g6XUi2wkDDaZ4qTjRv9g">
            Skattebefrielserna för biobaserade drivmedel är antingen permanenta
            som för biogas eller ges via skattedispenser för etanol och rapsmetylester.
            I dispensbesluten ställs inga tekniska krav, eller så hänvisas
            bara till tillverkarnas egna uppgifter. Vi har alltså den underliga
            situationen att för att få en liten sänkning av punktskatten,
            miljöklass 1 istället för miljöklass 3, så måste drivmedel uppfylla
            noggranna specifikationer och gå igenom en möjligen lång och dyr
            myndighetsprövning med vetenskapliga undersökningar som bas. Men
            för att få fullständig skattebefrielse för ett biobaserat drivmedel
            ställs det i praktiken inga som helst krav på drivmedlet och det
            görs inga detaljerade granskningar. Denna proposition får snarast
            ses som ett första steg att få bättre kontroll på drivmedelsområdet.
          </p>
          <p xml:id="i-5pZ4MUMUpeSeD1ntqkSdRk">
            Litet spelrum för ”prövning” av alternativa drivmedel
          </p>
          <p xml:id="i-Ftssvh4gBPF3fGT2ChxM85">
            Drivmedel som inte är ”motorbensin” eller ”dieselbränsle” ska
            prövas av en myndighet och jämföras mot kraven enligt bilagorna
            4 och 5. Men dessa krav är väldigt strikta, minst lika strikt
            uppställda som de normala miljöklass 1- kraven för bensin och
            diese1. Den s.k. prövningen borde egentligen kunna gå till på
            samma vis som för vanlig bensin och diesel, för att inte tala
            om för skattebefriad etanol, biogas och RME, dvs. att tillverkaren
            säljer den under eget ansvar och att Skatteverket respektive Tullverket
            övervakar efterlevnaden. Mer effektivt vore att ansvarig myndighet,
            t.ex. Vägverket, istället får använda bilagorna 4 och 5 som riktlinjer
            för sin prövning. För nya typer av alternativa drivmedel som faller
            utanför specifikationerna, eller som helt enkelt är av annan typ,
            får myndigheten göra en samlad bedömning av de tekniska egenskaperna
            och även vid behov väga in miljöegenskaper som emissioner från
            motordrift, giftighet vid hantering och läckage etc. En sådan
            mer förutsättningslös prövning av en myndighet förutsätter en
            tydligare delegation av skattebesluten från riksdagens sida.
          </p>
          <p xml:id="i-Nbh22atiKj1Mwhym9Qpyri">
            Beskattning av framtida typer av drivmedel
          </p>
          <p xml:id="i-9xw7JpVQfyh3uoCiUA7hUD">
            Nya typer av drivmedel som skulle kunna komma fram och som inte
            passar in i propositionens bilagor får problem. Det skulle kunna
            vara fråga om dimetyleter, metanol eller vätgas, såvida de har
            fossilt ursprung. Det kan också handla om nya typer av förädlade
            växtoljor, blandningar av diesel och etanol/metanol/vatten etc.
            Flera sådana produkter har redan provats i Sverige och övriga
            Europa. Enligt lagen om skatt på energi ska annorlunda drivmedel
            beskattas som ”motsvarande” konventionella drivmedel. Men att
            finna en
          </p>
          <p xml:id="i-9fMC19Lq1mi6TkC9L1eusk">
            2005/06:MJ55
          </p>
          <pb facs="riksdagen-motions-pdf/data/200506/mot_200506_MJ_55/mot_200506_MJ_55-0004.pdf"/>
          <p xml:id="i-F5TwJnyd8wXcM9g3J1tA8s">
            2005/06:MJ55
          </p>
          <p xml:id="i-B4Mvzb8qUGpzp7m2Mfpuws">
            lämplig beskattning utifrån dagens system är dels svårt, dels
            kan det leda till orimliga skattesatser. Det är knappast rimligt
            att riksdagen måste stifta nya lagar varje gång en ny drivmedelsprodukt
            kommer ut på marknaden, utan robustare riktlinjer behövs för beskattningen.
            Med beaktande av riksdagens ansvar för beskattningsfrågor bör
            det gå att finna en praktisk lösning som innebär att enklare beslut
            om miljöklassning eller skattenedsättning kan delegeras till regeringen.
            Även om vi för relativt lång tid framöver vill ha fullständig
            skattebefrielse för biobaserade drivmedel för att dessa ska etableras
            och få en marknad så är det på lång sikt rimligt att även dessa
            beskattas, liksom övriga energiprodukter. Tyskland lär redan förbereda
            en viss låg skatt på växtoljor och Fame. Det är viktigt att poängtera
            möjligheten med fossila ”övergångsalternativ” vid utvecklingen
            av koldioxidneutrala eller biobaserade drivmedel. Dessa måste
            relativt smidigt kunna få en rimlig beskattning som främjar utvecklingen
            av bättre lösningar. Instrumentet med skattedispenser för s.k.
            pilotprojekt måste tillämpas snabbt och generöst där så är befogat
            för att främja utveckling och utvärdering. Miljöpartiet anser
            det motiverat att utreda och slå fast
          </p>
          <p xml:id="i-KwV9gxTjc1UUTomDT2Wk7V">
            e principer för beskattning samt skattenedsättning för nya och
            framtida typer av drivmedel och drivmedelsblandningar, « den långsiktiga
            skattesituationen för biobaserade drivmedel, « hur fossila övergångsalternativ
            ska kunna få skattenedsättning på ett snabbt och okomplicerat
            vis, via skattedispenser eller justering av skattesatserna.
          </p>
          <p xml:id="i-HMLQb4gRdhrchAccC39v6m">
            Detta bör riksdagen som sin mening ge regeringen till känna.
          </p>
          <p xml:id="i-2i6hk2wZMcu1mshjFJKRt9">
            Definitionen av alternativt dieselbränsle
          </p>
          <p xml:id="i-2U6LrhYidZ5gDZ2FRWzvhq">
            Propositionen föreslår ändringar i inledningen av lagen (2001:1080)
            om motorfordons avgasrening och motorbränslen där ”motorbensin”
            respektive ”dieselbränsle” definieras. Dieselbränsle definieras
            genom tullkoder, KN-nr 2710 19 41 (vanligast) eller 2710 19 25.
            Konventionell motorbensin definieras på ett analogt vis genom
            sina respektive tullkoder. I ett nytt tillägg sägs att alternativt
            motorbränsle per definition är det som inte definieras som motorbensin
            eller dieselbränsle enligt ovan. Detta gäller uppenbarligen för
            t.ex. etanol och rapsmetylester. Men för s.k. Fischer- Tropsch-drivmedel,
            eller syntetisk diesel, gäller nog normalt att de av tullen skulle
            klassificeras som ”dieselbränsle” enligt KN-nr 2710 19 41. Det
            gäller även blandningar mellan syntetisk diesel och vanlig diesel.
            Konsekvensen blir, så som propositionen är skriven, att alternativa
            syntetiska = dieselbränslen inte kan gå igenom den = föreslagna
          </p>
          <pb facs="riksdagen-motions-pdf/data/200506/mot_200506_MJ_55/mot_200506_MJ_55-0005.pdf"/>
          <p xml:id="i-7PrC3DkdRa9waMVCNKmXiw">
            bedömningsprocessen hos myndighet och kanske klassificeras som
            miljöklass 1. Hela syftet med propositionen försvinner alltså
            för den typen av drivmedel. Ett sätt att uppnå det tänkta syftet
            med ändringen är att ta bort ordet alternativt i den nya texten
            sist i paragraf 23, enligt nedan. Då kan varje producent välja
            att låta myndigheten bedöma drivmedlet, konventionellt eller alternativt.
            Om drivmedlet råkar bedömas vara ”konventionellt” så bedöms det
            ju enligt de vanliga kraven för bensin och diesel. Ny lydelse:
          </p>
          <p xml:id="i-BNAuPTFCitctGYzhsPKQbg">
            23 8 Ett (alternativt) motorbränsle får delas in och tillhandahållas
            i den miljöklass som anges i bilaga 4 eller 5 till denna lag,
            om bränslet uppfyller de krav som anges i bilagan. Regeringen
            eller den myndighet som regeringen bestämmer prövar om bränslet
            uppfyller kraven i bilaga 4 eller 5.
          </p>
          <p xml:id="i-77qRWzvKYDsyPC1D6yAVa9">
            Detta bör riksdagen som sin mening ge regeringen till känna.
          </p>
          <p xml:id="i-CFHQwDAgnYVsBJw2DntbKn">
            Kraven på konventionellt dieselbränsle
          </p>
          <p xml:id="i-AMxQ2WvNWCqWkv6m9exJQR">
            Det bör ligga i Sveriges intresse att behålla den relativt sett
            mycket miljövänliga diesel miljöklass 1 som vi har, och som är
            helt unik i världen. Även om EU-länderna håller på att införa
            en dieselkvalitet med formellt samma låga svavelinnehåll så ligger
            den svenska miljöklass 1-dieseln långt före när det gäller andra
            miljökrav. För bensin gäller att vi har i stort sett samma kvalitet
            över hela EU. Vi bör alltså slå vakt om det svenska försprånget
            för dieselbränslen, och det gör vi bäst genom att kraven på miljöklass
            1-diesel är välmotiverade och effektiva ur miljösynpunkt. Kraven
            borde därför rensas från parametrar som inte är miljömässigt motiverade
            och i övrigt anpassas till EU:s krav. Branschens tekniska standarder
            ställer ändå en mängd detaljerade tekniska krav. Annars kan risken
            öka att EU anser att principerna för inre marknaden är viktigare
            och tvingar Sverige ge upp den lite udda miljöklass 1-dieseln
            och istället anta den gemensamma europeiska dieselkvaliteten.
            Helst bör miljökraven på drivmedel skärpas ännu mer och kompletteras.
            Tidigare har förslag rests i riksdagen om att det borde skapas
            framåtriktade miljöklasser i syfte att stimulera utvecklingen
            av ännu renare drivmedel. I bilaga 3, miljöklass 1-dieselbränsle,
            bör följande ändringar göras. Cetanindex borde strykas. Det fyller
            ingen större funktion då det bara är ett teoretiskt framräknat
            tal för att få en snabb uppskattning av cetantalet. Det senare
            har mer med verkligheten att göra då det tas fram genom praktisk
            mätning i labboratorium. Densitet lägst 800 kg/m? borde strykas.
            Denna nedre gräns går inte att motivera, vare sig tekniskt eller
            miljömässigt. Snarast sätter gränsen ett tak för hur miljövänligt
            drivmedlet kan bli. EU-direktivet sätter ingen nedre gräns, bara
            övre. Vissa tekniska standarder har av tradition en nedre gräns,
            men de håller på att överges.
          </p>
          <p xml:id="i-TDj5B7juuqH8vUngebMwbZ">
            2005/06:MJ55
          </p>
          <pb facs="riksdagen-motions-pdf/data/200506/mot_200506_MJ_55/mot_200506_MJ_55-0006.pdf"/>
          <p xml:id="i-YJGsu7wD2J4NwSpHXZFrWo">
            2005/06:MJ55
          </p>
          <p xml:id="i-P811jy319vRyrfSPRKVFVG">
            Densitet högst 820 kg/m” borde egentligen höjas. Inblandning
            av rapsmetylester och annan Fame kan troligen få problem med denna
            gräns redan vid 5 26 inblandning. Destillation, högst 320? C,
            skulle kunna höjas ytterligare, t ex till 360? C, i nivå med EU-direktivet.
            Möjligen kan nya krav då behöva ställas på innehåll av tyngre,
            giftiga kolväten för att försäkra att halten av dessa inte ökar.
            När det gäller växtoljor av typen Fame kan det ju dyka upp nya
            varianter inom området som inte strikt klarar den tekniska standard
            som bilaga 4 bygger på. Exempel på kommande produkter är ”raffinerad”
            växtolja eller Fame fast baserad på etanol istället för metanol.
            En mer generell lösning hade alltså varit att lätta på kraven
            på miljöklass 1-diesel så att de direkt tillåtit både mer inblandning
            av Fame och tillåtit 100 260 syntetisk diesel, viss inblandning
            av alkoholer i diesel etc. Det hade kunnat göras med enbart ”EU-anpassning”
            av kraven på nedre densitet samt övre kokpunkt enligt ovan. De
            höga miljökraven hade bibehållits. Eventuellt hade man kunnat
            komplettera med krav på maximalt innehåll av vissa tyngre kolväten
            vid sidan av aromater och polyaromater, detta för att ytterligare
            stärka miljökraven. Det är svårt för riksdagen att gå in och ändra
            i enstaka krav. Lämpligast är att regeringen får i uppgift att
            skyndsamt se över kraven på dieselbränsle av miljöklass 1 med
            beaktande av synpunkterna ovan. Detta bör riksdagen som sin mening
            ge regeringen till känna.
          </p>
          <p xml:id="i-UefxPnBFQA1tcbzxajFHEg" type="date">
            Stockholm den 13 april 2006
          </p>
          <p xml:id="i-EZmcc7k83fWVDjGgV6xazq">
            Ingegerd Saarinen (mp)
          </p>
        </div>
      </div>
    </body>
  </text>
</TEI>
