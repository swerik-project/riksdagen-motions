<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__204/mot_1944__fk__204-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            8 Motioner i Första kammaren, nr 204.
          </p>
          <p>
            Nr 204.
          </p>
          <p>
            Av herr Sandén och fru Sjöström-Bengtsson, i anledning av Kungl.
            Maj:ts proposition med förslag till lag om ändring i 18 och 25
            kap. strafflagen, m. m.
          </p>
          <p>
            I den nu föreliggande propositionen (nr 13) med förslag till
            lag om änd- ring i 18 och 25 kap. strafflagen m. m., som bl. a.
            innebär att homosexuella handlingar mellan personer som uppnått
            aderton års ålder i princip lämnas straffria, föreslås även ändrad
            lydelse av 22 8 d) barnavårdslagen. Enligt den föreslagna lydelsen
            skall barnavårdsnämnd hava att vidtaga åtgärd be- träffande person
            i åldern mellan aderton och tjuguett år dels, liksom enligt gällande
            rätt, om han befinnes vara hemfallen åt ett oordentligt, lättjefullt
            eller lastbart levnadssätt, dels ock om han eljest visat svår
            oart; som gemen- sam förutsättning skall i båda fallen gälla,
            att särskilda åtgärder från sam- hällets sida krävas för hans
            tillrättaförande. Med hänsyn till den uppräk- ning som i 2 $ 1
            mom. barnavårdslagen göres av barnavårdsnämnds åliggan- den föreslås
            i propositionen en följdändring av detta lagrum. Syftet med de
            föreslagna ändringarna i barnavårdslagen är att öka möj- ligheterna
            att tillrättaföra ungdom som hemfallit åt homosexuella vanor och
            särskilt att hindra att manlig ungdom hemfaller åt prostitution.
            Beträffande ungdom under 18 år ha de nuvarande bestämmelserna
            i barnavårdslagen att barnavårdsnämnd har att vidtaga åtgärder
            mot barn under aderton år som befinnes så vanartat att särskilda
            uppfostringsåtgärder krävas för dess tillrättaförande, ävensom
            mot barn under sexton år som på grund av föräldrarnas lastbarhet,
            vårdslöshet eller oförmåga att fostra barnet är i
          </p>
          <p>
            fara att bliva vanartat — ansetts vara till fyllest för att möjliggöra
            ingripande i berörda syfte. I fråga om unga personer mellan aderton
            och tjuguett år har däremot det nuvarande stadgandet i 22 $ d)
            barnavårdslagen, som för att ingripande skall kunna ske kräver
            hemfallenhet åt ett oordentligt, lättje- fullt eller lastbart
            levnadssätt, ansetts böra kompletteras. Då en person kan vara
            hemfallen åt homosexuella vanor, även om hans levnadssätt ej kan
            sägas vara »oordentligt, lättjefullt eller lastbart», har enligt
            förslaget där- med jämställts, att han eljest visat svår oart.
            Enligt propositionen avses med uttrycket »svår oart»&gt; även andra
            fall än dem, då homosexuella vanor före- ligga; någon exemplifiering
            av sådana fall har dock icke lämnats, utan det utsäges endast,
            att stadgandet icke med fog kan befaras få en för vidsträckt tillämpning,
            emedan det även kräver, att särskilda åtgärder från samhällets
            sida äro erforderliga för vederbörandes tillrättaförande. Det
            föreslagna tillägget till 22 8 d) barnavårdslagen, som sålunda
            icke ute- slutande har avseende å ungdom som begått homosexuella
            handlingar, ger
          </p>
          <pb facs="riksdagen-motions-pdf/data/1944/mot_1944__fk__204/mot_1944__fk__204-002.pdf"/>
          <p>
            Motioner i Första kammaren, nr 204. 9
          </p>
          <p>
            anledning till övervägande, huruvida önskemålet att förebygga
            prostitution och annan sedeslöshet — homosexuell eller heterosexuell
            — samt annan asocialitet hos ungdom därigenom tillgodoses på tillfredsställande
            sätt eller om bättre garantier i detta hänseende kunna vinnas
            genom ytterligare om- redigering av ifrågavarande stadgande. Stadgandet
            i 22 $&amp; d) barnavårdslagen tillkom genom lagändring den 31 maj
            1934, varigenom barnavårdslagens bestämmelser om skyddsuppfost-
            ran och förebyggande åtgärder utsträcktes till ungdom i åldern
            18—21 år. Redan vid stadgandets tillkomst ifrågasattes att giva
            detsamma en mera vidsträckt tillämplighet. Enligt det inom socialdepartementet
            upprättade för- slag av år 1933, som låg till grund för propositionen
            (nr 212) till 1934 års lagtima riksdag, skulle det vara ett villkor
            för stadgandets tillämpning, att det asociala levnadssättet nått
            viss intensitet. Det fordrades nämligen att särskilda åtgärder
            från samhällets sida krävdes för vederbörandes tillrätta- förande,
            varjämte uttrycket »hemfallen åt» åsyftade att från lagens tillämp-
            lighetsområde avskilja sådana fall, där det påtalade levnadssättet
            vore något mera tillfälligt. I sitt yttrande över förslaget anmärkte
            socialstyrelsen, att uttrycket »hemfallen åt» vore alltför restriktivt,
            enär det förutsatte ett sed- ligt förfall av den grad, att det
            präglade individens hela livsföring. Departe- mentschefen förklarade,
            med anledning av vad socialstyrelsen anfört, att han övervägt
            att låta bestämmelsen få en något vidare omfattning, t. ex. genom
            att utbyta orden »hemfallen åt» mot »föra» men att han med hänsyn
            till innehållet i vissa yttranden stannat vid att utan ändring
            förorda bestäm- melsen i den sedermera antagna lydelsen. 1937
            års lösdriverilagstiftningskommitté föreslog i en år 1938 utgiven
            »Promemoria jämte lagutkast angående åtgärder mot vissa sedeslösa
            m. m.&gt;» sådan ändring av 22 $&amp; d) barnavårdslagen, att lagrummet
            bleve tillämpligt i fråga om person mellan aderton och tjuguett
            år, som befunnes föra ett cordentligt, lättjefullt eller sedeslöst
            liv och beträffande vilken särskilda åt- gärder från samhällets
            sida krävdes för hans tillrättaförande. I sin motive- ring till
            det föreslagna stadgandet anförde kommittén bl. a., att det vore
            ur principiell synpunkt förkastligt att uppskjuta samhällsåtgärder
            till dess en persons hela livsföring och därmed hans karaktär
            präglades av lastbarhet samt att garantier mot ingripande i oträngt
            mål förefunnes i de rigorösa be- stämmelser, vilka omgärdade de
            stadganden i barnavårdslagen, som regle- rade villkoren för mera
            genomgripande åtgärder. Flertalet av de remiss- myndigheter, som
            hördes över utkastet, gav sin anslutning till kommitténs förslag
            i denna del, varvid från barnavårdshåll framhölls, att den nuvarande
            lydelsen av 22 $ d) varit ett hinder för nämndernas ingripande
            i önskvärd utsträckning och varit ägnad att medföra, att det finge
            anstå så länge med behövliga åtgärder att resultatet äventyrades.
            Kommittén upptog därefter det föreslagna stadgandet i sitt slutliga
            betänkande med förslag till lag om arbetsfostran m. m. (SOU 1939:
            25). Kommittén anförde i detta betänkande
          </p>
          <pb facs="riksdagen-motions-pdf/data/1944/mot_1944__fk__204/mot_1944__fk__204-003.pdf"/>
          <p>
            10 Motioner i Första kammaren, nr 204.
          </p>
          <p>
            ytterligare, att det nuvarande uttrycket »lastbart levnadssätt»
            enligt dess mening saknade tillbörlig pregnans. Vad som närmast
            åsyftats med detsamma hade uppenbarligen varit sexuell lösaktighet.
            Då uttrycket »vara hemfallen åt» i förslaget utbytts mot »befinnes
            föra», vilket skett i syfte att möjliggöra tidigare ingripande,
            syntes termen lastbar, vilken torde åsyfta ett tämligen höggradigt
            förfall, ej böra bibehållas. Jämväl i flertalet över detta betän-
            kande inkomna yttranden tillstyrktes kommitténs ifrågavarande
            förslag, bl. a. av socialstyrelsen, som även föreslog att den
            ändrade lydelsen av 22 8 d) barnavårdslagen skulle antagas utan
            avvaktan på att statsfinansiella skäl skulle medgiva definitiv
            lagstiftning i övrigt på grundval av kommitténs förslag. De begränsade
            möjligheterna till ingripande enligt barnavårdslagen mot ungdom
            i åldern mellan aderton och tjuguett år ha framhållits av strafflag-
            beredningen i dess den 30 maj 1942 avgivna promemoria med förslag
            till lag om eftergift av åtal mot minderåriga (SOU 1942:28), som
            lagts till grund för proposition (nr 8) till innevarande riksdag
            med förslag till lag om efter- gift av åtal mot vissa minderåriga,
            innebärande bl. a. att allmänt åtal må eftergivas, när någon,
            som begått brott före aderton års ålder, omhänder- tages för skyddsuppfostran
            eller blir föremål för annan därmed jämförlig åtgärd. Beredningen,
            som i detta sammanhang icke föreslagit några änd- ringar 1 barnavårdslagen,
            har betonat, att om den brottslige icke omhänder- tagits för skyddsuppfostran,
            innan han fyllt aderton år, barnavårdsnämnden endast kan ingripa,
            därest han är hemfallen åt ett oordentligt, lättjefullt eller
            lastbart levnadssätt. Härtill torde enligt beredningen hänsyn
            böra tagas vid tillämpningen av åtalseftergift på så sätt, att
            eftergift i regel ej medgives mot'den som är nära aderton år eller
            efter brottet uppnått nämnda ålder i andra fall än där den brottslige
            verkligen kan beräknas bliva omhändertagen för skyddsuppfostran,
            innan han fyllt aderton år eller uppfyller de strängare rekvisiten
            för omhändertagande efter nämnda åldersgräns. Socialstyrelsen
            har i sitt yttrande över förslaget uttalat att 22 $ d) barnavårdslagen
            borde ändras i enlighet med lösdriverilagstiftningskommitténs
            ovannämnda för- slag. Ungdomsvårdskommittén har i avgivet yttrande
            över beredningens för- slag framhållit såsom stötande för rättskänslan,
            att en sjuttonåring, som företedde så grov vanart att skyddsuppfostran
            erfordrades, finge åtnjuta åtalseftergift, medan en annan sjuttonåring
            på grund av de anförda hän- synen måste åtalas och dömas av domstol.
            Departementschefen har i propo- sitionen intagit den av beredningen
            hävdade ståndpunkten. Även vid tillämpning av lagen den 22 juni
            1939 om villkorlig dom, som trätt i kraft den 1 januari 1944,
            får avfattningen av 22 8 d) barnavårdslagen en viss betydelse.
            Den befogenhet, som domstol enligt 8 &amp; i denna lag äger att överlämna
            åt barnavårdsnämnd, att vidtaga åtgärd för den dömdes om- händertagande
            för skyddsuppfostran, torde nämligen med nuvarande ly-
          </p>
          <pb facs="riksdagen-motions-pdf/data/1944/mot_1944__fk__204/mot_1944__fk__204-004.pdf"/>
          <p>
            Motioner i Första kammaren, nr 204. 11
          </p>
          <p>
            delse av 22 8 d) barnavårdslagen endast i mycket begränsad utsträckning
            kunna utnyttjas i fråga om personer som fyllt aderton år. Det
            torde med skäl kunna göras gällande, att den av lösdriverilagstift-
            ningskommittén föreslagna lydelsen av 22 8 d) barnavårdslagen
            tillgodoser behovet av ökade möjligheter till ingripande mot ungdom
            i syfte att före- bygga annan sedeslöshet än homosexuell prostitution
            på ett bättre sätt än det i propositionen nr 13 föreslagna tillägget,
            att ingripande skall kunna ske när vederbörande visat svår oart.
            Jämväl till förebyggande av annan asocialitet, bl. a. begynnande
            arbetsskygghet och tendenser till en oordnad vandel, som kunna
            leda till höggradigt socialt förfall eller till kriminalitet,
            torde kommitténs förslag öppna större möjligheter, varjämte dess
            genom- förande, som av det ovan anförda framgår, skulle erhålla
            viss betydelse för tillämpningen av åtalseftergift och villkorlig
            dom. Även för bekämpandet av homosexuella vanor torde ett genomförande
            av lösdriverilagstiftningskommitténs förslag vara av betydelse.
            Strafflagbered- ningen framhöll i sitt utlåtande med förslag till
            lagstiftning angående åt- gärder mot homosexualitetens samhällsfarliga
            yttringar, vilket ligger till grund för propositionen, att det
            för att komma till rätta med den homo- sexuella prostitutionen
            från samhällets sida erfordrades ingripande åtgärder, ägnade att
            bekämpa den böjelse för parasitärt levnadssätt, som ligger till
            grund för prostitutionen eller skapats av densamma, och återföra
            veder- börande till ordnade levnadsförhållanden. Beredningen uttalade,
            att de per- soner det här gäller ofta icke äro konstitutionellt
            homosexuella utan bi- sexuella eller rent heterosexuella, vilka
            funnit tillmötesgående mot homo- sexuella mäns önskemål vara ett
            lättvindigt sätt att skaffa sig tillfälliga inkomster eller andra
            förmåner av olika slag. Omhändertagandet av dessa personer torde
            underlättas, om det kan ske på den grunden, att de befinnas föra
            ett sedeslöst liv. Uttrycket oart torde nämligen taga sikte framför
            allt på mera fast rotade egenskaper, låt vara att det icke kräves
            att dessa egen- skaper kommit till uttryck på ett mera permanent
            sätt. Beträffande nu ifrågavarande kategorier torde det alltså
            vara av viss betydelse, att indika- tionen »hemfallen åt ett lastbart
            levnadssätt&gt; utbytes mot »befinnes föra ett
          </p>
          <p>
            sedeslöst liv». Försiktigheten torde bjuda, att man även — särskilt
            med tanke på mera tillfälliga fall av homosexuell prostitution
            — upptager det i
          </p>
          <p>
            propositionen föreslagna tillägget, att ingripande kan ske, när
            vederbörande visat annan svår oart. Ur rättssäkerhetssynpunkt
            torde det icke möta betänkligheter att frångå kravet på hemfallenhet
            åt ett asocialt levnadssätt för att ingripande enligt barnavårdslagen
            skall kunna ske mot personer, som uppnått aderton års ålder. Det
            må erinras, att stadgandet erhåller sin begränsning därigenom,
            att det även förutsätter, att särskilda åtgärder från samhällets
            sida skola krävas för vederbörandes tillrättaförande. Man torde
            ej heller behöva hysa farhågor för att ungdomsnämndernas prövning
            av de nya indikationerna
          </p>
          <pb facs="riksdagen-motions-pdf/data/1944/mot_1944__fk__204/mot_1944__fk__204-005.pdf"/>
          <p>
            12 Motioner i Första kammaren, nr 204.
          </p>
          <p>
            skall bliva mindre betryggande. Barnavårdens organisation har
            på senare tid avsevärt förstärkts genom att — vid sidan av fattigvårds-
            och barna- vårdskonsulenterna — barnavårdsombuden inordnats i
            den statliga barna- vårdsinspektionen. Beträffande nu ifrågavarande
            åldersgrupp äger ungdoms- nämnd för övrigt att självständigt fatta
            beslut endast om mindre ingripande hjälpåtgärder; beslut angående
            omhändertagande för skyddsuppfostran skall alltid underställas
            länsstyrelsens prövning. Under hänvisning till vad sålunda anförts
            hemställes,
          </p>
          <p>
            att riksdagen måtte besluta, att 22 $ d) barnavårdslagen skall
            erhålla den lydelsen, att barnavårdsnämnd har att vid- taga åtgärder
            beträffande person i åldern mellan aderton och tjuguett år, som
            befinnes föra ett oordentligt, lättjefullt eller sedeslöst liv
            eller eljest visat svår oart, ävensom i 2 $ 1 mom. barnavårdslagen
            vidtaga den ändring, som härav betingas.
          </p>
          <p>
            Stockholm den 22 januari 1944.
          </p>
          <p>
            John Sandén. Anna Sjöström-Bengtsson.
          </p>
        </div>
      </div>
    </body>
  </text>
</TEI>
