<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-03144">
  <teiHeader>
    <fileDesc>
      <titleStmt>
        <title>Utgiftsområde 20 Allmän miljö- och naturvård</title>
        <author corresp="i-RDeqY3mXLBtUS9bixjvHS">av Lars Tysklind m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3144 av Lars Tysklind m.fl. (FP)</title>
          <idno type="rdwebb">H3023144</idno>
          <rs type="number">3144</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3023144/text</ref>
          <ref type="dokument_url_html">http://data.riksdagen.se/dokument/H3023144</ref>
          <ref type="dokumentstatus_url_xml">http://data.riksdagen.se/dokumentstatus/H3023144</ref>
          <ref type="docx">http://data.riksdagen.se/fil/37B7AD6B-42C2-4BC5-BB8E-FF1DC0AC4E71</ref>
          <ref type="pdf">http://data.riksdagen.se/fil/D3AA7D56-4896-47E4-98BC-F667553A2B3F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3yLcuhrufjgaZ7SbXZmXDH" type="signed"/>
        <correspContext corresp="i-3yLcuhrufjgaZ7SbXZmXDH">
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-KsmaYinjoZgsCsychhY3xy" type="submitted">
          <date when="2015-10-06"/>
          <time when="16:20:05"/>
        </correspAction>
        <correspAction xml:id="i-JWLKjvbCCFod3ThF3mR56A" type="referred">
          <date when="2015-10-13"/>
        </correspAction>
        <correspAction xml:id="i-KKDADWB9DBiRgMfxYjf5bb" type="assigned">
          <date when="2016-08-10"/>
          <time when="10:50:32"/>
        </correspAction>
        <correspContext corresp="i-KKDADWB9DBiRgMfxYjf5bb">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-SvADfrW2KmQnWqwTqtZVSJ" type="behandlas_i"/>
        <correspContext corresp="i-SvADfrW2KmQnWqwTqtZVSJ">
          <ref type="uppgift">2015/16:MJU1</ref>
          <ref type="ref_dok_id">H301MJU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3144 av Lars Tysklind m.fl. (FP)
          Utgiftsområde 20 Allmän miljö- och naturvård
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6z1apdUiiaaa4G9rbBQ7uk">
            Förslag till riksdagsbeslut
          </head>
          <list style="ol">
            <item xml:id="i-8XimYXKSVQiPXvkH9kDvj5">
              Riksdagen anvisar anslagen för 2016 inom utgiftsområde 20 Allmän
              miljö- och naturvård enligt förslaget i tabell 1 i motionen.
            </item>
            <item xml:id="i-FGmLkMyagkwjE99fQZbF7c">
              Riksdagen avslår regeringens förslag att bemyndiga regeringen
              att under 2016 för anslaget 1:18 Klimatinvesteringar ingå ekonomiska
              åtaganden som inklusive tidigare åtaganden medför behov av framtida
              anslag på högst 300 000 000 kronor 2017 och 2018 (avsnitt 3.9.18).
            </item>
          </list>
        </div>
        <div type="motContent">
          <head xml:id="i-Wu324f3zunv5JmtHbssnKt" type="h1">
            Motivering
          </head>
          <p xml:id="i-TqYZZqrDyRaTJEEwguuvnw">
            Utgiftsområde 20 Allmän miljö- och naturvård innefattar miljöpolitik
            och miljöforskning. Miljöpolitiken utgår ifrån de nationella miljökvalitetsmålen
            och det generationsmål för miljöarbetet som beslutats av riksdagen.
            Målen är styrande för allt miljöarbete som Sverige bedriver nationellt,
            inom EU och internationellt.
          </p>
          <p xml:id="i-H3Upq7XvHWegnLm69AiGBJ">
            Mänskligheten står inför globala utmaningar såsom klimatförändringar,
            utarmning av den biologiska mångfalden, brist på rent vatten och
            spridning av kemikalier. Alla dessa utmaningar hänger ihop och
            de påverkar framtiden för allt liv på jorden. Miljöförstöring
            och klimathot stannar inte vid nationsgränser. Sverige ska vara
            en förebild och en pådrivande kraft inom EU och i det globala
            arbetet för ett hållbart samhälle. Ett land som visar ledarskap
            och förenar välstånd med ansvar för miljö och klimat.
          </p>
          <p xml:id="i-8PKS6CHSxyB4ryjc7FS2gJ">
            Liberal miljöpolitik handlar om ansvarstagande utifrån kunskap
            och utifrån marknadsekonomiska principer. Teknisk utveckling är
            en central del av lösningen på dagens miljöproblem. En liberal
            miljöpolitik medverkar till att förenkla för människor att ta
            ansvar utan att detaljstyra deras vardagsliv. Konsumenten ska
            kunna göra aktiva och informerade val. Vi utgår från försiktighetsprincipen
            och principen att förorenaren ska betala. Ekonomiska styrmedel,
            såsom koldioxidskatt och handel med utsläppsrätter, ska vara generella
            och teknikneutrala.
          </p>
          <p xml:id="i-2AVydgpGnSGB3djDksA3uu">
            Sverige är och ska fortsatt vara ett grönt föregångsland. Under
            Folkpartiets tid i regeringen stärktes miljö- och klimatarbetet
            vilket lett till resultat. Från 2006 till 2014 minskade utsläppen
            av växthusgaser i Sverige med drygt 19 procent. Andelen förnyelsebar
            energi har ökat liksom antalet miljöbilar. Fler steg måste tas.
          </p>
          <p xml:id="i-UpvdB4krfkAgifaHbS73Fc">
            Sverige behöver en grön skatteväxling. Folkpartiet liberalerna
            vill se lägre skatt på jobb medan olika former av miljö- och klimatpåverkande
            skatter och avgifter bör höjas. Med beaktande av jobben och konkurrenskraften
            ska ekonomiska styrmedel därför användas för att möta klimatkrisen
            och föra Sverige närmare klimatmålen. Det krävs till exempel miljöanpassningar
            inom transportsystemet, energisystemet samt jord- och skogsbruket.
          </p>
          <p xml:id="i-HpYpwPQpA3wJjHcREnzbe4">
            Miljöpåverkan från transportsektorn måste minska och åtgärder
            krävs för att nå det långsiktiga målet om en fossilfri fordonsflotta.
            Vi föreslår en rad styrande åtgärder för att minska transportsektorns
            klimatpåverkan. Fordonsskatt ska betalas för personbilar, lätta
            bussar och lätta lastbilar bl.a. utifrån fordonets koldioxidutsläpp
            per kilometer. För äldre fordon ska fordonsskatten betalas bland
            annat utifrån fordonets vikt.
          </p>
          <p xml:id="i-Bd4hG2emByZ1curzSTjy9J">
            Förorenaren ska betala och det är rimligt att miljöbilsbonusen
            istället utformas som en förhöjd skatt på bilar med negativ klimatpåverkan.
            Folkpartiet liberalerna förordar en omvänd miljöbilsbonus där
            bilar som inte skulle vara berättigade för en miljöbilspremie
            enligt gällande regelverk under de första fem åren får en förhöjd
            fordonsskatt med 2 000 kronor per år. Denna reform, liksom andra
            skattepolitiska förslag som berörs under detta utgiftsområde berörs
            närmare i vår utgiftsområdesmotion som behandlar skatter. Därmed
            avvisas anslaget 1:8 i sin helhet.
          </p>
          <p xml:id="i-89ZGxMRzZ13dUK7Q5yyvbR">
            Folkpartiet liberalerna föreslår också en omläggning av reseavdraget
            i syfte att öka dess regionala träffsäkerhet och minska exponeringen
            mot felaktigheter i utnyttjandet av avdraget. Tanken är att reseavdraget
            ska begränsas i de regioner där det finns en fungerande kollektivtrafik.
            Förändringen beräknas stärka de offentliga finanserna år 2016
            med 1 300 miljoner kronor.
          </p>
          <p xml:id="i-PkaWYQVBMMQJpibU1NXTAf">
            Det behövs en bättre infrastruktur för att främja en fossilfri
            fordonsflotta och det är rimligt att staten står för en del av
            dessa investeringar. Under utgiftsområde 21 anslår därför Folkpartiet
            liberalerna 75 miljoner kronor för att stimulera utbyggnad av
            en laddinfrastruktur.
          </p>
          <p xml:id="i-G2e2rTGh2Lxte9SuFKpByH">
            Utöver dessa statliga insatser finns anledning att på lokal och
            regional nivå främja en fossilfri fordonsflotta genom åtgärder
            såsom fri parkering, bussfiler och slopad trängselskatt för eldrivna
            lätta lastbilar, taxi och personbilar.
          </p>
          <p xml:id="i-V2u2KeHG1JwztYDT3hiHfL">
            Genom att tillåta längre och tyngre lastbilar går det att minska
            utsläppen samtidigt som effektiviteten och lönsamheten. Längre
            och tyngre fordon kan frakta mer gods per lastbil. Exempelvis
            har det gjorts försök med så kallade ETT-fordon som är upp till
            30 meter. Försöken har lett till att antalet tunga transporter
            i trafiken, likaså miljöbelastningen och vägslitaget, har minskat.
            Efter 62 månaders försök med ETT-lastbilen mellan Överkalix och
            Munksund har transporter motsvarande 17 varv runt jorden sparats
            in. Miljöbesparingen ligger på drygt 20 procent. Alliansregeringen
            gjorde ett gediget förarbete för att kunna introducera tyngre
            lastbilar, 74 ton, i Sverige. Dock har nuvarande regering valt
            att begrava frågan i ytterligare en utredning. Det är olyckligt
            både för klimatet och för svenska företag.
          </p>
          <p xml:id="i-EwznqkqRpEUYaNQFp7uywP">
            Sverige behöver ett system som långsiktigt främjar en fossilfri
            fordonsflotta vilket kräver en ökad av ekonomisk styrning men
            som måste ske på ett kostnadseffektivt och långsiktigt sätt. Mot
            bakgrund av detta avvisar Folkpartiet liberalerna regeringens
            föreslagna höjning av energi- och koldioxidskatterna på bensin.
            Sverige skulle med regeringens förslag gå mot världens högsta
            bensinskatt.
          </p>
          <p xml:id="i-9ggANapb5PnArzddVjb8vw">
            Successivt bör olika former av subventioner för användandet av
            fossila bränslen fasas ut till exempel skatteundantaget för fossila
            bränslen i gruvnäringen. Folkpartiet Liberalerna menar att det
            inte finns särskilda skäl att behålla skatteundantaget och att
            gruvindustrin bör ha liknande skatteregler som övriga industrin.
            Därför föreslås ett slopande av nedsättningen av energi- och koldioxidskatt
            för diesel inom gruvindustriell verksamhet. Förslaget beräknas
            öka intäkterna 2016 med sammantaget 240 miljoner kronor.
          </p>
          <p xml:id="i-UNrEHcVvy3B69UPkGAuaDp">
            Vägen mot ett klimatsmart samhälle kräver långsiktiga investeringar.
            Det är rimligt att staten delfinansierar vissa infrastrukturmässiga
            klimatinvesteringar. Folkpartiet liberalerna anser därför att
            det ska anslås statliga medel för nationella klimatinvesteringar.
            Fokus på investeringarna ska vara att få ner utsläppen och stöd
            ska inriktas mot insatser där investerade medel har störst klimateffekt.
            Medel ska endast gå till insatser som utan stöd inte skulle bli
            av. Insatserna måste vara marknadskompletterande och får inte
            slå ut eller på annat sätt snedvrida konkurrensen. Med start 2016
            anslår Folkpartiet liberalerna 200 miljoner kronor på ett nytt
            anslag 1:20 Nationella klimatinvesteringar för riktade och långsiktiga
            klimatinvesteringar. Därmed avvisas regeringens höjning av anslaget
            1:18 om 600 miljoner kronor.
          </p>
          <p xml:id="i-Ev8tsEZPYKWMGkqs6DySts">
            Ett Sverige fritt från gifter är centralt när det gäller miljö-
            och klimatpolitiken. Det krävs en effektiv lagstiftning, ekonomiska
            styrmedel och förbättrad marknadstillsyn. Kemikalielagstiftningen
            ska utgå från försiktighetsprincipen. Den europeiska kemikalielagstiftningen
            behöver skärpas, och särskild hänsyn tas till barn och ungas känslighet
            samt till den samlade effekten då flera olika kemikalier samverkar.
            Som ett led i att höja miljö- och klimatpåverkande skatter vill
            Folkpartiet liberalerna införa skatt på elektronik som innehåller
            miljöfarliga kemikalier. Den föreslagna kemikalieskatten, som
            på alliansregeringens initiativ finns framtagen, räknas inbringa
            2 370 miljoner kronor under 2016.
          </p>
          <p xml:id="i-H1EyPc2t6bdRj99HmVF4uR">
            Farliga kemikalier i konsumentprodukter, till exempel leksaker
            och kläder, ska bort från marknaden. Med start 2016 anslår Folkpartiet
            liberalerna ytterligare 10 miljoner kronor till anslag 1:6 Kemikalieinspektionen
            med syfte att öka marknadstillsynen när det gäller giftiga konsumentprodukter
            med särskilt fokus på produkter riktade mot barn. För att finansiera
            detta avvisar Folkpartiet liberalerna 10 miljoner kronor av regeringens
            förslag till generell ökning av samma anslag.
          </p>
          <p xml:id="i-VWavqmL9hpiReFXcsfHbdt">
            Många av de miljöproblem som jordbruksproduktionen leder till,
            till exempel övergödning och minskad biologisk mångfald, beror
            på tillförseln av näringsämnen via gödslingen. Användningen av
            handelsgödsel bidrar till övergödning av vattenområden. Även förekomsten
            av kadmium i handelsgödsel är ett oroande miljöproblem. Det är
            därför angeläget att användningen av sådan gödsel minskar och
            att jordbrukets allmänna miljöpåverkan sjunker. För att uppnå
            detta bör en ny läckageskatt för jordbruket införas från och med
            den 1 januari 2017. Den skatt på handelsgödsel som avskaffades
            den 1 januari 2010 skulle kunna tjäna som en utgångspunkt för
            en ny miljöstyrande skatt. Samtidigt välkomnar Folkpartiet liberalerna
            att regeringen överväger andra konstruktioner av skatten och kommer
            noga följa det arbete på området som nu sker.
          </p>
          <p xml:id="i-VAaW7HmJRa5NG6kinSLcoo">
            Allemansrätten ska värnas. Fjäll-, skogs- och kustområden samt
            sjöar och vattendrag med höga naturvärden ska ha ett starkt skydd.
          </p>
          <p xml:id="i-AUoZ7vM69wAj8jXgP4338E">
            Alliansregeringen genomförde vissa förändringar av strandskyddsreglerna
            för att möjliggöra en mer flexibel tillämpning mellan områden
            med lågt och högt exploateringstryck, men mycket tyder på att
            dessa reformer inte har fått det avsedda genomslaget. Bland annat
            SKL anser att strandskyddet fortfarande tillämpas på ett onyanserat
            sätt och hindrar kommuner från att skapa attraktiva boendemiljöer
            på landsbygden. Det är viktigt att intentionerna med den av riksdagen
            beslutade strandskyddsreformen får avsett genomslag.
          </p>
          <p xml:id="i-E94Jh6enTFbUXzgYUUU3ta">
            Sverige ska ha livskraftiga stammar av alla de fem stora rovdjuren:
            björn, järv, lo, varg och kungsörn. Dialog med lokalbefolkningen
            i berörda områden är en viktig del av rovdjursförvaltningen.
          </p>
          <p xml:id="i-GuccQHNgJe9cVZj4bMzoQK">
            Allt fler arter hotas av utrotning. Hotade växter och djur ska
            skyddas genom fridlysning, information och biotopskydd. Artdatabankens
            arbete ska främjas. För att bevara och utveckla den biologiska
            mångfalden i form av olika naturtyper och arter behövs ökade restaureringsinsatser.
            Med start 2016 föreslår Folkpartiet liberalerna ytterligare 50
            miljoner kronor på anslag 1:3 för att öka restaureringsinsatser
            i syfte att bevara och utveckla den biologiska mångfalden i form
            av olika naturtyper och arter. Folkpartiet liberalerna avvisar
            därmed regeringens ökning av anslag 1:3.
          </p>
          <p xml:id="i-U4d6kro9xi3D4jiYDFpZJu">
            Avfallets miljöpåverkan ska minskas genom fungerande återanvändning
            och återbruk. Avfallspolitiken måste förebygga och förhindra att
            tungmetaller, läkemedelsrester och andra farliga ämnen sprids
            i naturen. Miljöföroreningar i marker är en miljörisk och förhindrar
            en effektiv markanvändning. Dessa områden måste saneras och återställas
            i allt högre utsträckning framförallt när det gäller områden som
            kan användas till bostäder. Med start 2016 anslår Folkpartiet
            liberalerna jämfört med tidigare år ytterligare 375 miljoner kronor
            på anslag 1:4 för ökad sanering av områden som kan användas till
            bostadsbyggande samt av områden som är särskilt angelägna ur risksynpunkt.
            Detta är en mer preciserad medelsanvändning än regeringens förslag
            under samma anslag. Jämfört med regeringen ökar resurserna på
            anslag 1:4 med 25 miljoner 2016.
          </p>
          <p xml:id="i-7LhVxEgDbkdZ5k1kgqYGmp">
            Miljösituationen i våra hav och vattendrag är kritisk. Fisket
            måste bedrivas på ett långsiktigt hållbart sätt och hålla sig
            inom ramen för vetenskapliga bedömningar av vad bestånden tål.
            Dricksvattenförsörjningen måste säkras och fler yt- och grundvattentäkter
            ges skydd. Det krävs insatser för att minska utsläpp och miljöpåverkan
            i våra hav och vattendrag. Nedskräpningen av våra hav är ett allvarligt
            miljöproblem. Fiskeredskap och fartyg skadas och skräpet vållar
            stor skada på fåglar, fiskar och däggdjur. Plasten bryts ned till
            mikroplast, små partiklar som tar sig in i näringskedjan vilket
            är skadligt för människor, djur och natur.
          </p>
          <p xml:id="i-UtsnQj9Qenfvkgd2iUrzGK">
            Miljöövervakningen av våra hav och vattendrag är en central del
            av miljöarbetet. Med start 2016 anslår Folkpartiet liberalerna
            25 miljoner kronor på anslag 1:2 för att Havs- och vattenmyndigheten
            ska förstärka den havs- och vattenrelaterade miljöövervakningen.
            Därmed avvisar Folkpartiet liberalerna regeringens höjning av
            samma anslag.
          </p>
          <p xml:id="i-EARWHCvbLjUrZehnFtnHpg">
            Städningen av stränderna kostar kommunerna stora belopp varje
            år, men åtgärderna för städning är otillräckliga. Därför vill
            Folkpartiet liberalerna att Havs- och vattenmyndigheten får i
            uppdrag att till kommuner fördela medel för städning av stränder.
            Med start 2016 anslår Folkpartiet liberalerna därmed 15 miljoner
            kronor på anslag 1:12 för en satsning på rena stränder. Vidare
            avvisas regeringens höjning av samma anslag.
          </p>
          <p xml:id="i-VjLYAC2ADVnaHuhW1Fhyf5">
            Folkpartiet liberalerna anser att befintliga modeller för att
            skydda värdefull natur bör kunna användas i större utsträckning.
            Till exempel har statligt ägd skog använts som inbyte för privatägd
            skyddsvärd skog. Folkpartiet liberalerna avvisar därmed regeringens
            höjning av anslag 1:16 och frigör därmed 590 miljoner kronor för
            andra prioriteringar. Vidare avslås regeringens ökade anslagsnivåer
            avseende anslag 1:1 och 1:17.
          </p>
          <p xml:id="i-LNKLJZezGzJSPYoteRrKwz">
            Folkpartiet liberalerna föreslår att PLO-uppräkningen för åren
            2016–2018 justeras på samma sätt som för innevarande budgetår.
            På detta utgiftsområde påverkas 1:6, 1:9, 1:17 och 2:2.
          </p>
          <table>
            <row xml:id="i-Pw4rxa6Xxtev1XcBn3PQnz">
              <cell>
                Tabell 1. Anslagsförslag 2016 för utgiftsområde 20 Allmän miljö-
                och naturvård
              </cell>
            </row>
            <row xml:id="i-S3ecnzG8whoA2gFCyiBJB3"/>
            <row xml:id="i-8zJKarbSydtRGh9rQMi3Vx">
              <cell>
                Tusental kronor
              </cell>
            </row>
            <row xml:id="i-JDKuaB8tWDGjJc8vtrmdiG">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (FP)
              </cell>
            </row>
            <row xml:id="i-4Am8nSvVs2uNXrM8pNoGxZ">
              <cell>
                1:1
              </cell>
              <cell>
                Naturvårdsverket
              </cell>
              <cell>
                433 435
              </cell>
              <cell>
                −50 000
              </cell>
            </row>
            <row xml:id="i-UGWz3mVqYJ2MEXepMSf7hD">
              <cell>
                1:2
              </cell>
              <cell>
                Miljöövervakning m.m.
              </cell>
              <cell>
                333 214
              </cell>
              <cell>
                −27 000
              </cell>
            </row>
            <row xml:id="i-HmJMy2TjcnEo3fzqmSEh96">
              <cell>
                1:3
              </cell>
              <cell>
                Åtgärder för värdefull natur
              </cell>
              <cell>
                1 002 535
              </cell>
              <cell>
                −300 000
              </cell>
            </row>
            <row xml:id="i-LsqpxCews9QqJSqAQQRc56">
              <cell>
                1:4
              </cell>
              <cell>
                Sanering och återställning av förorenade områden
              </cell>
              <cell>
                815 018
              </cell>
              <cell>
                +25 000
              </cell>
            </row>
            <row xml:id="i-LHiwo2Mwt1sfkywRkXatNY">
              <cell>
                1:5
              </cell>
              <cell>
                Miljöforskning
              </cell>
              <cell>
                80 831
              </cell>
            </row>
            <row xml:id="i-3WQxrVD85DoVdqsuVyEUky">
              <cell>
                1:6
              </cell>
              <cell>
                Kemikalieinspektionen
              </cell>
              <cell>
                229 623
              </cell>
              <cell>
                −1 000
              </cell>
            </row>
            <row xml:id="i-Wm9ASmV4dnDM2Qyz6J1jzu">
              <cell>
                1:7
              </cell>
              <cell>
                Avgifter till Internationella organisationer
              </cell>
              <cell>
                141 131
              </cell>
            </row>
            <row xml:id="i-9LbtZ5DxM6qUCXEfbCCmPd">
              <cell>
                1:8
              </cell>
              <cell>
                Supermiljöbilspremie
              </cell>
              <cell>
                309 000
              </cell>
              <cell>
                −309 000
              </cell>
            </row>
            <row xml:id="i-PbCRaqarRnmXydGBRRe3YE">
              <cell>
                1:9
              </cell>
              <cell>
                Sveriges meteorologiska och hydrologiska institut
              </cell>
              <cell>
                221 781
              </cell>
              <cell>
                −1 000
              </cell>
            </row>
            <row xml:id="i-9Gf5d97QQRK8nWAQMUWpV5">
              <cell>
                1:10
              </cell>
              <cell>
                Klimatanpassning
              </cell>
              <cell>
                119 000
              </cell>
            </row>
            <row xml:id="i-EEtq44HU5e1nrTLfnJnnjc">
              <cell>
                1:11
              </cell>
              <cell>
                Inspire
              </cell>
              <cell>
                20 000
              </cell>
            </row>
            <row xml:id="i-Fcfhg5h3vvr2LjYoqupD9o">
              <cell>
                1:12
              </cell>
              <cell>
                Åtgärder för havs- och vattenmiljö
              </cell>
              <cell>
                751 565
              </cell>
              <cell>
                −60 000
              </cell>
            </row>
            <row xml:id="i-2gcFHXCyETycD9giEvtUyV">
              <cell>
                1:13
              </cell>
              <cell>
                Insatser för internationella klimatinvesteringar
              </cell>
              <cell>
                205 000
              </cell>
            </row>
            <row xml:id="i-77tPq2bHQ4ZNyqGMXMWnxG">
              <cell>
                1:14
              </cell>
              <cell>
                Internationellt miljösamarbete
              </cell>
              <cell>
                33 900
              </cell>
            </row>
            <row xml:id="i-5e3zthxKwBskJW6mf5sFXE">
              <cell>
                1:15
              </cell>
              <cell>
                Hållbara städer
              </cell>
              <cell>
                2 500
              </cell>
            </row>
            <row xml:id="i-FBsxkq7hPJN1FNGcZmbxvC">
              <cell>
                1:16
              </cell>
              <cell>
                Skydd av värdefull natur
              </cell>
              <cell>
                1 343 500
              </cell>
              <cell>
                −590 000
              </cell>
            </row>
            <row xml:id="i-FBicTkXw4bNm28CLNqhCg4">
              <cell>
                1:17
              </cell>
              <cell>
                Havs- och vattenmyndigheten
              </cell>
              <cell>
                225 266
              </cell>
              <cell>
                −11 000
              </cell>
            </row>
            <row xml:id="i-H4erK8KUTpCtUxvShq4Kkt">
              <cell>
                1:18
              </cell>
              <cell>
                Klimatinvesteringar
              </cell>
              <cell>
                600 000
              </cell>
              <cell>
                −600 000
              </cell>
            </row>
            <row xml:id="i-TkFD1ecAQnMrLhmZMidhZb">
              <cell>
                1:19
              </cell>
              <cell>
                Elbusspremie
              </cell>
              <cell>
                50 000
              </cell>
              <cell>
                −50 000
              </cell>
            </row>
            <row xml:id="i-PQDUGZogBtfkywVqFoiaMf">
              <cell>
                2:1
              </cell>
              <cell>
                Forskningsrådet för miljö, areella näringar och samhällsbyggande:
                Förvaltningskostnader
              </cell>
              <cell>
                56 189
              </cell>
            </row>
            <row xml:id="i-WMwEi2nruF3HUS4mDapAvb">
              <cell>
                2:2
              </cell>
              <cell>
                Forskningsrådet för miljö, areella näringar och samhällsbyggande:
                Forskning
              </cell>
              <cell>
                688 268
              </cell>
            </row>
            <row xml:id="i-RMjvvqTxa6UyxqxD1MeGNz">
              <cell>
                Nya anslag
              </cell>
            </row>
            <row xml:id="i-3HNHjtXQLjT5r4nVy44x9z">
              <cell>
                1:20
              </cell>
              <cell>
                Nationella klimatinvesteringar
              </cell>
              <cell>
                +200 000
              </cell>
            </row>
            <row xml:id="i-9Ky1mYQNEc7jaS8qw3temL">
              <cell>
                Summa
              </cell>
              <cell>
                7 661 756
              </cell>
              <cell>
                −1 774 000
              </cell>
            </row>
            <row xml:id="i-ThAy12bafNuXLRi6VKYWnr">
              <cell>
                Specificering av anslagsförändringar
              </cell>
            </row>
            <row xml:id="i-ScA9XR7vCYR6CKgNU1bBhM">
              <cell>
                1:1
              </cell>
              <cell>
                Naturvårdsverket
              </cell>
              <cell>
                −50 000
              </cell>
            </row>
            <row xml:id="i-U98BYvHghf9cBoVxu2E1Jw"/>
          </table>
        </div>
        <div type="motSignatures">
          <list>
            <item xml:id="i-HGAw3eUL1u8XJ7dn81dcoG" who="i-RDeqY3mXLBtUS9bixjvHS">
              Lars Tysklind (FP)
            </item>
            <item xml:id="i-Fx1FGAmxTFpUsgKLBLVk9" who="i-AHfQ621Fp1orxTGB2WDjUY">
              Fredrik Malm (FP)
            </item>
            <item xml:id="i-XP232az3ohYCSo7aB7BPfU" who="i-QKE6ihmLRJvwhV4neD6h7b">
              Erik Ullenhag (FP)
            </item>
            <item xml:id="i-HxXqnq1xjsVVTSav5suy5" who="i-S7wLw9aynA5vbRCsqxxL3N">
              Tina Acketoft (FP)
            </item>
            <item xml:id="i-MyW2DkhDMYWX1YrZYWKDgn" who="i-QQYotqFjTJA7EiQZc1Wmzs">
              Emma Carlsson Löfdahl (FP)
            </item>
            <item xml:id="i-PXFcyqqRzns5NhsE8pSynL" who="i-U6F8gqiuV2DEZN1aMhyDnJ">
              Christer Nylander (FP)
            </item>
            <item xml:id="i-HNPGYq3ifAhMRhPAxRe61d" who="i-D8B2Xf6UADbqciPHrqFxSc">
              Birgitta Ohlsson (FP)
            </item>
          </list>
        </div>
      </div>
    </body>
  </text>
</TEI>
