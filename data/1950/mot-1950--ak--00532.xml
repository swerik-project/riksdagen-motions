<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1950--ak--00532">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__532/mot_1950__ak__532-001.pdf"/>
      <fw xml:id="i-N85fVjoSPhLrhZFpvVHgrQ">
        Motioner i Andra kammaren, nr 532. 13
      </fw>
      <div xml:id="i-RujMPk5NJa53RiDFhf6vw5" type="motHeader">
        <div xml:id="i-HDcTQTEz2coyqKbSVFKbd7" type="motTitle"/>
        <div xml:id="i-J8ofSSawj3SXYjsB2eMfSj" type="motSubmissionInfo"/>
      </div>
      <div xml:id="i-TtfYSHnpanizFDjmKdfjWv" type="motBody">
        <div xml:id="i-Pr3uWFW6mwch1G1rmjiw7v">
          <p xml:id="i-QZAM85tnaMKdpSxGFT8pk1">
            Nr 532.
          </p>
          <p xml:id="i-QnsKKsdgXfyCoTFP4ZPV88" type="titleString">
            Av herr Svensson i Göteborg m. fl., i anledning av Kungl. Maj:ts
            pro- position, nr 145, angående anslag för budgetåret 1950/51
            till åtgärder för arbetsmarknadens reglering m. m.
          </p>
          <p xml:id="i-Dx3xpbqKr9U5AWfJ6g8KX2">
            I propositionen nr 145 angående anslag för budgetåret 1950/51
            till åt- gärder för arbetsmarknadens reglering m. m. har Kungl.
            Maj:t jämväl be- gärt bemyndigande att meddela bestämmelser om
            understöd åt sjömän vid arbetslöshet i utländsk hamn. Till grund
            för propositionen i denna del har legat ett av 1946 års sjömanskommitté
            avgivet betänkande angående sjö- folkets arbetslöshet i utländsk
            hamn (SOU 1949:51), vars huvudlinjer återgivits i propositionen.
            Då sjömän drabbats av arbetslöshet i utländska hamnar, ha de hittills
            i regel varit hänvisade till att vid nödläge på grund av arbetslösheten
            begära ekonomiskt bistånd av svensk konsul. Dylikt bistånd skall
            enligt nu gäl- lande bestämmelser härom till fullo återbetalas.
            Någon möjlighet att i likhet med arbetslösa i Sverige erhålla
            kontantunderstöd från arbetslöshetsnämnd eller hyreshjälp har
            icke förelegat. Oaktat de flesta av de ombordanställda tillhöra
            erkänd arbetslöshetskassa, har understöd från sådan kassa icke
            utgått i utländska hamnar med undantag för Narvik, beträffande
            vilken hamn särskilt medgivande om understödsutbetalning kunnat
            lämnas av tillsynsmyndigheten för erkända arbetslöshetskassor
            genom tillmötesgående från norska myndigheter. Arbetslöshetsfallen
            bland de ombordanställda i utlandet ha därjämte ofta blivit långvariga,
            då den arbetsförmedling, som kunnat stå till buds i utlandet,
            i många fall icke varit ändamålsenligt an- ordnad. De hittillsvarande
            förhållandena ha inneburit en orättvisa gentemot de ombordanställda
            med hänsyn till att en inom den svenska handelsflottan verksam
            sjöman, som blir oförvållat arbetslös i utlandet, på grund av
            sin arbetsinsats inom det svenska näringslivet och sin skattebetalning
            uppen- barligen bör vara berättigad att åtnjuta samma understödsförmåner
            och att erhålla samma hjälp för arbetslöshetens hävande genom
            ändamålsenlig ar- betsförmedling som en oförskyllt arbetslös i
            Sverige. Avsaknaden av åtgär- der för samverkan mellan den offentliga
            arbetsförmedlingen i Sverige och de av svenskt sjöfolk i vissa
            hamnar anlitade arbetsförmedlingarna samt bris- ten på lämplig
            arbetsförmedling i många för svensk utrikessjöfart viktiga hamnar
            ha vidare till skada för sjöfartsnäringen medfört, att svenska
            fartyg, särskilt sådana, som icke regelmässigt anlöpa svensk hamn,
            vid åtskilliga tillfällen kommit att sakna tillgång till svenskt
            sjöfolk i önskvärd och er- forderlig utsträckning, trots att arbetslöshet
            samtidigt kunnat föreligga
          </p>
          <pb facs="riksdagen-motions-pdf/data/1950/mot_1950__ak__532/mot_1950__ak__532-002.pdf"/>
          <fw xml:id="i-MLe1aRuKYw3tXMjv1KM2S7">
            14 Motioner i Andra kammaren, nr 532.
          </fw>
          <p xml:id="i-NsduG26Pzhk91KHkaxhRcu">
            bland de svenska sjömännen i utlandet. Det är under dessa förhållanden
            ägnat att väcka tillfredsställelse, att förslag till avhjälpande
            av dessa miss- förhållanden nu framlagts av Kungl. Maj:t. Det
            förslag, som i propositionen framlägges beträffande understödsverk-
            samhetens anordnande under nästa budgetår, synes emellertid i
            ett avse- ende icke tillfredsställande. Föredragande statsrådet
            förordar för nästa budgetår endast hjälpverksamhet i fråga om
            Antwerpen och New York. Att åtgärder böra vidtagas med hänsyn
            till arbetslöshetsförhållandena i de två nämnda hamnarna, vilka
            torde vara de i förevarande hänseenden mest be- tydelsefulla för
            den svenska utrikessjöfarten, är uppenbart. I Antwerpen företagas
            ett mycket stort antal på- och avmönstringar av svenskt sjöfolk
            till följd av att den svenska sjöfarten på denna hamn, vilken
            länge varit betydande, tenderat att tilltaga efter det andra världskriget.
            Särskilt sedan ett flertal svenska fartygslinjer med Antwerpen
            som den ena av sina slut- hamnar tillkommit, har hamnen kommit
            att bli den för sjöfartsnäringens arbetsmarknad avgjort viktigaste
            på den europeiska kontinenten. New York intar en ännu mera klart
            dominerande ställning bland de nordamerikanska atlanthamnarna
            på grund av den livliga trafiken från Skandinavien till denna
            hamn och på grund av det stora antal fartygslinjer, som upprätthålla
            trafik på Nord-, Mellan- och Sydamerika med New York och närliggande
            hamnar som slutpunkt. Även på Stilla havet upprätthålla emellertid
            ett flertal svenska rederier trafik, och ett stort antal svenska
            fartyg anlöpa därför regelbundet hamnar på Förenta staternas västkust.
            Inom detta område har omsättningen av sjö- folk i hög grad koncentrerats
            till San Francisco, där arbetslöshet under de senaste åren stundom
            förekommit i en omfattning som ingivit bekymmer. Svårigheterna
            i denna hamn ha givetvis blivit särskilt framträdande genom de
            geografiska hindren för förbindelse icke blott med hemlandet och
            dess arbetsmarknad utan även med exempelvis atlanthamnarna. Det
            sjöfolk, som arbetar inom den bland annat ur valutasynpunkt särskilt
            värdefulla sjö- farten på Stilla havet, torde med stor rätt kunna
            rikta kritik mot tanken att hjälpåtgärder vid arbetslöshet skulle
            vidtagas i New York men icke i San Francisco, varigenom bland
            annat atlantfartens arbetslösa skulle bli i till- fälle att erhålla
            understöd från sin arbetslöshetskassa, medan samma rätt skulle
            förvägras stillahavsfartens. Kostnader för särskilda administrativa
            anordningar bli icke erforderliga, därest hjälpverksamheten utsträckes
            att omfatta även San Francisco, där lönat generalkonsulat finnes
            och arbetsför- medling — liksom i New York och flera andra hamnar
            — bedrives av det av skandinaviska redar- och sjöfolksorganisationer
            upprättade Scandinavian Shipping Office. Vidare kan den av Svenska
            sjöfolksförbundet anställde lokalombudsmannen biträda i fråga
            om utbetalningar från Sjöfolkets arbets- löshetskassa. Med hänsyn
            till såväl rättvisesynpunkterna som behovet av
          </p>
          <pb facs="riksdagen-motions-pdf/data/1950/mot_1950__ak__532/mot_1950__ak__532-003.pdf"/>
          <fw xml:id="i-QFSFvaZABvXaySMSGZH9nk">
            Motioner i Andra kammaren, nr 532. 15
          </fw>
          <p xml:id="i-DRntwr775KzfjXkzQgwzcv">
            hjälpverksamhet i San Francisco, där arbetslöshetsproblemet vid
            en even- tuell konjunkturförsämring inom sjöfarten säkerligen
            skulle bli särskilt svårbemästrat, synes det vara uppenbart, att
            hjälpverksamheten från sin begynnelse bör omfatta även San Francisco.
            Någon uppräkning av äskade medelsanvisningar synes icke erforderlig
            till följd härav. Under hänvisning till vad ovan anförts hemställa
            vi,
          </p>
          <p xml:id="i-MuyyTkW2HA8QEgRqrbimeG">
            att riksdagen vid sin behandling av propositionen nr 145 måtte
            uttala, att hinder icke möter för att den i propositionen föreslagna
            hjälpverksamheten bland sjöfolk i utländsk hamn under nästa budgetår
            organiseras förutom i Antwerpen och New York jämväl i San Francisco.
          </p>
          <p xml:id="i-QXpjWL6WqkwnZfXUi2dvps" type="date">
            Stockholm den 13 april 1950.
          </p>
          <div xml:id="i-kxxxoQdTdVoRK882PtqKy" type="signatureBlock">
            <list xml:id="i-WVQZK1mTZQ1dt7ko3XhZd7">
              <item xml:id="i-KoBaAxEY4VMLCmBZiLbddz" who="i-DvmWVsZ8tLdK6PbEaXEacH" type="signature">
                Jerker Svensson
              </item>
            </list>
          </div>
          <p xml:id="i-8yDJda3mZXWMQh1WjSQ28o">
            Carl Lindberg. Sven Gustafson Elis Håstad. i Göteborg.
          </p>
        </div>
      </div>
    </body>
  </text>
</TEI>
