<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00312">
  <teiHeader>
    <fileDesc>
      <titleStmt>
        <title>Respekt för djuren</title>
        <author corresp="i-HNw1w34Sd2tGfFnWtdrzZb">av Jens Holm m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Respekt för djuren</title>
          <idno type="rdwebb">H002MJ312</idno>
          <rs type="number">MJ312</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ312/text</ref>
          <ref type="dokument_url_html">http://data.riksdagen.se/dokument/H002MJ312</ref>
          <ref type="dokumentstatus_url_xml">http://data.riksdagen.se/dokumentstatus/H002MJ312</ref>
          <ref type="doc">http://data.riksdagen.se/fil/969B58AD-8CDD-43CB-A86B-7849432DD913</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HVpmRJEMHvtTd4TPxCRTt7" type="signed"/>
        <correspContext corresp="i-HVpmRJEMHvtTd4TPxCRTt7">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-HdD8FBWmM1LpZ3uMf53kd6" type="numbering">
          <date when="2012-10-05"/>
        </correspAction>
        <correspAction xml:id="i-RN8XLjC5cNDwJEZNrHP2QG" type="submission">
          <date when="2012-10-04"/>
        </correspAction>
        <correspAction xml:id="i-5tCeG1eqigVqnxSCtQhq3W" type="transfer">
          <date when="2012-10-04"/>
        </correspAction>
        <correspAction xml:id="i-PujyENnHxACWGK44bzvTRH" type="assigned"/>
        <correspContext corresp="i-PujyENnHxACWGK44bzvTRH">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PJEfbACtZWRTE6hf7RkkX9" type="motHeader"/>
      <div xml:id="i-TBLfHxScuruAMfbuBJ7mUc" type="motBody">
        <div xml:id="i-PM5ezvcoJZS7c2STHCKgvg" type="TOC">
          <head xml:id="i-RY5kCjwd2eZUZ7744Ni3AD">
            1 Innehållsförteckning
          </head>
          <list xml:id="i-M5cmkYKktQ5AgECj1ZeVnb">
            <item xml:id="i-5ojBDvv6B4uAzpEdnieJKa">
              2 Förslag till riksdagsbeslut 2
            </item>
            <item xml:id="i-EoVuYdvP1sA3ExigD3DHuS">
              3 Sex förlorade år dags för respekt för djuren 3
            </item>
            <item xml:id="i-KSeF9mhx4xR985ydbdSd1F">
              4 En djuretisk ombudsman 3
            </item>
            <item xml:id="i-CokunwYxuftU1ggaR3qkBy">
              5 Rätt till utevistelse 3
            </item>
            <item xml:id="i-W2ZccHYNweEtghKcPunQp3">
              6 Kraftigt öka och förbättra djurskyddskontrollerna 4
            </item>
            <item xml:id="i-SYV61iR3YF3KSoUXCQ94DH">
              7 Minska djurtransporterna 4
            </item>
            <item xml:id="i-KPRv6YC7jaMwgeRVL2nZCD">
              8 Minimera antalet djurförsök 5
            </item>
            <item xml:id="i-R7xXCN8TDgYSn8AbLmeKHb">
              9 Djurskyddskrav vid offentlig upphandling 6
            </item>
            <item xml:id="i-Ptcc2ecpyFHpWJv4PNyeJT">
              10 Subventionera inte slakterierna 6
            </item>
            <item xml:id="i-VdwyDFxfJ3GFhVxaWciTo1">
              11 Obligatorisk ursprungsmärkning 6
            </item>
            <item xml:id="i-WhjXe3iWy155nZ9CPKFmNQ">
              12 Minkfarmning 7
            </item>
            <item xml:id="i-LUK9aqjekA8WmLiTAZR2qm">
              13 Djurskyddspoliser i hela landet 7
            </item>
            <item xml:id="i-HVQsaH1kwR9gk9ahFGD6PA">
              14 Djurskydd inom EU 7
            </item>
            <item xml:id="i-6K4YPAHcT5PhKTsKvABUxT">
              15 Globalt djurskydd 7
            </item>
          </list>
        </div>
        <div xml:id="i-S4rwLbtwQhP5oDiaTxSgYc" type="motProposal" subtype="förslag">
          <head xml:id="i-PR7xUagEoP3C4D8LaunNXv">
            2 Förslag till riksdagsbeslut
          </head>
          <list xml:id="i-34B9cWuJ73u5XA21b5hZmt" style="ol">
            <item xml:id="i-9VpKLhSp3dAaMkyU6avRs9">
              Riksdagen tillkännager för regeringen som sin mening vad som
              anförs i motionen om ett införande av en djuretisk ombudsman.
            </item>
            <item xml:id="i-QAWEHDrjsjAtR2KK5Mp6gZ">
              Riksdagen tillkännager för regeringen som sin mening vad som
              anförs i motionen om djur inom livsmedelsindustrin och deras möjlighet
              till utevistelse och naturligt beteende.
            </item>
            <item xml:id="i-NzJZQ67sk2kuJXVibmd8dV">
              Riksdagen tillkännager för regeringen som sin mening vad som
              anförs i motionen om att återinföra möjligheten för djurskyddskontrollanterna
              att ta ut kontrollavgifter.
            </item>
            <item xml:id="i-AcM3Cwo9a52FGJ7QD6Ztdx">
              Riksdagen tillkännager för regeringen som sin mening vad som
              anförs i motionen om att minska djurtransporterna genom att underlätta
              etablerandet av gårdsslakterier och mobila slakterier.
            </item>
            <item xml:id="i-GzvdgVpzBZ95e6FPFX6PhA">
              Riksdagen tillkännager för regeringen som sin mening vad som
              anförs i motionen om en avgift på djurtransporter. 1
            </item>
            <item xml:id="i-EUfuL2fhtp52ThgtGQcm3r">
              Riksdagen tillkännager för regeringen som sin mening vad som
              anförs i motionen om att införa en handlingsplan för att minimera
              antalet djur i djurförsök samt införande av ett 3R-center.
            </item>
            <item xml:id="i-J6QFP92dZbbFdUdESupy4z">
              Riksdagen tillkännager för regeringen som sin mening vad som
              anförs i motionen om att uppdatera statistiken kring djurförsök.
            </item>
            <item xml:id="i-HzqyccUNW7x47gUJnnCh4n">
              Riksdagen tillkännager för regeringen som sin mening vad som
              anförs i motionen om att anslå adekvata resurser till djurfria
              metoder inom toxikologisk forskning samt att det måste finnas
              ett tydligt myndighetsansvar för detta.
            </item>
            <item xml:id="i-LHquxh5PS3WNoxfCKKz2zi">
              Riksdagen tillkännager för regeringen som sin mening vad som
              anförs i motionen om att verka för att EU:s alternativcenter ECVAM
              får tillräckliga resurser och kan arbeta oberoende.
            </item>
            <item xml:id="i-YXWXbnzwDbKC635PRM6fHd">
              Riksdagen tillkännager för regeringen som sin mening vad som
              anförs i motionen om att slakterierna inte ska subventioneras,
              utan ska fortsätta att betala för veterinärernas inspektioner.
            </item>
            <item xml:id="i-63r2QYGeCwsmv95kDsLd1L">
              Riksdagen tillkännager för regeringen som sin mening vad som
              anförs i motionen om obligatorisk ursprungsmärkning av alla köttprodukter.
            </item>
            <item xml:id="i-81yhNbj6B2XJsxqKK8nP4s">
              Riksdagen tillkännager för regeringen som sin mening vad som
              anförs i motionen om djurskydd inom EU.
            </item>
            <item xml:id="i-KzKm1f2ti1fsJKWFJ1QDjd">
              Riksdagen tillkännager för regeringen som sin mening vad som
              anförs i motionen om att det bör tas fram en FN-deklaration för
              djurvälfärd.
            </item>
            <item xml:id="i-Q2MHo3CEXjCXVzanKLBFNG">
              Riksdagen tillkännager för regeringen som sin mening vad som
              anförs i motionen om att höga krav på djurskydd bör bli en beståndsdel
              i arbetet för en hållbar utveckling.
            </item>
          </list>
          <p xml:id="i-6obfNPsGas63978YhrAhny">
            1 Yrkande 5 hänvisat till SkU.
          </p>
        </div>
        <div xml:id="i-CW6eZihxgd9XK6URai77i9" type="motContent">
          <head xml:id="i-T4hasVUgdsvbGxXFBNfWrK" type="h1">
            3 Sex förlorade år dags för respekt för djuren
          </head>
          <p xml:id="i-JU4GiCV6BwCWXc8B7Enowj">
            De sex år som den borgerliga regeringen styrt Sverige har varit
            år som inneburit försämringar för djuren. Regeringen lade ned
            Djurskyddsmyndigheten, sänkte forskningsstödet till alternativ
            till djurförsök, avförde förslaget om förbud mot pälsdjursuppfödning,
            skapade kaos i djurskyddskontrollerna, har tillåtit jakt på utrotningshotade
            djur, tillåter fortsatt kastrering utan bedövning av grisar m.m.
            Det är inte acceptabelt. Därför lägger Vänsterpartiet fram konkreta
            förslag på hur Sverige ska kunna bli bättre för djuren. Djur är
            kännande individer som förtjänar respekt.
          </p>
          <head xml:id="i-TopqPGKxyMWnk12wuTqPNc" type="h1">
            4 En djuretisk ombudsman
          </head>
          <p xml:id="i-HFv2fpkqfQ2orpt6KXXADg">
            Det är mycket beklagligt att den borgerliga regeringen lade ned
            den tidigare välfungerande Djurskyddsmyndigheten, den första i
            sitt slag i världen. Vänsterpartiet anser att det behövs en myndighet
            med ett övergripande ansvar för djurskyddsarbetet. Vi vill därför
            införa en djuretisk ombudsman som ska verka för en god etisk grund
            för all verksamhet som inbegriper djur, utvärdera djurskyddskontrollerna,
            ta fram artkaraktäristika och göra djuretiska årliga revisioner
            samt ge djuretiska råd. Detta bör riksdagen som sin mening ge
            regeringen till känna.
          </p>
          <head xml:id="i-LPfQiGWUh344VL8BqQHsTk" type="h1">
            5 Rätt till utevistelse
          </head>
          <p xml:id="i-FHNYeo1JrnWcXKhUQf6Ecv">
            Stora förändringar måste göras för djuren inom livsmedelsindustrin.
            Vi vill bland annat säkerställa att djurskyddslagens rätt till
            naturligt beteende fullföljs. När djurskyddslagen kom 1988 fick
            kor, får och getter rätt till utevistelse. Andra djur inom livsmedelsindustrin
            har liknande behov av utevistelse, men det är ytterst få av dessa
            som ges möjlighet till detta. Vi vill därför att fler djur inom
            animalieproduktionen ska ges möjlighet till utevistelse och naturligt
            beteende. Vi uppmanar regeringen att återkomma med ett konkret
            förslag kring detta. Detta bör riksdagen som sin mening ge regeringen
            till känna.
          </p>
          <head xml:id="i-2gc4VVsDzfcTFEzQ7az59u" type="h1">
            6 Kraftigt öka och förbättra djurskyddskontrollerna
          </head>
          <p xml:id="i-CZaKNBk8DYfBm3hg5TcRmo">
            Den 1 januari 2009 trädde den borgerliga regeringens omorganisering
            av djurskyddskontrollerna i kraft. Omorganiseringen har med rätta
            fått mycket kritik. Den borgerliga regeringen tog bland annat
            bort möjligheten att ta ut avgift för kontrollerna samt tillsköt
            inte tillräckligt med resurser. Trots vissa förbättringar i form
            av tillfälliga extramedel för djurskyddskontroller görs idag fortfarande
            långt färre kontroller än tidigare. Antalet kontroller har nästan
            halverats: från drygt 23 000 år 2008 till 14 500 år 2011.
          </p>
          <p xml:id="i-TKQXFsk9o5SfmZBjdnTxF3">
            Vänsterpartiet vill kraftsamla kring djurskyddskontrollen. Vi
            välkomnar att ansvaret numera ligger på länsstyrelserna. Det ger
            kontrollanterna större möjlighet till ett mer professionellt och
            effektivt arbete. Men kontrollverksamheten behöver ökade resurser.
            Vi vill därför återinföra möjligheten för kontrollanterna att
            ta ut kontrollavgifter. På det sättet kan kontrollanterna få ett
            välbehövligt tillskott av resurser för att bedriva en bättre verksamhet.
            Detta bör riksdagen som sin mening ge regeringen till känna.
          </p>
          <head xml:id="i-THjLkAML8ojDAEh24gLmzB" type="h1">
            7 Minska djurtransporterna
          </head>
          <p xml:id="i-W5xpJmEGuXmcdgkr7LS48t">
            I Sverige transporteras miljontals djur varje år. För djuren
            kan en djurtransport innebära stress och lidande. Eftersom Sverige
            är ett förhållandevis stort land med ett fåtal stora slakterier
            blir transporterna också ofta långa. Som ett exempel kan nämnas
            att under 2011 dog 160 000 kycklingar och 9 000 hönor under transporter
            i Sverige (e-post från Djurens Rätt den 13 september 2012). Vänsterpartiet
            vill verka för att transporterna blir färre och kortare. I den
            mån djur ska slaktas anser vi att det är bättre att det görs i
            den miljö där djuren har växt upp och levt så att transporten
            kan undvikas. Vi vill därför uppmuntra produktionssätt utan djurtransporter,
            eller åtminstone med kortare transporter. Regeringen måste därför
            underlätta för etablerandet av gårdsslakterier och mobila slakterier.
            Detta bör riksdagen som sin mening ge regeringen till känna.
          </p>
          <p xml:id="i-AEzdTXTkTRugs83CMXHrg3">
            Vänsterpartiet är också oroat över den bristande kontrollen av
            djurtransporter. Enligt Jordbruksverkets årliga rapport till EU-kommissionen
            (Jordbruksverket den 27 juni 2112) utfördes under 2011 165 kontroller
            av djurtransporter av länsstyrelsernas kontrollanter. Det var
            en ökning jämfört med tidigare år, men fortfarande görs försvinnande
            få kontroller om man ser till alla djurtransporter som sker i
            Sverige under ett år. Under kontrollerna upptäcktes olika former
            av överträdelser såsom för långa transporttider, smuts, för branta
            pålastningsramper, otillräckliga liggmöjligheter och skaderisk
            i kycklingburar. Enligt rapporten utförde 33 procent av länsstyrelserna
            inte en enda kontroll under året. Samtidigt driver Sverige på
            för att andra länder ska skärpa sina krav på djurtransporterna.
            Men med så få kontroller i Sverige riskerar den svenska trovärdigheten
            att undermineras. Ytterst är det djuren som blir lidande när kontrollanterna
            inte har resurser för att säkerställa att lagar och regler till
            gagn för djuren följs. Vänsterpartiet vill därför att fler djurtransporter
            kontrolleras. Med vårt förslag om att kunna ta ut kontrollavgifter
            får länsstyrelserna bättre resurser till att göra fler kontroller.
          </p>
          <p xml:id="i-FVrtZrjR6m1rTJQKv5dd3d">
            Utredningen SOU 2003:6 Kännande varelser eller okänsliga varor
            diskuterade möjligheten att införa en avgift på djurtransporter.
            Det var ett förslag som aldrig utreddes vidare. Vänsterpartiet
            tycker att det vore positivt om djurtransporterna fick bära en
            del av sina kostnader. Det bör införas en avgift på djurtransporter.
            Det bör utredas hur denna kan utformas och hur intäkterna kan
            gå till att stärka djurskyddet och produktionsformer utan transporter.
            Detta bör riksdagen som sin mening ge regeringen till känna.
          </p>
          <head xml:id="i-9aKqhfzH9xPyfqpaP58wVk" type="h1">
            8 Minimera antalet djurförsök
          </head>
          <p xml:id="i-XhjzJj1X5T6E4j2jAnQuPT">
            Antalet djur som utnyttjas i djurförsök blir allt fler. År 2000
            utnyttjades knappt 700 000 djur i försök, år 2008 hade siffran
            stigit till över 1 miljon i Sverige. Dessvärre finns inte aktuellare
            siffror än från 2008, men det mesta tyder på att antalet djur
            som utnyttjas i försök har ökat än mer åren efter 2008. Vänsterpartiet
            anser att detta är en mycket olycklig utveckling. Antalet djur
            som används i djurförsök måste minimeras. Vi vill att regeringen
            antar en handlingsplan för hur antalet djur i djurförsök ska kunna
            minimeras. Vi vill också att metoderna kring de så kallade 3R,
            Replace, Reduce, Refine (ersätt, minska, förfina), utvecklas.
            Det vill vi göra genom att det etableras ett 3R-center i Sverige.
            Vi välkomnar därför den utredning som presenterades i juni 2012
            och som föreslog inrättandet av ett 3R-center. Vänsterpartiet
            anser att ett 3R-center skulle kunna ha till uppgift att se till
            att handlingsplanen för ett minimerande av djurförsöken sjösätts
            och verkställs. 3R-centret skulle vidare kunna arbeta med att
            förstärka och effektivisera arbetet med alternativ till djurförsök.
            Vänsterpartiet föreslår att 3R-centret får verka inom ramen för
            en framtida DjurO eller inom SCAW (Nationellt centrum för djurvälfärd).
            Detta bör riksdagen som sin mening ge regeringen till känna.
          </p>
          <p xml:id="i-LKdL6o8oGhJJjMd37zLAYB">
            För att kunna göra strategiska satsningar på att minska och ersätta
            djurförsök krävs detaljerad information om de djurförsök som görs.
            Därför är det oacceptabelt att det inte har publicerats statistik
            över djurförsöken i Sverige sedan 2008. Uppgifter måste snarast
            publiceras om djurförsöken under åren sedan 2008. Det måste ske
            en fortlöpande uppdatering av statistiken kring djurförsök i Sverige.
            Detta bör riksdagen som sin mening ge regeringen till känna.
          </p>
          <p xml:id="i-8XhzsUhzA5EzYTWy53iFD6">
            Både Kemikalieinspektionen och Miljömålsberedningen har noterat
            att det krävs en ny toxikologi, dvs. snabbare och mer kostnadseffektiva
            tester än dagens djurförsök, om man vill få fram tillräckligt
            med data om kemikalier för att kunna garantera en giftfri miljö.
            Men det saknas idag riktade forskningssatsningar inom den nya
            toxikologin. Det finns inte heller någon myndighet som har ett
            tydligt ansvar för att ta fram strategier och handlingsplaner
            för nya testmetoder. Vänsterpartiet anser att det måste anslås
            adekvata resurser till djurfria metoder inom toxikologisk forskning
            samt att det måste finnas ett tydligt myndighetsansvar för detta.
            Detta bör riksdagen som sin mening ge regeringen till känna.
          </p>
          <p xml:id="i-7caSmgfHX4UVwhq2v6dxfb">
            Sverige måste verka i internationella sammanhang för att alternativ
            till djurförsök tas fram. EU:s alternativcenter (ECVAM) kan spela
            en helt avgörande roll, men är ständigt hotat av neddragningar
            eller alltför detaljerad styrning av EU-kommissionen. Den svenska
            regeringen måste verka för att ECVAM får tillräckliga resurser
            i förhållande till sitt uppdrag och att det ska kunna arbeta oberoende
            av EU-kommissionens önskan till detaljstyrning. Vad som ovan anförs
            om ECVAM bör riksdagen som sin mening ge regeringen till känna.
          </p>
          <head xml:id="i-4QoZ8m5obaxyfoUFFNXVZP" type="h1">
            9 Djurskyddskrav vid offentlig upphandling
          </head>
          <p xml:id="i-8cSbvCHci2XUkfRzGG9ZFB">
            Den offentliga upphandlingen av varor och tjänster omfattar hundratals
            miljoner kronor. Många kommuner och landsting försöker ställa
            djuretiska krav i upphandlingen. Det är mycket positivt. Men vi
            oroas mycket över den svåra lagstiftning och de konkurrenskrav
            som upphandlingslagstiftningen är förenad med. Det är idag inte
            lätt för lokalpolitikerna att ställa etiska krav.
          </p>
          <p xml:id="i-G6NRUQfhuyjgnhdaaDHyZf">
            Just nu pågår utredningsarbete kring lagen om offentlig upphandling.
            Om inte utredningens förslag visar sig bli tillräckligt tydliga
            i detta avseende kommer Vänsterpartiet att återkomma med förslag
            till lagstiftningsändringar.
          </p>
          <head xml:id="i-DwvXZ1wT84ZFzS5hKgTQBG" type="h1">
            10 Subventionera inte slakterierna
          </head>
          <p xml:id="i-69ZqoNzrwnkY4cUWMoSvjA">
            Regeringen brukar i andra sammanhang motsätta sig subventioner
            till olika verksamheter. Därför ställer vi oss frågande till regeringens
            förslag om att subventionera de svenska slakterierna med 90 miljoner
            kronor. Tidigare har slakterierna fått bekosta de kontroller veterinärerna
            gör på slakterierna. Nu vill regeringen finansiera detta via statsbudgeten
            istället. Vänsterpartiet motsätter sig denna subvention och kräver
            att regeringen drar tillbaka förslaget. Detta bör riksdagen som
            sin mening ge regeringen till känna.
          </p>
          <head xml:id="i-9mWKbiiQwZ2m4SRKikxYUs" type="h1">
            11 Obligatorisk ursprungsmärkning
          </head>
          <p xml:id="i-UrhAkuD5mNsqjCeoRe7Lc">
            Det är av stor vikt att vi som konsumenter har tillräcklig information
            om de produkter som finns på marknaden. Idag brister märkningen
            vad gäller kött och därmed minskar möjligheten för konsumenten
            att göra aktiva val. Vi vill därför att alla köttprodukter inom
            EU ska ursprungsmärkas. Detta bör riksdagen som sin mening ge
            regeringen till känna.
          </p>
          <head xml:id="i-LzotvB9DGvKD26g7Ywek8D" type="h1">
            12 Minkfarmning
          </head>
          <p xml:id="i-6MNs17Qi9mUra5TYrdKNnp">
            I motion 2012/2013:MJ202 Minkfarmning argumenterar vi för att
            uppfödning av minkar strider mot djurskyddslagens 4 § om möjlighet
            till ett naturligt beteende. Vi vill därför att djurskyddslagen
            förändras så att pälsdjuren ges rätt till ett naturligt beteende.
            Vi hänvisar till motionen Minkfarmning för vårt krav kring detta.
          </p>
          <head xml:id="i-SGwKCcR9wpSTLLZAhV2ZZW" type="h1">
            13 Djurskyddspoliser i hela landet
          </head>
          <p xml:id="i-4Tjewu6KC3tsopebf3Akj9">
            Ett område som länge varit eftersatt är den ökade brottsligheten
            mot djur. I Stockholm och några andra län har man idag särskilda
            djurskyddspoliser som arbetar enbart med brott mot djur. Detta
            är en bra lösning som vi vill se i hela landet. Djurskyddspoliser
            ska finnas tillgängliga för alla polisdistrikt i hela landet.
            Vi hänvisar till vår polismotion för vårt krav kring detta.
          </p>
          <head xml:id="i-Rj94w7NFTNwjmee6k4wJ7S" type="h1">
            14 Djurskydd inom EU
          </head>
          <p xml:id="i-7ABSZ2whNQBNcgV4rFnjoy">
            Vänsterpartiet anser att regeringen inom EU måste agera kraftfullare
            för djuren. Det är av största vikt att exempelvis det nya djurförsöksdirektivet
            och slaktförordningen implementeras på ett sätt där Sverige kan
            gå före andra länder och ha bättre bestämmelser för djuren. En
            ny handlingsplan för djurskydd i EU har antagits som nu ska implementeras
            i alla medlemsländer. Vi förväntar oss att EU inom kort gör en
            översyn av transportförordningen för levande djur samt presenterar
            konkreta förslag på hur situationen för djur under transporter
            kan förbättras. I dessa och alla andra fall där djur är involverade
            förväntar vi oss att Sverige kommer att spela en viktig roll.
            Sverige måste särskilt framhålla rätten att kunna gå före med
            mer ambitiösa bestämmelser på det nationella planet. Detta bör
            riksdagen som sin mening ge regeringen till känna.
          </p>
          <head xml:id="i-3qvaL1TPCVHtFS6XzFn515" type="h1">
            15 Globalt djurskydd
          </head>
          <p xml:id="i-rqHp19uiYwakpwXrPjwAW">
            Sverige anses ha en av de strängaste djurskyddslagarna i världen.
            Men Sverige borde också verka internationellt för djuren. Det
            är positivt att regeringen meddelat att man stödjer kravet på
            en FN-deklaration om djurs välfärd. Men i praktiken har regeringen
            inte gjort mycket för att det ska bli verklighet. Regeringen bör,
            i dialog med riksdagen och med berörda intresseorganisationer,
            utarbeta en tydlig strategi för att det tas fram en FN-deklaration
            för djurvälfärd. Detta bör riksdagen som sin mening ge regeringen
            till känna.
          </p>
          <p xml:id="i-65wF43DYaofZYx3HtWuC6i">
            Storskaliga djurindustrier påverkar, förutom djuren, ofta också
            miljön och klimatet negativt. Sverige bör därför också engagera
            sig för att höga krav på djurskydd blir en beståndsdel i arbetet
            för en hållbar utveckling, till exempel inom Rio + 20-arbetet.
            Detta bör riksdagen som sin mening ge regeringen till känna.
          </p>
        </div>
        <div xml:id="i-4zYmtkZKiGyCLYj3qLqUkS" type="motSignatures">
          <list xml:id="i-JsZ2npdxtUBrngWPEzdVse">
            <item xml:id="i-GSvEh8sP43yQRBoJjChg4k">
              Jens Holm (V)
            </item>
            <item xml:id="i-6QHqaQELKQx5FieKSFypYK">
              Torbjörn Björlund (V)
            </item>
            <item xml:id="i-RtSRt4HVxHqsDCRCwSs6sX">
              Siv Holma (V)
            </item>
            <item xml:id="i-YVYphbGRhyWE6VaWtFDued">
              Hans Linde (V)
            </item>
            <item xml:id="i-Hzfw59TtPX7zg6PvEvzTMF">
              Kent Persson (V)
            </item>
          </list>
        </div>
      </div>
    </body>
  </text>
</TEI>
