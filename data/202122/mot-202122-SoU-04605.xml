<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04605">
  <teiHeader>
    <fileDesc>
      <titleStmt>
        <title>med anledning av prop. 2021/22:178 Barnets bästa när vård enligt LVU upphör – lex lilla hjärtat</title>
        <author corresp="i-XLHgMviLWvZePVW618wm98">av Margareta Fransson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4605 av Margareta Fransson m.fl. (MP)</title>
          <idno type="rdwebb">H9024605</idno>
          <rs type="number">4605</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024605/text</ref>
          <ref type="dokument_url_html">http://data.riksdagen.se/dokument/H9024605</ref>
          <ref type="dokumentstatus_url_xml">http://data.riksdagen.se/dokumentstatus/H9024605</ref>
          <ref type="docx">http://data.riksdagen.se/fil/5B544B20-948D-4417-9E6C-F79A2CEE7EF8</ref>
          <ref type="pdf">http://data.riksdagen.se/fil/3CDB4A0C-DDE5-4B27-86E7-ACF520DF38DF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XLHgMviLWvZePVW618wm98</idno>
            <name>Margareta Fransson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Pph7rDvCnNJk71Ej3B7uJK</idno>
            <name>Anna Sibinska</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-XS1DYyajKnUSXB7m9DT6C2</idno>
            <name>Rasmus Ling</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-DNeLvjYn7kX5YstpJdB4h5</idno>
            <name>Martin Marmgren</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XNt7eWTuNMW1Ce4R4bYMT</idno>
            <name>Leila Ali Elmi</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4FV3EgVTRAjJG98fKZ84Ef" type="basedOn"/>
        <correspContext corresp="i-4FV3EgVTRAjJG98fKZ84Ef">
          <ref>Proposition 2021/22:178</ref>
        </correspContext>
        <correspAction xml:id="i-8tzJ172S7WYsQZE3EhPcfb" type="signed"/>
        <correspContext corresp="i-8tzJ172S7WYsQZE3EhPcfb">
          <note type="signatory" corresp="i-XLHgMviLWvZePVW618wm98"/>
          <note type="signatory" corresp="i-DeptGBZtEQx7vKbsL6e4hX"/>
          <note type="signatory" corresp="i-Pph7rDvCnNJk71Ej3B7uJK"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-XS1DYyajKnUSXB7m9DT6C2"/>
          <note type="signatory" corresp="i-DNeLvjYn7kX5YstpJdB4h5"/>
          <note type="signatory" corresp="i-XNt7eWTuNMW1Ce4R4bYMT"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction xml:id="i-BU9mcUMFtEYRwEZoFq4tqm" type="submitted">
          <date when="2022-04-06"/>
          <time when="18:12:03"/>
        </correspAction>
        <correspAction xml:id="i-HFUAPYTQT6DMPxQCCqFYY6" type="reviewed">
          <date when="2022-04-26"/>
          <time when="17:25:54"/>
        </correspAction>
        <correspAction xml:id="i-NSwGFkAHx8jBYu93e1JZzf" type="dismissed">
          <date when="2022-04-27"/>
        </correspAction>
        <correspAction xml:id="i-YahfM2HEUJr26csR5p2LZM" type="referred">
          <date when="2022-04-28"/>
        </correspAction>
        <correspAction xml:id="i-RaEsj3m4XBrVULt2CpEn7b" type="assigned">
          <date when="2022-10-12"/>
          <time when="11:37:01"/>
        </correspAction>
        <correspContext corresp="i-RaEsj3m4XBrVULt2CpEn7b">
          <ref type="assignedTo">Socialutskottet</ref>
        </correspContext>
        <correspAction xml:id="i-6c53GnuiEv5ZSucsJqPk9H" type="behandlas_i"/>
        <correspContext corresp="i-6c53GnuiEv5ZSucsJqPk9H">
          <ref type="uppgift">2021/22:SoU33</ref>
          <ref type="ref_dok_id">H901SoU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU33</ref>
          <ref type="ref_dok_titel">Barnets bästa när vård enligt LVU upphör - lex lilla hjärtat</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UVKudSc6JZHdtEKorB44GV" type="motHeader">
        <div xml:id="i-AJALcPMworsYDcGuofsSNR" type="motTitle">
          Motion till riksdagen 2021/22:4605 av Margareta Fransson m.fl.
          (MP) med anledning av prop. 2021/22:178 Barnets bästa när vård
          enligt LVU upphör – lex lilla hjärtat
        </div>
      </div>
      <div xml:id="i-8fyohPQgjTMXYQQS147Vpv" type="motBody">
        <div xml:id="i-DcduLVb9DD81rJjTwpxyqx" type="motProposal" subtype="förslag">
          <head xml:id="i-9gNCWAuv2mTvR5zWDg9caJ">
            Förslag till riksdagsbeslut
          </head>
          <list xml:id="i-DqJfn7wEdiE3gG9FRp3YjJ" style="ol">
            <item xml:id="i-EsgDqsbwuduX1i4wTvgL3S">
              Riksdagen ställer sig bakom det som anförs i motionen om att
              utifrån tanken om ett självständigt rekvisit för barnets eget
              bästa, lägga fram förslag till riksdagen om att upphörande av
              vård enligt LVU ska prövas i två steg och att en ny grund för
              fortsatt vård enligt LVU ska införas i lagstiftningen, och detta
              tillkännager riksdagen för regeringen.
            </item>
            <item xml:id="i-RfxBZAG9XCc3hGwZ5p7zAc">
              Riksdagen ställer sig bakom det som anförs i motionen om hur
              bestämmelser om flyttningsförbud kan införas i socialtjänstlagen
              och tillkännager detta för regeringen.
            </item>
            <item xml:id="i-SGh9rsWmCmCRbFwE9KA8JY">
              Riksdagen ställer sig bakom det som anförs i motionen om att
              en regel bör införas om att hemtagningsutredning inte ska behöva
              genomföras om det har gjorts en sådan utredning inom de senaste
              sex månaderna, och detta tillkännager riksdagen för regeringen.
            </item>
            <item xml:id="i-6LiheDidE2tEKfQY7fn17h">
              Riksdagen ställer sig bakom det som anförs i motionen om kompletterande
              utredning/hemtagningsutredning av annan socialtjänst och tillkännager
              detta för regeringen.
            </item>
            <item xml:id="i-WbmzeGVrescmjawKsp3kuD">
              Riksdagen ställer sig bakom det som anförs i motionen om att
              barn på egen hand från 12 års ålder ska kunna begära ett upphörande
              av vården och därmed initiera en hemtagningsutredning, och detta
              tillkännager riksdagen för regeringen.
            </item>
            <item xml:id="i-PbfDepTQhMJDa59H6JjnEc">
              Riksdagen ställer sig bakom det som anförs i motionen om förslag
              på hur lagstiftningen kan utformas så att det blir tydligt att
              den varaktiga förändringen ska avse föräldrarnas hela föräldraförmåga,
              inte enbart de specifika omständigheter som låg till grund för
              att vården inleddes och tillkännager detta för regeringen.
            </item>
            <item xml:id="i-2t1PhVhRQtBU3BBT57pyT7">
              Riksdagen ställer sig bakom det som anförs i motionen om förslag
              på en skyldighet för socialnämnden att följa upp situationen för
              ett barn som varit placerat enligt SoL under sex månader från
              det att placeringen upphörde, och detta tillkännager riksdagen
              för regeringen.
            </item>
            <item xml:id="i-SCSqUi45BmfA7stmpDbtMN">
              Riksdagen ställer sig bakom det som anförs i motionen om barnombud
              och tillkännager detta för regeringen.
            </item>
          </list>
        </div>
        <div xml:id="i-831ffVo5hTpxGNHnaMLcCH" type="motContent">
          <head xml:id="i-FZkE8MWsJErrbNBzixSQ7k" type="h1">
            Motivering
          </head>
          <p xml:id="i-5KCYT17rFACKKaMQedbKst">
            En av samhällets allra viktigaste uppgifter är att skydda barn
            som lever i utsatta situationer. Därför är det allvarligt när
            skyddet visar sig vara otillräckligt eller i värsta fall innebär
            nya övergrepp, något som vittnesmålen i den tidigare s.k. Vanvårds­utredningen
            om placerade barn på 1900-talet är en allvarlig påminnelse om.
            Sådana händelser ska inte få ske.
          </p>
          <p xml:id="i-TgZiwrHsLaTATRnVk4MTAU">
            Men även i närtid ser vi exempel på när samhällets skydd brister
            och att barn inte får det skydd och det stöd som de behöver. Ödet
            för den lilla flicka som har kallats för Lilla hjärtat är ett
            oändligt sorgligt bevis på det. Men vi vet också att det har funnits
            fler barn som i likhet med henne, trots stor oro i omgivningen,
            har tvingats flytta från tryggheten i ett familjehem till föräldrar
            som de inte levt med på många år eller ibland alls. I vissa fall
            har det berott på otillräcklig lagstiftning, i andra fall är det
            tillämpningen av lagen som har brustit. För de barn som har berörts
            har det lett till allvarliga konsekvenser. I yttersta fall, som
            för Lilla hjärtat har det lett till att barnet har förlorat sitt
            liv.
          </p>
          <p xml:id="i-XbJxF8pUor5dXE2wNqE4VR">
            För Miljöpartiet är det tydligt att det i grund och botten handlar
            om den starka föräldrarätt som finns i Sverige, som gång på gång
            tillåts väga tyngre än barnets rättig­heter. Miljöpartiet har
            sett till att barnkonventionen nu är svensk lag, en banbrytande
            förändring till förmån för barns rättigheter. Men att barnkonventionen
            blev lag är bara början – arbetet måste fortsätta med att se till
            att barns bästa genomsyrar alla samhälls­områden. Det är därför
            dags för ett perspektivskifte där barnets bästa på riktigt sätts
            i främsta rummet och där barns rätt till skydd och stöd inte tillåts
            stå tillbaka till förmån för föräldrars rätt att besluta om barnet.
          </p>
          <p xml:id="i-6renfaA57stN6sMNDRb2qi">
            Den proposition som regeringen har lämnat till riksdagen är ett
            viktigt steg på vägen för att stärka barnets rätt till trygghet
            i familjehemmet, men ytterligare åtgärder behövs. Inte minst är
            det arbete som parallellt skett på initiativ av socialutskottet
            om förut­sättningarna att införa barnets bästa som ett självständigt
            rekvisit vid prövning av upphörande av vård i familjehem enligt
            lagen med särskilda bestämmelser om vård av unga angeläget att
            gå vidare med. Arbetet som har letts av Anders Hagsgård, president
            för Hovrätten för Västra Sverige, har resulterat i promemorian
            Barnets bästa vid fortsatt vård enligt LVU – Utredning som ett
            led i socialutskottets beredning av fråga om ändring i LVU. Frågorna
            berör i hög grad och kompletterar propositionens förslag. Nedan
            benämns utredningen för enkelhetens skull Hagsgårds promemoria.
          </p>
          <head xml:id="i-UdFtuuWUaKWksGSHQhybfn" type="h2">
            Ett ytterligare steg för barns bästa
          </head>
          <p xml:id="i-NeHU7PDdG82nCpWgKLtiPC">
            Vi välkomnar stora delar av propositionen som stärker situationen
            för barn som är placerade i familjehem och vad som gäller när
            en placering upphör. Vi anser dock att det är nödvändigt med ytterligare
            steg för att skydda barn och för att stärka deras egen rätt som
            rättssubjekt. Hagsgårds promemoria har lagt förslag för att detta
            ska ske med utgångspunkt i barnets bästa som eget rekvisit.
          </p>
          <p xml:id="i-dGJxjq5CX3Y3Qovj3mwss">
            Huvudförslaget i Hagsgårds promemoria gäller att vårdens upphörande
            ska prövas i två steg. Steg ett innebär, precis som i dag, en
            prövning av om behovet av vård enligt 2 och/eller 3 §§ LVU fortfarande
            är aktuellt. Om denna prövning ger att behov av vård enligt 2
            och/eller 3 §§ LVU inte kvarstår ska prövningen fortsätta med
            det andra steget. I steg två ska socialtjänsten bedöma huruvida
            det finns risk för att ett barns hälsa eller utveckling allvarligt
            skadas genom att vården upphör. I den prövningen ska det som är
            bäst för barnet vara avgörande.
          </p>
          <p xml:id="i-SkLa2X8RakJekK2UpSAoTA">
            Utifrån detta föreslås att en ny grund för fortsatt vård enligt
            LVU införs i lagstift­ningen. Miljöpartiet ser mycket positivt
            på det här förslaget och vi kommer att verka för att det genomförs.
            Vi anser därför att regeringen bör vidta åtgärder för att lägga
            fram förslag till riksdagen om att upphörande av vård enligt LVU
            ska prövas i två steg och att en ny grund för fortsatt vård enligt
            LVU ska införas i lagstiftningen. Detta bör riksdagen ställa sig
            bakom och tillkännage för regeringen.
          </p>
          <head xml:id="i-Xq5gbh5fEsHhpsFG3KsNtL" type="h2">
            Flyttningsförbud
          </head>
          <p xml:id="i-NAyuHRm1sQgJWWqoEm5Njz">
            Vi anser som nämnts att en ny grund för LVU behöver införas enligt
            vad som föreslås i Hagsgårds promemoria. Propositionen föreslår
            å sin sida en starkare betoning av flyttningsförbud och att detta
            är något som socialtjänsten ska överväga när social­nämnden ska
            pröva om vården enlig LVU ska upphöra. Vi välkomnar förslaget
            om tydligare skrivningar i lagen om flyttningsförbud, men vi anser
            att det är otillräckligt och ur barnets perspektiv mindre säkert
            än en ny grund för LVU. En sådan grund utifrån barnets egen självständiga
            rätt är tydligare än ett möjligt flyttförbud, för såväl social­tjänst,
            föräldrar, rätten och inte minst barnet själv. Därför menar vi
            att det är att föredra.
          </p>
          <p xml:id="i-L8y67eDWD6XJJ8UieHtwVt">
            Vi anser dock att det inte ska utesluta det förslag till förstärkning
            av flyttningsförbud som läggs i propositionen, dvs. att socialtjänsten
            ska överväga flyttningsförbud när socialnämnden ska pröva om vården
            enligt LVU ska upphöra. Även om det i princip redan gäller i dag
            blir det ett förtydligande när detta skrivs in som ett uttryckligt
            krav i lagstiftningen.
          </p>
          <p xml:id="i-N264LbySk54eAc3ezL3W9G">
            Även om vi som nämnts ovan vill att en ny grund för LVU ska införas
            kan det ändå finnas situationer där det inte är fråga om att ansöka
            om en ny grund, samtidigt som en omedelbar flyttning skulle vara
            skadlig för barnet. Det skulle t.ex. kunna handla om att en förälder
            har fått rätt i en process (dvs. en domstol har dömt att vården
            enligt 2 och/eller 3 §§ LVU ska upphöra) och det verkar uppenbart
            olämpligt att flytta barnet.
          </p>
          <p xml:id="i-6cSFA3nkmRMhy6ZGGWegEJ">
            Hagsgårds promemoria föreslår att flyttningsförbudet ska flyttas
            från LVU till socialtjänstlagen. Vi tycker det är ett bra förslag
            att se till att det finns ett regelverk om flyttningsbud i socialtjänstlagen.
            Detta blir till ett skydd för barn som har varit frivilligt placerade,
            så att de också ska få en särskild bedömning av huruvida det skulle
            vara till skada för dem att flytta hem till föräldern/föräldrarna
            för snabbt. Däremot anser vi alltså att de stärkta formuleringarna
            om flyttningsförbud som propositionen föreslår för LVU också bör
            införas och att regler om flyttningsförbud behöver finnas såväl
            i LVU som i SOL. Regeringen bör därför återkomma med förslag om
            hur bestämmelser om flyttningsförbud kan införas i socialtjänstlagen.
            Detta bör riksdagen ställa sig bakom och tillkännage för regeringen.
          </p>
          <head xml:id="i-Fc3nLrAyVFKAv5hZKDkJoj" type="h2">
            Begäran om hemtagningsutredning
          </head>
          <p xml:id="i-36je1ihJzrdTnFyfuXSb8m">
            Hagsgårds promemoria innefattar två förslag om s.k. hemtagningsutredningar,
            dvs. utredningar om upphörande av vård som socialnämnden gör efter
            begäran vanligen från föräldrarna. Det första förslaget innebär
            att en regel ska införas om att en sådan utredning inte ska behöva
            genomföras om det gjorts en sådan utredning inom de senaste sex
            månaderna. Miljöpartiet stöder detta förslag då det kan skapa
            större möjlighet till lugn och ro för barnet och då utredningar
            oftare inte brukar leda till någon skillnad i praktiken. Att en
            sådan regel bör införas vill vi ge regeringen till känna. Däremot
            ska man inte sticka under stol med att föräldrar ibland kan känna
            sig fullständigt maktlösa om kontakten helt har skurit sig med
            socialtjänsten och de upplever sig missförstådda och anser att
            socialtjänsten kommit till felaktiga slutsatser på grund av hur
            en utredning gjorts. En möjlighet är att en annan socialtjänst
            skulle kunna göra en kompletterande utredning/hemtagningsutredning,
            för att på så sätt stärka rättssäkerheten ytterligare och minska
            risken för att föräldrar misstänker att en annan socialtjänst
            skulle ha gjort en annan bedömning. Så sker också ibland, men
            vi anser att regeringen på lämpligt sätt bör tydliggöra hur denna
            möjlighet ser ut och vid behov förstärka den. Det vill vi ge regeringen
            till känna.
          </p>
          <p xml:id="i-GUCcHR87oYNt8EmuwR9yGC">
            Det andra förslaget som läggs i Hagsgårds promemoria är att i
            lagen ta in en uttrycklig bestämmelse om att barn som har fyllt
            15 år får begära att vården ska upphöra, dvs. vara den som initierar
            en hemtagningsutredning. Vi tycker att detta är ett viktigt förslag.
            Däremot anser vi att den möjligheten behöver finnas även för yngre
            barn. Det finns i annan lagstiftning en förskjutning till att
            barn ska ha rätt till en egen talan vid 12 år och vi anser därför
            att en 12-åring ska kunna göra en sådan begäran.
          </p>
          <p xml:id="i-6xnTVc59xC9WPcGTdmEcje">
            Regeringen bör återkomma med ett förslag om att barn på egen
            hand från 12 års ålder ska kunna begära ett upphörande av vården
            och därmed initiera en hemtagnings­utredning. Detta bör riksdagen
            ställa sig bakom och tillkännage för regeringen.
          </p>
          <head xml:id="i-CySqQeUCx5NqEH2QcA2Xp8" type="h2">
            När vården ska upphöra
          </head>
          <p xml:id="i-PCzdaZLLzDeg4xEaabzCXP">
            I propositionen föreslås ett tillägg i § 21 LVU, som handlar
            om att socialnämnden inte får besluta ”… att vård enligt 2 § ska
            upphöra förrän de omständigheter som föranleder vården har förändrats
            på ett varaktigt och genomgripande sätt”. Vi tycker detta i och
            för sig är viktigt. Men vi ser också en risk att fokus i alltför
            hög grad blir på just den situationen och att man därmed riskerar
            missa andra problem som skulle kunna göra att vården enligt LVU
            behöver fortgå. En förälder med missbruksproblem, vars missbruk
            låg till grund för att ett barn blev placerat kan visserligen
            ha blivit fri från sitt missbruk samtidigt som det kan finnas
            annan problematik, psykiska problem eller annat, som gör att föräldern
            inte kan eller förmår ta sitt föräldraansvar. Helhetssituationen
            behöver vägas in för att inte riskera att bedömningen blir för
            ensidig. Regeringen bör därför återkomma till riksdagen med förslag
            på hur lagstiftningen kan utformas så att det blir tydligt att
            den varaktiga förändringen ska avse föräldrarnas hela föräldraförmåga,
            inte enbart de specifika omständigheter som låg till grund för
            att vården inleddes. Detta bör riksdagen ställa sig bakom och
            tillkännage för regeringen.
          </p>
          <head xml:id="i-TJxmxzpn8hjS8M3LA5nx4H" type="h2">
            Uppföljning av barn som är placerade enligt SOL
          </head>
          <p xml:id="i-RSMvsthcBfaAwjUE11QEZQ">
            I propositionen föreslås att det ska bli ett krav i lagen på
            uppföljning sex månader efter att en placering enligt LVU har
            upphört. Det är en bra och viktig förändring för att ha möjlighet
            att upptäcka om det inte står rätt till hemma och barnet inte
            har det bra. Vi ser även att det finns behov av att stärka långsiktigheten
            för barn som är frivilligt placerade enligt SOL, socialtjänstlagen.
            Dessa placeringar för SOL-placerade barn kan ju i princip upphöra
            på dagen om föräldern ändrar inställning, vilket innebär en stor
            otrygghet för barnet. Därför instämmer vi som nämnts ovan i Hagsgårds
            promemoria om att införa en möjlighet till flyttningsförbud i
            socialtjänstlagen, vilket t.ex. skulle kunna användas i dessa
            fall. Men vi anser också att det skulle behöva tas in krav på
            uppföljning i sex månader även för dessa barn. Därför bör regeringen
            återkomma med förslag på en skyldighet för socialnämnden att följa
            upp situationen för ett barn som varit placerat enligt SOL, under
            sex månader från det att placeringen upphörde. Detta bör riksdagen
            ställa sig bakom och tillkännage för regeringen.
          </p>
          <head xml:id="i-VJvafityFeGB34soocQvPn" type="h2">
            Möjlighet att själv kunna larma
          </head>
          <p xml:id="i-6yhSuRMxD9PGwHJVCNkTZW">
            Vid och efter uppföljning är det väldigt angeläget att försäkra
            sig om att barn och unga vet vart de kan vända sig om de vill
            signalera att de inte har det bra, även efter att de sex månadernas
            uppföljningstid är till ända. I bästa fall finns ett sådant förtroende
            för socialtjänsten att det är naturligt att vända sig dit, eller
            till annan person som barnet känner förtroende för. Vi anser dock
            att barn ska ha kontaktuppgifter till den stödlinje som finns
            inrättad på Socialstyrelsen dit placerade barn som inte har det
            bra kan höra av sig, som en form av direkttillsyn. Denna stödlinje
            ska kunna utökas för att kunna fånga upp även dessa situationer
            och kunna återkoppla till socialtjänsten. Regeringen bör därför
            vidta åtgärder för att Socialstyrelsens telefonlinje ska bli känd
            hos och kunna användas av barn som tidigare varit placerade i
            syfte att kunna fånga upp eventuella missförhållanden som uppstått
            efter avslutad placering.
          </p>
          <head xml:id="i-G6KP3uuGfXssmcdd6Bfxvk" type="h2">
            Barnombud
          </head>
          <p xml:id="i-X9XjhQhK7LhZiYRUMnLoQN">
            Det kan vara svårt att ha kontakt med socialtjänsten och vi anser
            i likhet med det som organisationen Maskrosbarn och Barnrättsbyrån
            driver att barn behöver ges rätt att ha med sig ett s.k. barnombud
            vid alla samtal med socialtjänsten. När barn placeras utifrån
            LVU har de redan i dag rätt till eget ombud men socialtjänsten
            fattar många beslut som inte går upp i rätten men ändå har stor
            följdverkan för barnet t.ex. SoL-placering, umgängesplanering,
            umgängesbegränsning, övervakning vid umgängen, omplacering.
          </p>
          <p xml:id="i-R9LKuUnHZ3zUkDxR4KTsDJ">
            Ett sätt att möta barnen, barnens rättigheter och stärka barnen
            är att ge dem ombud som kan bistå barnet i kontakten med myndigheter.
            I Storbritannien är det en rättighet för barn i olika utsatta
            situationer att ha tillgång till ett oberoende barnombud. Vi anser
            att ett sådant system behöver ses över i Sverige för att stärka
            barns rätt att komma till tals och möjlighet att ta till vara
            sina rättigheter.
          </p>
          <head xml:id="i-CdYAHN2J7dGj4jwDtDA2wq" type="h2">
            Förlängt skydd efter 18-årsdagen
          </head>
          <p xml:id="i-SJcofh33ck2FQKkUfU4dzW">
            I dagsläget upphör en placering enligt 2 § LVU vid 18-årsdagen
            men kan i vissa fall fortsätta enligt samma lag (om förutsättningar
            för vård enligt 3 § LVU finns) upp till 20 år. Att grunden är
            att en placering upphör i samband med att ett barn blir myndigt
            är rimligt. Naturligt är också att socialtjänsten tittar på förutsättningar
            att fortsätta med en frivillig placering enligt socialtjänstlagen
            om den unge fortfarande går på gymnasiet. Det kan även i andra
            fall finnas skäl till att en ung människa kan behöva bo kvar i
            familjehemmet en tid, eller åtminstone fortsätta att få ett reglerat
            stöd från dem. I många fall fortsätter stöd på ett naturligt sätt
            som för en självklar familjemedlem på vägen till att skapa sig
            ett eget liv. Men det är inte alltid det ser ut så, och det kan
            vara tufft för en ung människa som inte heller har stöd av sin
            ursprungsfamilj.
          </p>
          <p xml:id="i-3kprw52A7B8qqV6kQtU1PL">
            Vi anser att regeringen på lämpligt sätt, med riktlinjer eller
            annat bör stärka möjligheten för barn och unga som varit placerade
            att kunna vara det en tid även efter 18-årsdagen. Regeringen bör
            därför vidta åtgärder för att göra detta möjligt.
          </p>
          <head xml:id="i-UDMTHsXaSnoMfUXoE6eLox" type="h2">
            Ta emot stödinsatser trots att föräldrar inte samtycker
          </head>
          <p xml:id="i-6LrTPiA1pVdk9fZXrcMCGK">
            För att förebygga sociala problem och placeringar behöver det
            bli enklare för barn och unga att få insatser de vill ha och behöver
            även om föräldrarna inte ger sitt samtycke. Det kan t.ex. handla
            om att få ingå i en stödgrupp med andra barn till föräldrar med
            missbruksproblematik eller psykisk problematik eller att kunna
            få en kontaktperson.
          </p>
          <p xml:id="i-3ou4MGDYMzJsSSisDLQeHY">
            I Sverige har barn sedan 2013 möjlighet att tacka ja till vissa
            insatser från 15 års ålder. Lagstiftningen löper dock risk att
            vara tandlös eftersom det är vanligare att yngre barn blir aktuella
            inom socialtjänsten på grund av sina hemförhållanden, då det är
            mer troligt att föräldrarna inte samtycker till stöd, medan äldre
            barn aktualiseras på grund av sitt eget beteende och då kan ha
            fyllt 15 år och själva tackar nej till stödet (Heimer et al.,
            2017). En sänkning av åldersgränsen är därför viktig. Även om
            utgångspunkten även fortsättningsvis ska vara att socialtjänsten
            strävar efter att i dialog med vårdnadshavare och barn komma fram
            till vilka insatser som behövs, så är möjligheten för barnet att
            tacka ja om föräldrarna motsätter sig insatser en nödvändig ventil
            för barn som annars kan stå helt utan stöd.
          </p>
          <p xml:id="i-8XoGJw8uggJrXxUDz3KuCA">
            Regeringen gav medan Miljöpartiet ingick i regeringen ett uppdrag
            till Social­styrelsen att se över frågan om öppna insatser till
            barn (S2019/0472/FST), såväl kunskapsläget som att lämna förslag
            på författningsändringar så att barn kan få öppna insatser i fler
            fall och i fler situationer. Rapporten Öppna insatser utan samtycke
            Rapport till regeringen uppdrag S2019/0472/FST, lämnades i maj
            2021 med lagförslag som ger barn som har fyllt 12 år möjlighet
            att tacka ja till öppna insatser även utan vårdnadshavares samtycke
            om det är lämpligt. Här finns också lagförslag om att det ska
            vara möjligt att få en kontaktperson eller kvalificerad kontaktperson
            under samma förutsättningar. De föreslår också en välkommen lagändring
            i LVU som säger att öppna insatser ska få ges till ett barn eller
            ung person oavsett vilken grunden är till vården enligt LVU. Det
            vill säga inte bara det egna beteendet så som i dag är fallet,
            utan även hemförhållanden.
          </p>
          <p xml:id="i-MgJ2FutPMuhCpmq49SugCT">
            Dessa förslag till förbättringar av lagen anser vi behöver genomföras.
            Regeringen har också aviserat att en proposition om dessa frågor
            väntas i sommar och det här är en del av den politik Miljöpartiet
            drev på för i regeringen utifrån vårt ansvar för barnrättsfrågor.
          </p>
          <p xml:id="i-5irzf8qwHg4xjKkm45vVa3">
            Angående frågan om insatser till vuxna som inte samtycker föreslog
            inte Social­styrelsen något då man ansåg att kunskapsläget inom
            området är bristfälligt. De säger vidare att om regeringen väljer
            att gå vidare med att utreda denna fråga kan erfarenheter eventuellt
            dras från andra områden som t.ex. kriminalvården. Vi anser att
            det här är en fråga som det är högst angeläget att gå vidare med.
            Det är ett svårt område, men vi menar också att en sådan möjlighet
            till insatser för föräldrar även mot deras samtycke kan innebära
            en tydlighet när det finns risk för ett omhänder­tagande enligt
            LVU och därför kan vara ett klargörande som gör hela processen
            mer begriplig. Ur ett barnperspektiv finns det klara skäl till
            varför man bör gå vidare med denna fråga. Det kan även finnas
            andra länder som har system där man arbetar utifrån dessa principer
            som man bör ta till vara. Regeringen bör med utgångspunkt i detta
            återkomma till riksdagen med förslag på reglering av stödinsatser
            utan samtycke riktade till föräldrar.
          </p>
        </div>
        <div xml:id="i-THrhc8cNXyAgEsYzoDmE3e" type="motSignatures">
          <list xml:id="i-XRmNXZw1sufgJXicyf8y5b">
            <item xml:id="i-KpeDyxvJsyAKRHWyyuzjk2">
              Margareta Fransson (MP)
            </item>
            <item xml:id="i-9Yg1JoUh9puNGKfR48qy2n">
              Emma Hult (MP)
            </item>
            <item xml:id="i-TwgZuHJ6mcupebbGCbgfuw">
              Anna Sibinska (MP)
            </item>
            <item xml:id="i-XhhwDSy3RHFtz9LKC9R7Nz">
              Camilla Hansén (MP)
            </item>
            <item xml:id="i-L7SmFJqvk6aV9i7f4F96Gs">
              Janine Alm Ericson (MP)
            </item>
            <item xml:id="i-Vhtj29YxYV7m1AeoAXfAqc">
              Rasmus Ling (MP)
            </item>
            <item xml:id="i-8T5uPUNjSf2i5oXgbEzzJu">
              Martin Marmgren (MP)
            </item>
            <item xml:id="i-AQeesBhPJEQvYHsXJGmERL">
              Leila Ali-Elmi (MP)
            </item>
            <item xml:id="i-33bAUyTxixN13oELdABW7j">
              Annika Hirvonen (MP)
            </item>
          </list>
        </div>
      </div>
    </body>
  </text>
</TEI>
