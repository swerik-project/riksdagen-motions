<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00326">
  <teiHeader>
    <fileDesc>
      <titleStmt>
        <title>En ny svensk spelmarknad</title>
        <author corresp="i-M8LKQKEcsjHJKv8kSmhVcX">av Tomas Tobé (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En ny svensk spelmarknad</title>
          <idno type="rdwebb">GW02Kr326</idno>
          <rs type="number">Kr326</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr326/text</ref>
          <ref type="dokument_url_html">http://data.riksdagen.se/dokument/GW02Kr326</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr326</ref>
          <ref type="doc">http://data.riksdagen.se/fil/798F487B-8610-484D-B42C-D4C253E6A2A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M8LKQKEcsjHJKv8kSmhVcX</idno>
            <name>Tomas Tobé</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q83DhmNFokSQZ9xMddEvv3" type="signed"/>
        <correspContext corresp="i-Q83DhmNFokSQZ9xMddEvv3">
          <note type="signatory" corresp="i-M8LKQKEcsjHJKv8kSmhVcX"/>
        </correspContext>
        <correspAction xml:id="i-F8MFWTmsVZTFCD86JAEotk" type="numbering">
          <date when="2008-10-08"/>
        </correspAction>
        <correspAction xml:id="i-FpAH9351QSVV3mTC7AzMda" type="submission">
          <date when="2008-10-06"/>
        </correspAction>
        <correspAction xml:id="i-JZc2oMLhCdDVZUTkBgYias" type="transfer">
          <date when="2008-10-06"/>
        </correspAction>
        <correspAction xml:id="i-Ko99mQFimkq56WQaj9CNt8" type="assigned"/>
        <correspContext corresp="i-Ko99mQFimkq56WQaj9CNt8">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WCaDyrZ8z8UiGSoWWpM8Se" type="motBody">
        <div xml:id="i-MRtDJoxMWmn2ap6BmGRKpw" type="motProposal" subtype="förslag">
          <head xml:id="i-MXEiQhGK5wMpTdoELy5Sp7">
            Förslag till riksdagsbeslut
          </head>
          <list xml:id="i-2WZzmE95kwyXvXYN3zXS1Y" style="ol">
            <item xml:id="i-5ouk92jULFifF7fA4SGR4d">
              Riksdagen tillkännager för regeringen som sin mening vad som
              anförs i motionen om att införa ett licenssystem som uppfyller
              EG-rättens krav genom att stå öppet för företag verksamma i Sverige
              eller något annat EU- eller EES-land.
            </item>
            <item xml:id="i-CdF1hnjpzdw8apvJhaPYMf">
              Riksdagen tillkännager för regeringen som sin mening vad som
              anförs i motionen om att ge Lotteriinspektionen en mer självständig
              ställning för att övervaka spelföretagens verksamhet och ansvara
              för licensgivning.
            </item>
            <item xml:id="i-ULpCwMH5q35bqpNSYyeP8a">
              Riksdagen tillkännager för regeringen som sin mening vad som
              anförs i motionen om att vid licensgivning ta ansvar för de offentliga
              finansernas intäktssida och de verksamheter som staten vill tilldela
              medel den vägen.
            </item>
            <item xml:id="i-84um8JxGhTiYnLqgCUjT1b">
              Riksdagen tillkännager för regeringen som sin mening vad som
              anförs i motionen om att nya regler för marknadsföring och tillgänglighet
              införs för att bättre än i dag skydda unga och andra riskgrupper.
            </item>
            <item xml:id="i-2qXqR13jF3kFQcrH8jy9QA">
              Riksdagen tillkännager för regeringen som sin mening vad som
              anförs i motionen om avtalet med AB Trav och Galopp.
            </item>
            <item xml:id="i-B4VmRFSt5WYrUJebn2xPXE">
              Riksdagen tillkännager för regeringen som sin mening vad som
              anförs i motionen om att en försäljning av Svenska Spel bör inledas.
            </item>
          </list>
        </div>
        <div xml:id="i-CowcgWXddBGazMdAaFuymP" type="motContent">
          <head xml:id="i-9vDN2YZnxdYY4VwibEmY7S" type="h1">
            Bakgrund
          </head>
          <p xml:id="i-7p8Ju8gRTE9tyRCvATnhb8">
            Den svenska regleringen av spelmarknaden har under många år varit
            föremål för debatt. Trots en mängd diskussioner och flera statliga
            utredningar kan vi konstatera att inte mycket hänt vad gäller
            regelverket. Såväl marknaden som branschen har dock förändrats
            radikalt under senare år. Staten har under tidigare regeringar
            motiverat sin ovilja till en omreglering med hänvisning till sociala
            ambitioner och ekonomiska intäkter för folkrörelser som dagens
            reglering sägs garantera. Dessa ambitioner är väl värda att försvara,
            och det finns all anledning att se kritiskt på både hur de sociala
            aspekterna av spel har hanterats, och hur folkrörelsernas möjligheter
            har försämrats under en följd av år i det nuvarande systemet.
            Men vi har de senaste åren också kunnat se ökande problem med
            spelberoende, samtidigt som framför allt statens eget bolag utökat
            sin egen marknadsföring, tillgänglighet och vinst kraftigt. För
            de flesta blir det allt mer uppenbart att dagens modell inte levererar
            det som sägs vara dess syfte och att en ny modell för den svenska
            spelmarknaden behöver växa fram.
          </p>
          <p xml:id="i-2xeKmhxQYUofWd5u4wUVUT">
            Vi välkomnar att regeringen tillsatt en utredning för en stärkt
            och moderniserad spelreglering och att olika alternativ nu kan
            vägas mot varandra. Den politiska huvudinriktningen kan dock redan
            nu klargöras och vi önskar en modell med ett större socialt ansvar,
            goda villkor för folkrörelserna och en sundare konkurrens där
            dagens monopolliknande spelmarknad öppnas för fler aktörer.
          </p>
          <p xml:id="i-Rkg9hErCcKzzfnBk4jWqPW">
            Den gällande lotterilagen är från 1994, men i väsentliga delar
            har den sitt ursprung i 1939 års lotteriförordning. Lagstiftningen
            är i grunden anpassad till en fysisk lotterimarknad, där det förutsatts
            att lotterier anordnas på plats och ställe eller i varje fall
            förmedlas genom ombud eller avser fysiska lottsedlar eller deltagarbevis.
            Verkligheten ser som bekant annorlunda ut i dag. De marknadsmässiga,
            tekniska och rättsliga förutsättningarna att reglera spel och
            lotterier har förändrats efter lotterilagens tillkomst. Vad gäller
            den tekniska utvecklingen har Internet revolutionerat verksamheten
            och medfört att det idag går att förmedla speltjänster elektroniskt,
            utan hinder av nationsgränser. Det är samtidigt väldigt svårt
            att som enskild nation ingripa mot verksamhet som anordnas utomlands.
            Det gränsöverskridande spelandet har inneburit att förutsättningarna
            för att upprätthålla nationellt monopol på spel allvarligt inskränkts.
            Det finns dessutom medlemsstater i EU vars lagstiftning uttryckligen
            godtar verksamhet som enligt den svenska lagstiftningen är att
            anse som lotterier och som direkt riktar sig till andra stater.
            Det gäller framför allt Storbritannien i fråga om vadhållning
            som där anses som sedvanlig näringsverksamhet och inte som spel
            samt Malta. Detta har medfört att ett stort antal företag inom
            spel- och vadhållningssektorn etablerat sig i dessa stater och
            många av dessa företag ägs eller kontrolleras av medborgare i
            stater där privat spelverksamhet inte är möjlig. Ett antal av
            de spelföretag som i dag erbjuder spel över Internet med tillstånd
            i Storbritannien eller Malta är ägda eller kontrollerade av svenskar,
            svenska institutioner och pensionsfonder och riktar sig direkt
            till svenska kunder. Att skatter och övriga intäkter från denna
            verksamhet inte kommer Sverige till del samt att vi i Sverige
            idag står helt utan möjlighet att reglera denna verksamhet är
            en uppenbar brist.
          </p>
          <head xml:id="i-X4mLgo8ipkYeKaHJvG17rR" type="h1">
            EG-rätten
          </head>
          <p xml:id="i-PD31wYL3Cj4XMnc6F4jJVw">
            På det rättsliga planet är det för Sveriges vidkommande framför
            allt medlemskapet i Europeiska unionen (och dessförinnan EES)
            som påverkat möjligheterna att reglera spel och lotterier. Någon
            gemenskapsrättslig lagstiftning som särskilt avser spel och lotterier
            finns inte. Men utgångspunkten i EG-fördraget är att fri rörlighet
            ska gälla inom Europeiska unionen och att det ska föreligga en
            rätt för näringsidkare i en medlemsstat att etablera sig i en
            annan medlemsstat på samma villkor som näringsidkare från den
            senare staten. EG-domstolen har i ett antal uppmärksammade domar
            slagit fast att detta även gäller speltjänster. Det får därav
            inte finnas formella eller faktiska skillnader i rätten att anordna
            spel och lotterier mellan medlemsstatens egna medborgare och medborgare
            bosatta i andra medlemsstater. Medlemsstaterna har med andra ord
            inte rätt att upprätthålla regleringar som inskränker de olika
            friheterna som framgår av fördraget.
          </p>
          <p xml:id="i-UWyy7MMACSdhQLtnz2uBFh">
            EG-domstolen har i ett antal mål som samtliga avsett begäran
            om förhandsavgörande från nationella domstolar, behandlat fördragsreglernas
            tillämpning vid spel och lotterier. I dessa har man funnit att
            medlemsstater i och för sig kan motivera ett undantag från bestämmelserna
            om fri rörlighet för tjänster, men endast om den restriktiva lagstiftningens
            syfte verkligen leder till att spelmöjligheterna begränsas och
            spelandet minskar. Regleringen måste dock fortfarande vara proportionell
            och icke-diskriminerande för att vara förenlig med EG-rätten.
          </p>
          <p xml:id="i-QTPeumvA1dpGeYCAaqeE7C">
            Om Sverige ska kunna upprätthålla ett spelmonopol måste det med
            andra ord ha till enda syfte och ha som tydlig effekt att det
            begränsar medborgarnas spelande och att det effektivt motverkar
            spelmissbruk och andra negativa sociala konsekvenser. Det får
            däremot aldrig ha till syfte att vara en ren finansieringskälla
            för offentlig eller ideell verksamhet.
          </p>
          <p xml:id="i-QiCPuLNhTJX9aqdVmHHM7e">
            En spelreglering som dagens där ekonomiska motiv snarare än sociala
            skyddsmotiv i praktiken prioriteras är inte rimlig. Ett uppenbart
            bevis på denna prioritering är att tidigare regeringar har avslagit
            ansökningar om att få bedriva vadslagning i Sverige med rent ekonomiska
            argument. Detta har i sin tur lett till att EU-kommissionen krävt
            att Sverige vidtar åtgärder och ändrar lagstiftningen så att den
            inte längre diskriminerar utländska aktörer. Sverige riskerar
            därför att inom kort hamna inför EG-domstolen, vilken om den följer
            gällande rättspraxis kommer slå fast att en reglering som den
            svenska, i ett eller i flera avseenden, inte är förenlig med gemenskapsrättsliga
            regler. EG-domstolen har vid ett flertal tillfällen, till exempel
            i målen Zenatti, Gambelli och Placanica, olagligförklarat regleringar
            motsvarande den svenska lotterilagstiftningen. Sverige riskerar
            därmed att hamna i ett läge där vi under galgen tvingas förändra
            den svenska lotterilagstiftningen. Det vore djupt olyckligt.
          </p>
          <head xml:id="i-LqMKoJ8hEj1YJAuR42fTQS" type="h1">
            Staten, Lotteriinspektionen, Svenska Spel och ATG
          </head>
          <p xml:id="i-899rx7u7FNDwBiT26BgSd5">
            AB Svenska Spel bildades 1997 genom en sammanslagning av de två
            statliga bolagen Tipstjänst och Penninglotteriet på grund av ökad
            konkurrens. AB Svenska Spel är en koncern, där moderbolaget är
            Svenska Spel med dotterbolaget Casino Cosmopol AB. AB Svenska
            Spel är ett helstatligt ägt bolag.
          </p>
          <p xml:id="i-KQ3aWp4RexWDcPysHYGBa8">
            AB Trav och Galopp bildades 1974 och är det organ som sköter
            om spel på hästtävlingar i Sverige. ATG samägs av Svenska Travsportens
            Centralförbund (STC) och Galoppförbundet (SG). Verksamheten regleras
            av ett avtal mellan ägarna och staten. Avtalet ger staten rätt
            att tillsätta hälften av styrelsemedlemmarna inklusive styrelsens
            ordförande. Bolaget är med andra ord kontrollerat av staten.
          </p>
          <p xml:id="i-DhFGrt8oQqeenqVG7jzq2A">
            År 2005 gav överskotten i de båda bolagen närmare 4,7 miljarder
            kronor direkt till statskassan. Kontrollorgan för dessa bolag
            är Lotteriinspektionen i Strängnäs, som även den står under statlig
            kontroll.
          </p>
          <p xml:id="i-BjdkoP2bSZ7j7eNaYLp8nm">
            Staten sitter med andra ord idag på alla stolar som styr spelandet
            i Sverige. Man kontrollerar de två dominerande aktörerna: Svenska
            Spel och ATG, styr i myndighetsform kontrollen, genom Lotteriinspektionen,
            och skriver lagstiftningen, genom riksdagen, som reglerar verksamheten.
            Det är ingen bra ordning.
          </p>
          <head xml:id="i-F3C4CWaBeX6YLaQdcKhfKM" type="h1">
            Marknadsföringen
          </head>
          <p xml:id="i-ErS91rSnsMsLr67xXPDtoY">
            På senare tid har det debatterats om omfattningen av Svenska
            Spels och ATG:s spelreklam är rimlig i förhållande till de skadeverkningar
            som spel för med sig. Man har även börjat fråga sig om det är
            rimligt att statskontrollerade bolag ägnar sig åt omfattande marknadsföring
            samtidigt som statens uttalade målsättning är att begränsa spelandet
            eller i varje fall begränsa skadeverkningarna av spelandet. Det
            går inte heller att bortse från de privata Internetspelsbolagens
            marknadsföring på den svenska marknaden, som på senare år kraftigt
            ökat, och som staten idag i realiteten står utan möjlighet stoppa.
            Behovet av att se över reglerna och förutsättningarna för marknadsföringen
            tillsammans med samtliga aktörer, både statliga och privata, anser
            jag vara en mycket prioriterad uppgift i en omreglering av spelmarknaden.
          </p>
          <p xml:id="i-YF5cKhCiZxSDpSHayiLv3A">
            Marknadsföringen från statens bolag, Svenska Spel och ATG, är
            mycket aggressiv, framförallt i samband med introduceranden av
            nya spelformer och lotteritillgängligheten. Regeringsrätten har
            använt formuleringen en stundom aggressiv marknadsföring för att
            beskriva hur det idag ser ut. Vid en internationell jämförelse
            framstår mycket av marknadsföringen från de statligt kontrollerade
            bolagen som både omfattande och möjlig att ifrågasätta på etiska
            grunder, eftersom den riskerar att locka unga till överdrivet
            spelande. I många andra länder är både reglering och efterlevnad
            hårdare än i Sverige. Det gäller till exempel Storbritannien.
          </p>
          <p xml:id="i-MkWAPc4s3yjtoQQyrwY3q7">
            I likhet med bland annat Spelberoendes Riksförbund anser jag
            att marknadsföringens omfattning är oförenlig med skyddssyftet.
            Det går inte ihop att dels ha en kommersiellt driven verksamhet,
            dels påstå att man värnar om den enskildes sociala och ekonomiska
            trygghet. Det är hög tid att rollerna renodlas och att statens
            uppgift begränsas till reglerarens och övervakarens.
          </p>
          <head xml:id="i-N2TyvaRHjRo6shhTZ9DcAP" type="h1">
            Monopolet
          </head>
          <p xml:id="i-TLNYhKBmKx3WmmsCmvt5br">
            Det råder inga tvivel om att det idag råder en monopolliknande
            situation på den svenska spelmarknaden genom att staten via ägande
            av Svenska Spel och kontroll av ATG är dominerande aktör. Försvarare
            av dagens modell brukar ofta måla upp alternativet som ett skräckliknande
            tillstånd där full anarki råder. Men så ser inte valet ut och
            det kan andra europeiska länder intyga. Det är dags att lämna
            den i det närmaste oreglerade monopolmarknad som hållits uppe
            av tidigare regeringar och istället skapa en tydligt reglerad
            men konkurrensutsatt marknad, i enlighet med EG-rätten och som
            värnar de sociala skyddsintressen som dagens modell inte klarar.
            Tydliga regler och konkurrens skulle ge såväl bättre speltjänster
            som ett starkare skydd för konsumenter mot sociala risker. Dessutom
            måste en ny spelmodell också ta idrottsrörelsens, andra folkrörelsers
            och hästsportens behov av finansiering på allvar, liksom skyddet
            mot ekonomisk brottslighet och de offentliga finansernas intäktssida.
            Det behövs, kort sagt, en modell som tar hänsyn till alla dessa
            intressen, och inte en modell som dagens, som mycket ensidigt
            prioriterar de statliga bolagens intressen av att dominera marknaden
            och leverera vinst till sin ägare.
          </p>
          <p xml:id="i-KHwKkR6kiJv7Ch4XyT4Jre">
            Detta kan vi enbart göra genom att renodla statens roll. Som
            det ser ut idag är staten lagstiftare, övervakare och aktör, vilket
            i sin tur har lett till att staten gett sig själv allt större
            och bättre möjligheter att öka marknadsföring, omsättning och
            vinst, på bekostnad av de sociala skyddsintressena och med en
            orimlig marknadssituation.
          </p>
          <p xml:id="i-P1HUGGeGA7wEU8AsM8EXHp">
            Att minimera riskerna för spelberoende är i första hand en fråga
            om skydd för utsatta människor. Men det är också avgörande för
            marknadens och de enskilda bolagens långsiktiga trovärdighet.
            Att minderåriga idag spelar bort sina egna, och ibland familjens,
            pengar på Svenska Spels Vegasmaskiner är en mänsklig tragedi.
            Det skadar inte bara Svenska Spel utan hela branschens trovärdighet.
            Det är också märkligt, mot bakgrund av de påstådda sociala skyddsintressena,
            att Svenska Spel konsekvent och strategiskt placerat ut fler Vegasmaskiner
            i områden med fler sociala problem och låga inkomster än i de
            områden där förhållandet är omvänt. Mönstret är särskilt tydligt
            i storstäderna men går igen i hela landet.
          </p>
          <head xml:id="i-EuzerJkYCpdED9umj7pZ73" type="h1">
            Ny spelmodell
          </head>
          <p xml:id="i-2CChbSWVtBZPpTFu7F1VKu">
            En omreglerad marknad kommer att innebära förändringar som kräver
            tydliga politiska ställningstaganden. Riksdagen bör besluta om
            en modell som renodlar statens uppgift, och som ger en uppdelning
            av rollerna så att statens roll som aktör på spelmarkanden avvecklas,
            samtidigt som dess reglerande roll stärks och övervakandet av
            spelmarknaden görs självständigt. Det skulle på så sätt ge en
            stabilare situation där statens roll blir mindre, men framför
            allt trovärdigare och effektivare. Därmed läggs grunden för en
            spelmarknad som både ger sund konkurrens och tar starkare social
            skyddshänsyn. Bolagen, som i en sådan modell skulle ges licens,
            skulle kunna åläggas att betala en särskild skatt eller avgift.
            Verksamheter som staten anser ska tilldelas medel den vägen skulle
            därmed få tidigare intäkter tryggade. Hur, eller eventuellt vilka
            delar av, Svenska Spel som ska försäljas behöver givetvis bedömas
            ansvarsfullt, men det råder ingen tvekan om att det finns få skäl
            att låta huvuddelen av verksamheten ske i statlig regi.
          </p>
        </div>
        <div xml:id="i-5LpaBoMkYaEHJNgbaU5biN" type="signatureBlock">
          <list xml:id="i-3wAQ4kWvMEeCGdDX3SfwNV">
            <item xml:id="i-VqZAp7Mk6QC6KY8n8691kQ" who="i-M8LKQKEcsjHJKv8kSmhVcX" type="signature">
              Tomas Tobé (m)
            </item>
          </list>
        </div>
      </div>
    </body>
  </text>
</TEI>
