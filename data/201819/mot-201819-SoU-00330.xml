<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-00330">
  <teiHeader>
    <fileDesc>
      <titleStmt>
        <title>Avskaffa Systembolagets monopol</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:330 av Markus Wiechel (SD)</title>
          <idno type="rdwebb">H602330</idno>
          <rs type="number">330</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H602330/text</ref>
          <ref type="dokument_url_html">http://data.riksdagen.se/dokument/H602330</ref>
          <ref type="dokumentstatus_url_xml">http://data.riksdagen.se/dokumentstatus/H602330</ref>
          <ref type="docx">http://data.riksdagen.se/fil/994BE1C4-A1F5-4174-A2B7-EF55CF55EEB2</ref>
          <ref type="pdf">http://data.riksdagen.se/fil/579C62D6-228A-4116-9300-82EFFDDB500C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RnruRUoBNParezPZ88PX5K" type="signed"/>
        <correspContext corresp="i-RnruRUoBNParezPZ88PX5K">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-P2nmRjgtSQZUi3mxVqsStH" type="submitted">
          <date when="2018-11-13"/>
          <time when="16:02:16"/>
        </correspAction>
        <correspAction xml:id="i-D9GQ8TgbgTCWCWocvX2PUz" type="reviewed">
          <date when="2018-11-14"/>
          <time when="10:26:03"/>
        </correspAction>
        <correspAction xml:id="i-WNftU83nTUN3Synz92Vouy" type="referred">
          <date when="2018-12-05"/>
        </correspAction>
        <correspAction xml:id="i-MWGSaHhmRYynxXbbmCRLLE" type="assigned">
          <date when="2019-05-07"/>
          <time when="16:10:53"/>
        </correspAction>
        <correspContext corresp="i-MWGSaHhmRYynxXbbmCRLLE">
          <ref type="assignedTo">Socialutskottet</ref>
        </correspContext>
        <correspAction xml:id="i-Lxgdjrnz9DPa8Vnw41efgT" type="behandlas_i"/>
        <correspContext corresp="i-Lxgdjrnz9DPa8Vnw41efgT">
          <ref type="uppgift">2018/19:SoU10</ref>
          <ref type="ref_dok_id">H601SoU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU10</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WFTMKwaYDwTfFESFzYW7mk" type="motHeader">
        <div xml:id="i-HkWd4yFvJdohvN9rnGjPCV" type="motTitle">
          Motion till riksdagen 2018/19:330 av Markus Wiechel (SD) Avskaffa
          Systembolagets monopol
        </div>
      </div>
      <div xml:id="i-9TwLHW2CRFLUQBnNfZGSME" type="motBody">
        <div xml:id="i-BakpQiLoHaMTNYjqu5RfMP" type="motProposal" subtype="förslag">
          <head xml:id="i-SmzWw2tAzc3FyUfNoCwXW8">
            Förslag till riksdagsbeslut
          </head>
          <list xml:id="i-VmDBXA1Rsmc3NuEDMHnvF6">
            <item xml:id="i-1iSKvdyfnFn9h17KbAkzr" sortKey="Yrkande 1">
              Riksdagen ställer sig bakom det som anförs i motionen om att
              påbörja ett arbete för att avskaffa Systembolagets monopol och
              tillkännager detta för regeringen.
            </item>
          </list>
        </div>
        <div xml:id="i-BZWR2hZ2aeLv28aBgbQY7z" type="motContent">
          <head xml:id="i-X4ugQrypyZrzvw2sf7tJjr" type="h1">
            Motivering
          </head>
          <p xml:id="i-S82vjEokhSZq7R19XKX1pK">
            Grunden till det svenska alkoholmonopolet lades 1955 då ett antal
            lokala alkohol­monopol blev hopslagna samtidigt som motboken avskaffades.
            Redan då infördes kraven för att få handla, vilka utöver åldersgränsen
            vid 21 år var att kunden var nykter och att det inte fanns misstanke
            om att vederbörande skulle syssla med langning. År 2018 ser reglerna
            likadana ut med skillnaden att åldersgränsen har sänkts till 20
            år. Det är alltså tydligt en kvarleva från förra århundradets
            förbudspolitik där man fråntar såväl näringslivet som medborgarna
            rätten till eget ansvar.
          </p>
          <p xml:id="i-A6pizxSDhV6mzDaPDUUrXN">
            Huvudargumentet för att behålla monopolet stavas folkhälsa, där
            man önskar minska alkoholintaget för att minska de alkoholrelaterade
            skadorna bland medborgarna. När Finland vid årsskiftet 2017/2018
            liberaliserade sin strikta alkoholpolicy var det många som likt
            olika hälsovårdsorganisationer varnade för en ökad alkoholkonsumtion.
            Efter att ha granskat konsumtionen för både alkoholförsäljning
            i butiker och på restauranger under årets första hälft ser vi
            svart på vitt att så inte har skett. Tvärtom har siffrorna från
            tillsynsmyndigheten Valvira visat att konsumtionen minskat med
            0,7 procent jämfört med året innan. Motståndare till den mer liberala
            alkohollagen befarade likaså att finländarna skulle övergå från
            mellanöl till starköl, men så har inte heller skett. Stark­ölets
            andel av ölförsäljningen i Finland ligger på under tio procent
            samtidigt som mellanölets andel uppgår till omkring 90 procent.
            Liberaliseringen av alkohollagstift­ningen tycks även ha gjort
            att alkoholinförseln från Estland har minskat, enligt en enkätundersökning
            som gjorts av servicebranschen, bryggerierna och handeln. Under
            perioden september 2017 till augusti 2018 uppgick privatinförseln
            av alkohol från Estland till 32 miljoner liter alkoholdrycker.
            Två år tidigare var mängden 39 miljoner liter under samma period.
          </p>
          <p xml:id="i-2RbRWLns6s3W55tAs6e5FG">
            Även i Sverige ser vi hur alkoholpolitiken har liberaliserats.
            Det är betydligt enklare än på mycket länge att få tag på drycker
            med en hög alkoholhalt. Vi har idag lördags­öppet, kvällsöppet,
            hemleverans, e-handel, obegränsad EU-införsel, alkoholreklam samt
            restaurangboom understödd av lägre krav på matserveringar vilket
            inte fanns förr. Trots det har den svenska alkoholkonsumtionen
            sjunkit med hela åtta procent det senaste decenniet. Alla de befarade
            skadorna av ökad tillgänglighet har uteblivit och vi ser tyd­ligt
            att det inte blev mer misshandel och rattfylla när lördagsöppet
            infördes eller när införselkvoterna förändrades.
          </p>
          <p xml:id="i-SGyMp8vMKgUtHcCUYkAiD4">
            Erkända undersökningar har visat att den största anledningen
            till att ett alkohol­beroende uppstår hos unga är att de testat
            alkohol i hemmet. Åldersgränsen för köp av alkohol och en strikt
            lag om langning är därför mycket viktigt, men inget av detta har
            någonting med monopolet att göra. Precis som inom läkemedels-
            eller tobaksförsälj­ningen är det möjligt att vidhålla en strikt
            syn på konsumtion oavsett om affären i fråga drivs av en privat
            entreprenör eller av ett statligt bolag. Om privata aktörer får
            chansen att sälja alkohol kan kontrollen tvärtom öka då den svarta
            marknaden får konkurrens vilket skulle vara positivt för folkhälsan.
          </p>
          <p xml:id="i-QLaeSres2TjDfuJm1oFYuk">
            En självklar del av samhällsutvecklingen i stort borde vara att
            utgå från de förhållan­den som råder och vilka förutsättningar
            som idag finns i vårt samhälle. Som en följd av öppnare gränser
            och liberala EU-regler har prisinstrumentet gått i baklås vilket
            gjort att begränsningen av konsumtionen genom exempelvis höga
            skatter inte är möjlig på samma sätt som förr. En konsekvens av
            de förhållandevis höga priserna på alkohol i Sverige är en ökad
            privat införsel av alkohol från andra länder med lägre priser.
            Det är som tidigare nämnts mycket enkelt att idag snabbt få tag
            på utlandsköpt alkohol, och i vissa områden är det vanligare att
            den alkohol som konsumeras är köpt i utlandet än i Sverige. Trots
            att staten får in stora summor tack vare alkoholförsäljningen
            varje år minskas näringslivets möjligheter att utvecklas på grund
            av monopolet. Prisskillnaderna gör således också att potentiella
            skattemedel hela tiden försvinner till andra länder, inte helt
            sällan då det primära syftet med vissa utlandsresor är att införskaffa
            billig alkohol.
          </p>
          <p xml:id="i-8yP78gxgGWAZVqBtM6d7Fj">
            Systembolaget har av naturliga skäl aldrig varit konkurrensutsatt
            vilket tillsammans med motsvarigheterna i Finland har varit unikt
            inom EU. När det kommer till produ­center av olika alkoholhaltiga
            drycker är det främst mikrobryggerier på glesbygden som blir förlorarna.
            Dessa får svårare att nå ut med sina drycker när det saknas systembolag
            eller när en specifik vara inte är tillgänglig för att intresset
            från det statliga bolaget helt enkelt inte anses tillräckligt
            stort.
          </p>
          <p xml:id="i-2JuUhofKAEsHuGU1LegYDf">
            Många försvarar monopolet med resonemang om kvalitet och dessa
            menar att utbudet skulle bli sämre utan Systembolaget. Påståendet
            är dock ohållbart vilket är lätt att se vid en utlandsvistelse,
            om man inte värderar ett stort sortiment på boxviner eller starköl.
            Detta ändrar inte faktumet att Systembolaget, även om detaljhandelsmonopolet
            avskaffades, ändå kan vara kvar. Ett tydligt exempel på hur en
            omreglering kan bevara enskilda butiker är omregleringen av apoteken.
          </p>
          <p xml:id="i-LZugSK22krZNqDeQuK8V2v">
            Det finns många goda exempel på alkoholförsäljning utan monopol
            runt om i världen, varför det känns märkligt att Sverige inte
            skulle klara av samma sak. Ett statligt alkoholmonopol rimmar
            illa med ett upplyst och modernt samhälle där var och en tar ansvar
            för sina handlingar. Vi kan vidhålla en stark kontroll för att
            förhindra missbruk av alkohol genom att ställa samma krav på privata
            aktörer som ställs på dagens system­bolag, och vi har redan ett
            system med utskänkningstillstånd för restauranger. Det finns därför
            ingenting som säger att ett motsvarande system med regler och
            kontroll inte kan införas för exempelvis matvarubutiker som vill
            sälja alkohol. Regeringen bör därför påbörja ett arbete för att
            avskaffa Systembolagets monopol.
          </p>
        </div>
        <div xml:id="i-cJuP5yra1ksMsrxCLBHcP" type="motSignatures">
          <list xml:id="i-94cCEb4b8KSDGwdYoqC6ZE">
            <item xml:id="i-3pBpSuYcVqBRbabyPKpYbL" who="i-Lw92TAaAVgG8Kdf7YxhViy">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
