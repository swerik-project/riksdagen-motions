<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02305">
  <teiHeader>
    <fileDesc>
      <titleStmt>
        <title>En extern granskningskommission om medicinska åldersbedömningar av asylsökande</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2305 av Maria Ferm m.fl. (MP)</title>
          <idno type="rdwebb">H6022305</idno>
          <rs type="number">2305</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022305/text</ref>
          <ref type="dokument_url_html">http://data.riksdagen.se/dokument/H6022305</ref>
          <ref type="dokumentstatus_url_xml">http://data.riksdagen.se/dokumentstatus/H6022305</ref>
          <ref type="docx">http://data.riksdagen.se/fil/74FD3BAB-FE5E-4EDB-B6FC-36F980B12DA5</ref>
          <ref type="pdf">http://data.riksdagen.se/fil/180CE098-F4F6-4727-8482-DE188EE95364</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9CuY4EZ971YdyxJ8sudKc</idno>
            <name>Åsa Lindhagen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XpqPdWrRBL5dhif8EUg928" type="signed"/>
        <correspContext corresp="i-XpqPdWrRBL5dhif8EUg928">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-DeptGBZtEQx7vKbsL6e4hX"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-9CuY4EZ971YdyxJ8sudKc"/>
        </correspContext>
        <correspAction xml:id="i-DPNJfUDwgGZeuDQfXgzyop" type="submitted">
          <date when="2018-11-29"/>
          <time when="16:07:53"/>
        </correspAction>
        <correspAction xml:id="i-54NDGbXYSrf99LMsgJ9yP7" type="reviewed">
          <date when="2018-11-30"/>
          <time when="10:47:00"/>
        </correspAction>
        <correspAction xml:id="i-XYXk5efNKR8BHAYFMvi1iR" type="referred">
          <date when="2018-12-05"/>
        </correspAction>
        <correspAction xml:id="i-4ggbLitt8uyJZ2FcykG1wB" type="assigned">
          <date when="2019-06-11"/>
          <time when="10:13:24"/>
        </correspAction>
        <correspContext corresp="i-4ggbLitt8uyJZ2FcykG1wB">
          <ref type="assignedTo">Socialutskottet</ref>
        </correspContext>
        <correspAction xml:id="i-6kZh9CxXx54aESAAWbMi1i" type="behandlas_i"/>
        <correspContext corresp="i-6kZh9CxXx54aESAAWbMi1i">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:2305 av Maria Ferm m.fl. (MP) En
          extern granskningskommission om medicinska åldersbedömningar av
          asylsökande
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-5wSyEmwqwejL6izVPMVvv2">
            Förslag till riksdagsbeslut
          </head>
          <list>
            <item xml:id="i-L6JQ4BFbEFaJVieMRjbRVL" sortKey="Yrkande 1">
              Riksdagen ställer sig bakom det som anförs i motionen om att
              inrätta en extern granskningskommission om medicinska åldersbedömningar
              av asylsökande och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-7FoFUS6C3px3MKynuv2TxK" type="h1">
            Bakgrund
          </head>
          <p xml:id="i-Mhb9cLGoprDsE1dbDCVp19">
            I maj 2016 gav regeringen Rättsmedicinalverket (RMV) i uppdrag
            att skyndsamt påbörja genomförandet av medicinska åldersbedömningar
            samt återkomma med en redogörelse för hur dessa skulle gå till.
            Metodvalet lades på RMV, med uppmaningen att de skulle studera
            både hur man arbetar i andra länder och titta på den rapport som
            Socialstyrelsen tidigare presenterat. I uppdraget tydliggjordes
            också att regeringen ställer höga krav på vetenskaplighet, beprövad
            erfarenhet, en rättssäker process, etik och beaktande av de särskilda
            rättigheter som barn har enligt internationella konventions­åtaganden.
          </p>
          <p xml:id="i-9XrZHuo3ePDpqj99WjDMJ">
            I september 2016 presenterade RMV ett system för medicinska åldersbedömningar.
            RMV:s verksamhet med medicinska åldersbedömningar i asylärenden
            startade i mitten av mars 2017.
          </p>
          <p xml:id="i-L2JJz3vo3z4m2UyQj7LJNF">
            Medicinska åldersbedömningar är frivilligt för den sökande och
            en möjlighet för den som inte kan göra sin identitet, och därmed
            sin ålder, sannolik. Den som redan gjort sin identitet sannolik
            ska därmed inte erbjudas en medicinsk åldersbedömning. Att göra
            sin ålder sannolik är dock svårt för personer som saknar och inte
            heller kan få fram identitetshandlingar som bedöms tillförlitliga.
          </p>
          <p xml:id="i-K2CxwZKAxTBis3UpAwy34e">
            De medicinska åldersbedömningarna genomförs på så sätt att sökanden
            går igenom två undersökningar. Den ena är en röntgenundersökning
            av visdomständerna, den andra en magnetkameraundersökning av knäleden.
            Dessa utförs av leverantörer som Rättsmedicinalverket upphandlat.
          </p>
          <p xml:id="i-Wbihh89Hu4LzUuBFmjsfJo">
            Efter undersökningarna gör en rättsläkare ett rättsmedicinskt
            utlåtande om vilken ålder den asylsökande har. Det görs med tre
            olika standardsvar:
          </p>
          <p xml:id="i-FpnEEVYCFvjUTy55ksAAYF">
            ─ Att resultatet ”talar för att den undersökta är 18 år eller
            äldre”.
          </p>
          <p xml:id="i-FsGavN1M85RGH7zwz1i3yv">
            ─ Att resultatet ”möjligen talar för att den undersökta är 18
            år eller äldre” (tillämpas i praktiken endast på flickor).
          </p>
          <p xml:id="i-LAzoBVy5jpxdVthK8X9pkP">
            ─ Att resultatet ”möjligen talar för att den undersökta är under
            18 år”.
          </p>
          <p xml:id="i-J2SRPwz7efmmJjR2mPtNAd">
            Utlåtandet blir sedan en del i den bevisning/underlag som Migrationsverket
            använder sig av i samband med beslut om uppehållstillstånd. I
            praktiken väger utlåtandet mycket tungt, trots att annan bevisning
            talar emot utlåtandet, och trots att de olika utlåtandena som
            RMV ger ligger på den lägre delen av en sannolikhetsskala.
          </p>
          <p xml:id="i-LxHffr2JdVdfnqz9H8i1Ya">
            Tvivelsmålets fördel (eng. benefit of the doubt) innebär något
            förenklat att fria i stället för att fälla vid osäkerhet. Sverige
            är förbundet enligt EU-rätten att tillämpa denna princip. Denna
            princip hävdas vara fallet vid RMV:s valda modell, men egentligen
            är det så att om någondera av undersökningarna av visdomständer
            och knäled visar full mognad så bedöms personen som vuxen, även
            om den andra av undersökning­arna inte visar på full mognad.
          </p>
          <p xml:id="i-AmrHiZeVzvSsb1oPqCRM4k">
            Under flera år har debatten om medicinska åldersbedömningar varit
            intensiv och hård kritik har framkommit mot metoderna, tillämpningen
            och vetenskapligheten. Tusentals unga asylsökande har, efter flera
            år i Sverige, skrivits upp i ålder och de metoder som används
            har kritiserats från flera håll.
          </p>
          <head xml:id="i-K4tg6yc7bt4SDwGTzoSYHa" type="h2">
            Exempel på kritik som framförts
          </head>
          <list style="ul">
            <item xml:id="i-TTrgHchK2r4321K7N96APD">
              Läkare som arbetar på RMV har dömt ut metoden som ”direkt olämplig”
              och menar att myndigheten riskerar sin trovärdighet. De pekar
              särskilt på att det inte finns något annat land som använder RMV:s
              modell för medicinska åldersbedömningar och att forskarna bakom
              den största studien av magnetkameraundersökning av knä anser att
              metoden är direkt olämplig för att bestämma 18-årsgränsen. Samtliga
              rättsläkare vid den rättsmedicinska enheten i Uppsala har enhälligt
              avstått från att göra ålders­bedömningar och fler rättsläkare
              har sagt upp sig eftersom de känner samvetsstress.
            </item>
            <item xml:id="i-ANSHJDCSNB27wbEug1e2L7">
              Rättsläkaren Fredrik Tamsen har i ett flertal artiklar i Läkartidningen
              redovisat vad han ser som allvarliga vetenskapliga och metodologiska
              brister, liksom möjliga felkällor i RMV:s modell.
            </item>
            <item xml:id="i-2h8uDjR3gxeRWrtFLi6kGp">
              Sveriges tre (enda) professorer i rättsmedicin har i en gemensam
              debattartikel riktat stark kritik mot åldersbedömningarna. De
              skriver bland annat att det vetenskapliga underlaget för metoden
              är svagt och att rättsläkarnas integritet är hotad. ”Metoden är
              behäftad med så pass genomgripande problem att det inte räcker
              att ’skruva lite på den’ utan att den bör ersättas av en beprövad
              metod”, skriver professorerna.
            </item>
            <item xml:id="i-BPZpq4xgQ2aXZvXSm2hpf3">
              Rättsodontologen Håkan Mörnstad har efterlyst en ”katastrofkommission”.
              Han har larmat RMV om att 17 av de första 20 fallen av andrahandsutlåtanden
              som hans företag Forodont genomfört efter att ombud och gode män
              till ensamkommande som fått sin ålder uppskriven vänt sig till
              dem för en ”second opinion” av bildmaterialet visat att RMV:s
              bedömning varit felaktig. Mörnstad har tagit hjälp utav två av
              världens främsta experter på medicinska åldersbedömningar. Efter
              att ha granskat ett 40-tal fall där RMV funnit att asylsökandes
              knä uppnått slutstadium, konstaterade de tyska läkarna att knät
              i 60 % av dessa fall inte var fullvuxet. Det ska dock sägas att
              det handlar om mycket selekterade fall, där gode män känt personerna
              länge och ansett det vara fullständigt omöjligt att de ska vara
              över 18 år. Men eftersom magnetröntgen av knät är en så central
              del av RMV:s bedömning menar Mörnstad ändå att flera tusen ungdomar
              kan ha fått en felbedömning.
            </item>
            <item xml:id="i-ZnTv7nNY9aEHxAEr8DQUd">
              En advokatbyrå i Göteborg har vänt sig till Forodont för att
              få ett andrahands­utlåtande för 10 klienter som skrivits upp i
              ålder. I hälften av dessa skiljer sig andrahandsutlåtandet från
              RMV:s åldersbedömning. Dessa ärenden ligger nu i Migrationsdomstolen
              där advokatbyrån har begärt att domstolen ska återförvisa målen
              till Migrationsverket för att klienterna ska handläggas som barn.
              Detta mot bakgrund av den princip om ”benefit of the doubt” som
              finns i asylprocedur­direktivet. Om domstolarna anser att RMV:s
              medicinska åldersbedömningar medför sådant tvivel att den asylsökande
              ska bedömas som barn kan det få stora konsekven­ser. Det talas
              om detta i termer av rättsskandal eftersom det också skulle kunna
              innebära att Sverige utvisat barn som egentligen varit i behov
              av skydd.
            </item>
            <item xml:id="i-DxEVf8f4QvHVBPZy37BqrB">
              RMV har skrivit olika förklaringar till domstolar och Migrationsverket
              i sina utlåtanden om risken för att barn ska bedömas som vuxna.
              Studier har visat att risken att barn felaktigt klassificeras
              som vuxna är betydligt större än vad RMV har uppgett och att verket
              uppgivit felaktiga uppgifter om vid vilken ålder de flesta knän
              vuxit klart.
            </item>
            <item xml:id="i-Gw8ZpJcjoZGiDAZNZFW3Nq">
              En modell som tillämpas i Tyskland framhålls av vissa som ett
              positivt exempel, baserad på vetenskaplig grund och beprövade
              metoder. Modellen innebär också att om en person anges vara i
              åldern 17,5–19,5 utgår man alltid från den lägsta möjliga åldern.
            </item>
          </list>
          <head xml:id="i-Hy3iSgZrufqdFcttCzFBsX" type="h1">
            En extern granskningskommission behövs
          </head>
          <p xml:id="i-PxrdYcWkhMHZEkUBLFpkPw">
            Det behövs en extern granskningskommission som får ett brett
            uppdrag för att gå igenom och rätta till de fel och brister som
            finns gällande de medicinska ålders­bedömningarna av asylsökande.
            Inte minst själva metoderna, utlåtandena, hur principen om tvivelsmålets
            fördel samt regeringsuppdraget bör granskas. Det är allvarligt
            om det är så att barn har bedömts vara vuxna. Här behöver man
            ta ett helhetsgrepp för att se vilka brister som har funnits.
            Det är hög tid att ta politiskt ansvar för den här situationen.
            Internationell expertis måste konsulteras och metoderna i andra
            länder analyseras. Granskningskommissionen behöver föreslå åtgärder
            som innebär att tvivelsmålets fördel tillämpas fullt ut så att
            barn inte riskerar att bli bedömda som vuxna.
          </p>
        </div>
        <div type="motSignatures">
          <list>
            <item xml:id="i-VhLu1enHYF9PJwo9F51dNE" who="i-HsGsAzKWHQY5pjyAYNXAz7">
              Maria Ferm (MP)
            </item>
            <item xml:id="i-7oL9Fmrhs81Q6JAogUGXG7" who="i-DeptGBZtEQx7vKbsL6e4hX">
              Emma Hult (MP)
            </item>
            <item xml:id="i-RQTY25f6zo3azBU3ZWsvv8" who="i-4K631U2FyQthafuME3cNGX">
              Janine Alm Ericson (MP)
            </item>
            <item xml:id="i-SKcKR5z4RzGA3EpudFcERa" who="i-9CuY4EZ971YdyxJ8sudKc">
              Åsa Lindhagen (MP)
            </item>
          </list>
        </div>
      </div>
    </body>
  </text>
</TEI>
