<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-TU-00460">
  <teiHeader>
    <fileDesc>
      <titleStmt>
        <title>Sjöfarten</title>
        <author corresp="i-PsSysCdjrkuVBAo163T4KM">av Johnny Gylling m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sjöfarten</title>
          <idno type="rdwebb">GS02T460</idno>
          <rs type="number">T460</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GS02T460/text</ref>
          <ref type="dokument_url_html">http://data.riksdagen.se/dokument/GS02T460</ref>
          <ref type="dokumentstatus_url_xml">http://data.riksdagen.se/dokumentstatus/GS02T460</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PsSysCdjrkuVBAo163T4KM</idno>
            <name>Johnny Gylling</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KGqrEB2Pzg8goYxy9CcDhd</idno>
            <name>Lars Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CYXB5gc8UwhvnW3jqhdnoq</idno>
            <name>Sven Gunnar Persson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Ha5uZXGHudhTidCuW8UjXN</idno>
            <name>Ragnwi Marcelind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-GjgyninALCjktLtfUxc8Qh</idno>
            <name>Björn von der Esch</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JuBXXY8rg7e17ax8wgpWHG</idno>
            <name>Dan Kihlström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-51fgoiLk6o7pED1gwAUK4x" type="signed"/>
        <correspContext corresp="i-51fgoiLk6o7pED1gwAUK4x">
          <note type="signatory" corresp="i-PsSysCdjrkuVBAo163T4KM"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-KGqrEB2Pzg8goYxy9CcDhd"/>
          <note type="signatory" corresp="i-CYXB5gc8UwhvnW3jqhdnoq"/>
          <note type="signatory" corresp="i-Ha5uZXGHudhTidCuW8UjXN"/>
          <note type="signatory" corresp="i-GjgyninALCjktLtfUxc8Qh"/>
          <note type="signatory" corresp="i-JuBXXY8rg7e17ax8wgpWHG"/>
        </correspContext>
        <correspAction type="referral" xml:id="i-rdWhKwtSp9jgMv1pJdav3">
          <date when="2004-10-14"/>
        </correspAction>
        <correspAction type="dismissal" xml:id="i-US5Ho2bh8iuEmdi4nU5hvF">
          <date when="2004-10-14"/>
        </correspAction>
        <correspAction type="submission" xml:id="i-K2YndbLVhRQj6UDajrbutq">
          <date when="2004-10-05"/>
        </correspAction>
        <correspAction type="assigned" xml:id="i-RAiybJeercC431MrLKqweT"/>
        <correspContext corresp="i-RAiybJeercC431MrLKqweT">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_T_460/mot_200405_T_460-0001.pdf"/>
      <div type="motHeader" xml:id="i-XPq27XNY473bZMnFkh1GoV">
        <div type="motTitle" xml:id="i-Y7kv19928XJckJ754WRoUu"/>
        <div type="motSubmissionInfo" xml:id="i-8Lr6fziEaN3g88qehQ3AZL"/>
      </div>
      <div type="motBody" xml:id="i-QTwJ99Ge6aWFfaH5UWetvX">
        <div xml:id="i-XjrhRML597tF3kdYFn3Bey">
          <p xml:id="i-HVqLDUW3Nt7itGeL2YUZX">
            2004/05 mnr: T460 pnr: kd397
          </p>
          <p xml:id="i-FUyFNGe5HHron26uRsuzrm">
            Motion till riksdagen 2004/05:T460
          </p>
          <p xml:id="i-148UBvikY6qWiVpYGtM8yr">
            av Johnny Gylling m.fl. (kd)
          </p>
          <p xml:id="i-JiaLAY1fSq5cNunpQC9Cj">
            Sjöfarten
          </p>
          <p xml:id="i-6mZRLCg8s8HkvQY463fEop">
            Motionen delad mellan flera utskott
          </p>
          <p xml:id="i-QQWHz4c6x1Es2qut3dnSGS">
            1 Förslag till riksdagsbeslut
          </p>
          <p xml:id="i-Jye7VAQ8yDTMjeKPCHbLS8">
            1. Riksdagen begär att regeringen lägger fram förslag om tonnageskatt
            för sjöfarten.' 2. Riksdagen tillkännager för regeringen som sin
            mening vad i motionen anförs om ett åtskiljande av Sjöfartsinspektionen
            och Sjöfartsverket. 3. Riksdagen tillkännager för regeringen som
            sin mening vad i motionen anförs om en långsiktig planeringsram
            och statliga anslagsmedel för sjöfartens infrastruktur. 4. Riksdagen
            tillkännager för regeringen som sin mening vad i motionen anförs
            om ett handlingsprogram för kustsjöfarten. 5. Riksdagen tillkännager
            för regeringen som sin mening vad i motionen anförs om ökade krav
            på oljeleverantörernas och raffinaderiernas ansvar för bunkeroljans
            kvalitet. 6. Riksdagen tillkännager för regeringen som sin mening
            vad i motionen anförs om säkerhetskrav för sjöfarten. 7. Riksdagen
            tillkännager för regeringen som sin mening vad i motionen anförs
            om en oberoende internationell granskning av Estonias
          </p>
          <p xml:id="i-WzyEmaDQdsBzjPypwGNmb2">
            haveriutredning.
          </p>
          <pb facs="riksdagen-motions-pdf/data/200405/mot_200405_T_460/mot_200405_T_460-0002.pdf"/>
          <p xml:id="i-CenhqZfx8rPwMd8gFLoCEy">
            2004/05:T460
          </p>
          <p xml:id="i-Unun57PgnA7XHeQimmYZ6T">
            "Yrkande 1 hänvisat till SkU.
          </p>
          <pb facs="riksdagen-motions-pdf/data/200405/mot_200405_T_460/mot_200405_T_460-0003.pdf"/>
          <p xml:id="i-VnRTkqcQRKsxVicPkULUDc">
            2 Inledning
          </p>
          <p xml:id="i-MsHezXjUmUdxxQtpecRQEU">
            Det kan konstateras att de förslag Kristdemokraterna lagt genom
            åren för att förstärka svensk sjöfartsnäring succesivt har tagits
            upp av regeringen och förverkligats om än inte i den takt som
            vore önskvärt:
          </p>
          <p xml:id="i-349JwHMpxwyoxVvjZVzPEA">
            « Nettomodellen som infördes 1 oktober 2001 för svenska redare
            ska ses som en tillfällig subvention för att kunna konkurrera
            med den undermåliga sjöfart som bedrivs av skrupelfria redare
            världen över. « Tonnageskatten har äntligen börjat få acceptans
            hos regeringen men den utredning som skatteutskottet efterlyst
            har ännu inte påbörjats. e En översyn av sjöfartsavgifterna har
            gjorts både av Näringsdepartementet och av Godstransportdelegationen.
            Det har konstaterats att sjöfarten som helhet betalar sina samhällskostnader
            och jämfört med andra trafikslag bör bl.a. farledsavgifterna sänkas.
            « EU-stöd ska sökas för isbrytningskostnaderna så att inte dessa
            belastar all sjöfart till Sverige som idag.
          </p>
          <p xml:id="i-KBAViYxb6ov3j21eMVUhKB">
            Svensk sjöfart är en viktig näring att understödja för att bevara
            kompetens, sysselsättning samt miljö- och säkerhetstänkande. Kristdemokraterna
            kommer att fortsätta driva på för en stark svensk sjöfartsnäring
            och goda möjligheter för sjöfarten på Sverige att växa. Sedan
            oktober 2001 har över 60 fartyg fått svensk flagg. Nästan 60 nybyggen
            finns för närvarande i beställning av svenska rederier. I den
            svenska handelsflottan sysselsatt i utrikes trafik finns idag
            totalt cirka 12 000 anställda. Man kan påstå att trenden har vänt
            även om det inte varit någon större rusning till det svenska fartygsregistret.
            Den av riksdagen beslutade nettostödsmodellen för svensk sjöfart
            ger möjligheter till bättre konkurrenskraft. På längre sikt bör
            sådana stöd avvecklas gemensamt inom EU men det kan ske först
            när bekvämlighetsflaggade fartyg inte längre kan konkurrera med
            kvalitetssjöfarten. Fortfarande saknas en pusselbit för att svensk
            sjöfartsnäring ska ha så goda konkurrensvillkor som EU:s gemensamma
            sjöfartspolitik ger möjlighet till, nämligen en tonnagebaserad
            beskattning, s.k. tonnageskatt. Idag har de flesta EU-länder en
            sådan skattemodell eller motsvarande. Den svenska riksdagsmajoriteten
            har hörsammat Kristdemokraternas förslag om tonnageskatt och skatteutskottet
            har begärt av finansministern att frågan snarast utreds. Ännu
            har dock inget skett. Svensk sjöfart har ett högt miljö- och säkerhetstänkande
            och genom goda konkurrensförutsättningar gynnas därför sjösäkerheten
            internationellt om den svenska handelsflottan växer. Sjöfarten
            är en förutsättning för den svenska utrikeshandeln. Varje arbetstillfälle
            till sjöss beräknas ge sex arbetstillfällen i land. Detta är ytterligare
            ett skäl för att värna den svenska sjöfarten. Sveriges inflytande
            i IMO (FN:s internationella sjöfartsorganisation) och EU:s sjöfartsorgan
            är helt relaterat till hur mycket svenskregistrerat tonnage
          </p>
          <p xml:id="i-7FoHvQYZf2HL3SexUz6eEu">
            2004/05:T460
          </p>
          <pb facs="riksdagen-motions-pdf/data/200405/mot_200405_T_460/mot_200405_T_460-0004.pdf"/>
          <p xml:id="i-Ns7MAXo6XS6Ub1ZvRKmLwk">
            2004/05:T460
          </p>
          <p xml:id="i-5mdwcctQCmGL7eGKUUinJv">
            vi har. Detta är en viktig aspekt när man talar om den svenska
            flaggans konkurrenskraft.
          </p>
          <p xml:id="i-3vszENbo39RBgGz2syE2r6">
            3 Sjöfartsstöd och konkurrenskraft
          </p>
          <p xml:id="i-Sszzg56kHsjwSP5SYiifPd">
            Det är i dag stora variationer mellan länderna när det gäller
            sjöfartspolitik. För att undvika att svenska rederier flaggar
            ut till länder med bättre villkor, måste Sverige anpassa sina
            skatter, lagar och regelverk efter EU:s onkurrensnormer. Den svenska
            sjöfarten skall ses ur ett internationellt perspektiv och de särregler
            som verkar konkurrenshämmande för näringen måste ses över. Kristdemokraterna
            vill på sikt avskaffa sjöfartssubventionerna. Under överskådlig
            tid framöver måste de dock finnas kvar för att svara upp mot onkurrensen
            från fartyg under bekvämlighetsflagg, av vilka många uppvisar
            stora brister på sjösäkerhet och miljötänkande. Sverige är ett
            föregångsland inom sjöfarten när det gäller säkerhet och miljömedvetenhet
            och därför är det mycket viktigt att behålla den svenska kompetensen
            och att svenska rederier år villkor liknande övriga EU-länders
            rederier. EU måste arbeta för ökad sjösäkerhet och större miljömedvetenhet
            och hårt bekämpa de attityder som förekommer hos nationer där
            man åsidosätter de säkerhets- och miljönormer som satts av internationella
            sjösäkerhetsorgan. Det får inte löna sig att konkurrera genom
            undermålig säkerhet, dåliga arbetsvillkor eller genom att dumpa
            olja till havs.
          </p>
          <p xml:id="i-CJuhHLGzoQQd37ztAnVGgM">
            4 Tonnageskatten
          </p>
          <p xml:id="i-QCvicRgaTSgFFB4kfDJDnD">
            De flesta europeiska sjöfartsländer har infört ett tonnageskattesystem
            eller motsvarande. Kristdemokraterna menar att det är dags att
            denna modell införs även i Sverige. Tidigare hade Sverige fartygsfonder
            vilket underlättade för rederier att sätta av medel till nya fartygsköp
            efter försäljning av fartyg. Detta togs bort i början av 90-talet.
            Eftersom en investering i nytt fartyg är ett stort åtagande som
            ofta handlar om hundratals miljoner kronor, så är det av största
            vikt att ett rederi kan planera sina åtaganden gentemot staten
            på lång sikt. I stället för att beskatta en fartygsförsäljning
            med reavinstsskatt bör ett system med s.k. tonnageskatt införas.
            Det innebär att rederiet betalar skatt efter tonnage, inte efter
            vinst eller förlust. Eftersom man inte skattar för eventuella
            reavinster vid försäljningar under året gör det att företaget
            kan behålla en reavinst under ett antal år i bolaget och göra
            nya investeringar när marknaden är lämplig för det. Detta innebär
            att investeringar beslutas på kommersiella grunder, inte av skatteskäl.
            Detta system har införts av flera EU-länder och förespråkas även
            i EU-kommissionens State Aid Guidelines for Maritime Transport
            och i Vitboken om transportpolitiken. Fördelen är att rederierna
            bättre kan planera försäljning och inköp av fartyg. Trots att
            detta system torde
          </p>
          <pb facs="riksdagen-motions-pdf/data/200405/mot_200405_T_460/mot_200405_T_460-0005.pdf"/>
          <p xml:id="i-5xKPzZGU54q6yogAWEZzk7">
            innebära större inbetalningar till statskassan från svenska rederier
            än dagens system med vinstbeskattning, välkomnas det ändå av näringen.
            Det skulle säkerligen bidra till att öka inflaggningen av fartyg
            till Sverige och utgöra en del i att trygga svensk sjöfartsnärings
            framtid. Nu måste regeringen ta förslaget på allvar när i princip
            alla EU-länder infört tonnageskatt utom Sverige. Enligt uppgift
            från Sveriges Redareförening ligger frågan långt framme i Italien.
            För övrigt är det enbart Luxemburg och Österrike som av lätt insedda
            skäl saknar denna beskattningsmodell. Även Norge har tonnageskatt.
            En beräkningsmodell som ska vara neutral för statskassan har presenterats
            av näringen. Denna bör skyndsamt införas. Kristdemokraterna föreslår
            att riksdagen begär att regeringen återkommer med förslag till
            en för statsbudgeten neutral tonnageskatt som införs redan 2005.
          </p>
          <p xml:id="i-2iBmrZpjiokK945Ha48nG2">
            5 Ombordanställda
          </p>
          <p xml:id="i-D8i8k3c6MuLAoFdBS6UXd3">
            Konkurrensen till sjöss är global och marginalerna små. Det förekommer
            tyvärr fortfarande många skrupelfria redare över världen som inte
            värderar ett människoliv särskilt högt. Det är ett utsatt på yrke
            att vara ombordanställd. Pirater härjar, fartyg går in i krigszoner,
            rostiga skorvar möter sin undergång till havs, smuggelgods och
            vapen fraktas till sjöss. Listan kan göras lång. Det är viktigt
            att de som jobbar till sjöss kan ges en trygg och säker arbetsmiljö.
            Svensk sjöfart anses dessbättre tillhöra kvalitetssjöfarten. Fortfarande
            finns det dock svenska redare som föredrar bekvämlighetsflagg
            för att slippa skatt och besvärliga säkerhetsregler. Med en vettig
            svensk sjöfartspolitik borde det inte finnas någon ursäkt för
          </p>
          <p xml:id="i-HSGfauEVMTvXiDwQ9xQtYV">
            att registrera fartygen i sådana nationer som går under stämpeln
            bekvämlighetsflagg (flag of convenience) eller ”fiffelflagg”.
            Detta är ett starkt motiv för att Kristdemokraterna = förespråkar
            = sjöfartsstöd samt tonnagebeskattning för svensk rederinäring.
          </p>
          <p xml:id="i-UFfDoycNU17XBAKz3WuzQQ">
            6 Avgiftssystemet och myndighetsstrukturen
          </p>
          <p xml:id="i-4yPvnzG3CH9PUQfnDvzMWi">
            Varje transportslag har sina fördelar. För att få så effektiva
            godstransporter som möjligt för att kunna uppnå satta miljömål
            och transportpolitiska mål är det nödvändigt att de olika godstransportslagen
            samverkar. Sådana intermodala transportlösningar är viktiga för
            att flytta över en del av långväga transporter från väg till järnväg
            och sjöfart. Inom godstransportbranschen har det påpekats hur
            viktigt ett samarbete mellan olika trafikslag är. Den första Godstransportdelegationen,
            soU 2001:61, konstaterade också nödvändigheten av att ett transportslagsneutralt
            avgiftssystem skapas. Regeringen måste verka för att lagar och
            ekonomiska styrmedel underlättar för intermodala = transportlösningar.
            På förslag från bland andra
          </p>
          <p xml:id="i-VnKf5hSd3igCF85GXE8U2p">
            2004/05:T460
          </p>
          <pb facs="riksdagen-motions-pdf/data/200405/mot_200405_T_460/mot_200405_T_460-0006.pdf"/>
          <p xml:id="i-VcDqE94wcY2n3MxdoRhU2n">
            2004/05:T460
          </p>
          <p xml:id="i-35ptujs9GjuFwn5tZUPTpi">
            Kristdemokraterna beslutade riksdagen 2002 att se över sjöfartens
            avgiftssystem i syfte att skapa ett mer konkurrensneutralt förhållande
            mellan transportslagen. Näringsdepartementet har i en rapport
            i juli 2003 ”Nya farledsavgifter” (Ds 2003:41) gjort en översyn
            av de svenska sjöfartsavgifterna. Enligt rapporten betalar handelssjöfarten
            mer än konkurrerande transportslag (bil och järnväg) för sina
            marginalkostnader. I år, 2004, har också Godstransportdelegationen
            (SOU 2004:76) presenterat sina förslag för att förändra avgiftsstrukturen.
            Delegationen konstaterar i korthet vad gäller sjöfarten att det
            behövs sänkta farledsavgifter, att infrastrukturavgifter ska bättre
            spegla den samhällsekonomiska marginalkostnaden, att regeringen
            bör peka ut strategiska hamnregioner samt understödja kombiterminaler.
            Remisstiden på Godstransportdelegationens förslag går ut i oktober
            2004 och regeringen har aviserat att ta upp förslagen i en kommande
            transportpolitisk proposition. Kristdemokraterna menar att frågorna
            är angelägna och kommer att bevaka hur regeringen behandlar förslagen.
            Vi förespråkar inte en statlig hamnpolitik men givet är att staten
            måste förstärka landinfrastrukturen i de regioner där sjöfarten
            har stor nationell betydelse. Vi anser dock att Godstransportdelegationen
            missat den stora potential som det utvidgade EU innebär och således
            lämnat hela sydöstra Sverige som en vit fläck på infrastrukturkartan.
            Detta är inte en acceptabel framtidsvision. En del i en långsiktig
            vision för svensk sjöfart bör också vara att Sjöfartsverket på
            sikt mister sin ställning som affärsdrivande verk och att verksamheten
            istället finansieras av skattemedel på motsvarande sätt som Vägverket.
            En annan del av en plan för att stärka sjöfarten är att, som nu
            börjar ske, dela upp Sjöfartsverket och göra Sjöfartsinspektionen
            till en egen myndighet. Från den 1 oktober 2004 har Sjöfartsinspektionen
            ansvar för huvuddelen av myndighetsutövningen inom verket. Kristdemokraterna
            anser att det på sikt bör skapas en sammanhållen organisation
            av inspektionsmyndigheter för väg-, järnvägs- och flygtrafiken
            samt sjöfarten. En tredje beståndsdel i en sådan plan bör vara
            att få bort isbrytningen från farledsavgifterna. För att inte
            missgynna Norrlandskusten borde isbrytningen endast till en mycket
            liten del belasta sjöfartens avgifter. Regeringen borde tillsammans
            med Finland, Danmark och Estland — som numera är
          </p>
          <p xml:id="i-MYf3XhTUy4nvvZdDMjoLC5">
            unionsmedlem — utverka regionala EU-stöd för att hålla isen borta
            från farlederna.
          </p>
          <p xml:id="i-86SVihnkxRs9NmuoMnd1Fe">
            7 Sjöfartens infrastruktur
          </p>
          <p xml:id="i-Ao7DPJLshe5yeRZABUoUnF">
            Kristdemokraterna anser att statliga medel långsiktigt bör avsättas
            för att täcka en del av kostnaderna för sjöfartens infrastruktur.
            Det av Sjöfartsverket administrerade farledssystemet kan inte
            helt ut finansieras med avgifter. Staten har ett ansvar att stödja
            regionala satsningar och tillse att de stora godsstråken, som
            utgör möjliga alternativ till vägtrafiken, också blir
          </p>
          <pb facs="riksdagen-motions-pdf/data/200405/mot_200405_T_460/mot_200405_T_460-0007.pdf"/>
          <p xml:id="i-2goVBDodXqhkggTLg6gehr">
            kommersiellt gångbara alternativ. Ersättning utgår idag i form
            av anslagsmedel till ”viss kanaltrafik m.m.”. Av riksintresse
            är, förutom kanaler och andra farleder, också säkerheten och tillgängligheten
            i Göteborgs hamn. Ett avtal har slutits om en gemensam finansiering
            av investeringar i farleder till och från Göteborgs hamn. Statens
            del av finansieringen uppgår till 500 miljoner kronor, vilket
            ska täckas av Sjöfartsverkets egna medel och lån. För att utveckla
            sjöfarten genom en förbättrad infrastruktur anser Kristdemokraterna
            att Sjöfartsverkets planering för 2004-2015 bör ha sin utgångspunkt
            i att anslagsmedel avsätts för investeringar i farleder. I Kristdemokraternas
            budgetalternativ avsätts 50 miljoner kronor per år för detta ändamål
            från år 2006. EU:s transportministrar har sagt sig vilja utveckla
            kustsjöfarten och nu har också projektet ”Motorways of the Sea”
            dragit igång. Detta är positivt för transporterna, och Sverige
            med sin långa kust och sina långa vattendrag skulle tjäna på att
            kust- och närsjöfarten fick en renässans. EU-kommissionen vill
            nu genom programmet Marco Polo 2 och projektet Motorways of the
            Sea förstärka sjöfartens attraktionskraft. Vad som är mindre bra
            är att man planerar inrätta subsidier för att starta nya sjölinjer
            över haven. Detta kan bli konkurrenssnedvridande i slutänden.
            EU-pengarna bör istället satsas på sådant som kan komma all sjöfart
            till del, exempelvis isbrytning och infrastruktur som tidigare
            nämnts. Den svenska kustsjöfarten och Vänersjöfarten behöver ges
            bättre villkor. Det är väsentligt att infrastrukturella förutsättningar
            finns för att utveckla Vänersjöfarten. Standarden på Trollhätte
            kanal utgör en sådan förutsättning. Staten bör garantera fortsatt
            drift av kanalen och tillse att nödvändiga underhållsarbeten kommer
            till stånd. Södertälje kanal har motsvarande betydelse för Mälarsjöfarten.
            Regeringen bör snarast redovisa ett handlingsprogram för att förbättra
            villkoren för kustsjöfarten.
          </p>
          <p xml:id="i-KXWQHjQPBKr6Ei3SpLFnYB">
            8 Sjöfarten och miljön
          </p>
          <p xml:id="i-KGo1332LcpGFxcUgu1aUbL">
            De flesta transporter påverkar miljön negativt. Eftersom sjöfarten
            är energieffektiv och har störst lastkapacitet av godstransportslagen
            utgör den en stor tillgång i ett miljömedvetet samhälle. Det krävs
            inga stora ingrepp i miljön för att skapa förutsättningar för
            sjötransport. Buller och trängsel på vägar undviks när gods fraktas
            till sjöss. Olycksrisken vid transport av farliga ämnen är också
            betydligt mindre på vatten än på land. I dag drivs många färjor
            med regelbunden trafik på Sverige med lågsvavlig bunkerolja. Sverige
            har som första land i världen infört miljödifferentierade avgifter.
            Principen är att fartyg som trafikerar svenska hamnar och som
            minskar sina utsläpp, t.ex. genom katalytisk avgasrening och användning
            av oljor med låg svavelhalt, skall få betala mindre i avgift.
          </p>
          <p xml:id="i-L1Hz4rPKrT4dQJok1KPvYp">
            2004/05:T460
          </p>
          <pb facs="riksdagen-motions-pdf/data/200405/mot_200405_T_460/mot_200405_T_460-0008.pdf"/>
          <p xml:id="i-HvASsqB98hpaacXf1XSdbo">
            2004/05:T460
          </p>
          <p xml:id="i-UJ7UX1TkpPJ5mtWaoWUGPA">
            Kristdemokraterna anser också att regeringen måste ställa krav
            på oljebolagens ansvar för bunkeroljan som släpps ut på marknaden.
            Det påstås ofta att sjöfarten ”tar hand om” de restprodukter som
            raffinaderierna inte annars blir av med. Denna olja förbränns
            på haven och bidrar till svåra miljöföroreningar. Regeringen måste
            arbeta inom EU och internationella sjöfartsorgan för att skapa
            hårda och likformade krav på minskade miljöstörande utsläpp. De
            miljödifferentierade farledsavgifterna har hittills uppskattningsvis
            lett till att utsläppen av svaveloxid har minskat med ca 50 000
            ton per år och :väveoxider med ca 27 000 ton per år inom Östersjö-
            och Nordsjöområdena. Det är väsentligt att avgifterna forsätter
            att utvecklas mot att ytterligare stimulera miljöinvesteringar.
          </p>
          <p xml:id="i-Wark9chZ1V4SPQxXMQHpTK">
            En åtgärd som gynnar miljön i hög grad är att installera en katalysator
            på artyget. Investeringskostnaderna för katalysatorer är dock
            mycket höga. För en stor färja rör det sig om över 20 miljoner
            kronor samt ytterligare en miljon ronor per fartyg och år i driftskostnad
            av katalysatorn. Sjöfartsverket räknar med att ett ”normalt” fartyg
            släpper ut ca 15 gram kväveoxider per ilowatttimme. Ett fartyg
            med katalysator släpper i genomsnitt ”bara” ut drygt tre gram
            per kilowattimme. Tidigare gavs investeringsbidrag för att installera
            katalysator. Det fungerade så att 40 96 av farledsavgiften kunde
            återfås om investering i katalysator gjordes. Detta, eller liknande
            system, bör prövas igen. Oljeutsläppen i Östersjön är fortfarande
            ett stort problem. Den största delen av oljeutsläppen sker inte
            vid tankbåtsolyckor utan i samband med rengöringen ombord på olika
            typer av fartyg. I Östersjön är det sedan 1976 örbjudet att pumpa
            oljehaltigt länsvatten överbord. Likväl observeras varje år 400-500
            olagliga oljeutsläpp i den svenska delen av Östersjön. Mörkertalet
            torde dessutom vara stort. Det är fortfarande mycket svårt att
            få till stånd en ällande dom mot miljöbovarna. Sverige måste fortsätta
            att vara pådrivande i dessa frågor inom EU samt i de internationella
            organ som finns för havsmiljön. För att komma till rätta med utsläpp
            av flyktiga organiska ämnen (VOC) borde återvinningsanläggningar
            installeras i samtliga hamnar. Göteborgs hamn har efter åläggande
            av Naturvårdsverket installerat en sådan anläggning. Resultatet
            är mycket lyckat. Man räknar med att återvinna 400 ton kolväten
            per år. Statens agerande i frågan är inte imponerande. Med både
            morot och piska anmodades berörda hamnar att vara klara senast
            år 2001 med återvinningen. Göteborgs hamn, raffinaderi och fartyg
            har tillsammans investerat ca 100 miljoner kronor. Därefter har
            förutsättningarna ändrats och andra hamnar får dispens av Naturvårdsverket.
            Detta snedvrider konkurrensen. Kristdemokraterna anser att regeringen
            aktivt bör verka för att obligatorisk återvinning av VOC införs
            i alla hamnar internationellt.
          </p>
          <pb facs="riksdagen-motions-pdf/data/200405/mot_200405_T_460/mot_200405_T_460-0009.pdf"/>
          <p xml:id="i-WUjYEYJ8FiRjZENJ1kkyrH">
            9 Hamnarnas avfallshantering
          </p>
          <p xml:id="i-BgwbxSRyv8mDK6XTMNpn1K">
            Ett problem är de ekonomiska villkor som råder kring avfallshanteringen
            i hamnarna. Ett flertal hamnar tillämpar inte det ”no-special-fee-system”
            som lagen om åtgärder mot förorening från fartyg kräver, utan
            tar ut en särskild avgift när större mängder avfall lämnas. Detta
            ökar incitamenten för illegala utsläpp till havs och är ett oacceptabelt
            förfarande som måste beivras. Östersjöstrategin är, liksom regering
            och riksdag har slagit fast, att ingen särskild avgift skall uttagas
            för mottagande av fartygsavfall. I stället skall kostnaden för
            mottagandet inkluderas i hamnavgiften. Detta innebär generellt
            att hamnavgifterna måste höjas i takt med ökad avfallshantering.
            Hamnavgiften utgör dock ett konkurrensmedel hamnar emellan, varför
            också villkoren för avfallshanteringen kommit att utgöra ett konkurrensmedel.
            Detta får flera olyckliga konsekvenser. Dels innebär konkurrenssituationen
            att åtskilliga hamnar inte fullt ut kan täcka sina kostnader för
            mottagandet av avfall med hamnavgiften. Dels medför det att avfallshanteringen
            koncentreras till hamnar med låg avgift snarare än till dem som
            har störst kapacitet och är bäst lämpade att ta hand om avfallet.
            Försämrad miljöhänsyn blir resultatet när fartygs val av hamn
            för lämnande av avfall inte följer miljömässigt rationella principer
            utan snävt ekonomiska sådana. Syftet med ”no-special-fee-systemet”
            är att fartyg inte på ekonomiska grunder skall välja att avstå
            från att lämna avfall i hamn. Det är då inte rimligt att regelverket
            medverkar till att uppmuntra fartygsbefäl att söka den billigaste
            i stället för den mest miljömässiga lösningen för sin avfallshantering.
            Kristdemokraterna anser därför att de ekonomiska villkoren för
          </p>
          <p xml:id="i-DbKoGoX1RXgBfqxSoHpgjk">
            mottagandet av fartygsavfall bör ses över i syfte att göra dessa
            och formerna för avfallshanteringen lika över hela landet och
            av sådan standard som krävs enligt Östersjöstrategin.
          </p>
          <p xml:id="i-YJEjWYxpJnLeGqMUhMDxUC">
            10 Sjösäkerheten
          </p>
          <p xml:id="i-iVQvPd1DWvEg1A8RUeG3u">
            Svensk sjöfartstradition innehåller en hög sjösäkerhet. Kristdemokraterna
            anser att Sverige ska vara pådrivande för bättre sjösäkerhet inom
            internationella organ. Det innebär inte att det i varje läge ska
            produceras nya särkrav för svenska redare utan att andra flaggstater
            behöver bry sig. Säkerhetskrav ska genomdrivas inom IMO för att
            få en global tillämpning. En annan viktig säkerhetsfråga är Sjöfartsinspektionens
            ställning vilket berörts i avsnittet om avgifter för sjöfarten.
            Integritet är ett nyckelord i alla säkerhetssammanhang. Vi anser
            att Sjöfartsinspektionen ska vara en fristående myndighet och
            inte lyda under Sjöfartsverket. Det är i år tio år sedan Estoniakatastrofen
            inträffade. Fortfarande diskuteras olycksorsaken och sjunkförloppet.
            Många experter har dömt ut den haveriutredning som gjordes av
            de tre inblandade nationerna Estland, Finland
          </p>
          <p xml:id="i-QU1R6N8shjv2VYht5eF1To">
            2004/05:T460
          </p>
          <pb facs="riksdagen-motions-pdf/data/200405/mot_200405_T_460/mot_200405_T_460-0010.pdf"/>
          <p xml:id="i-BspPXRMAK7EcayCRiMFd8r">
            2004/05:T460
          </p>
          <p xml:id="i-25mZwijKwpEpQsrpSiCqnM">
            10
          </p>
          <p xml:id="i-GEniMp6pU1PN2aikCbViaL">
            och Sverige. Kristdemokraterna anser att regeringen bör ta initiativ
            att med berörda regeringar diskutera en oberoende internationell
            granskning av haveriutredningen.
          </p>
          <p xml:id="i-CeHTCiCs6mKghMWizLcGQF">
            Stockholm den 5 oktober 2004
          </p>
          <p xml:id="i-JduHkTCtb2nMvBhUrCE2cz">
            Johnny Gylling (kd) Tuve Skånberg (kd) Lars Gustafsson (kd) Sven
            Gunnar Persson (kd) Ragnwi Marcelind (kd) Björn von der Esch (kd)
            Dan Kihlström (kd)
          </p>
        </div>
      </div>
    </body>
  </text>
</TEI>
