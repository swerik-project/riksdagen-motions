<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00348">
  <teiHeader>
    <fileDesc>
      <titleStmt>
        <title>Utgiftsområdena 13 och 14 Arbetsmarknad och Arbetsliv</title>
        <author corresp="i-9x2nw6aosA3pyEJfJTc1eD">av Ulf Holm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområdena 13 och 14 Arbetsmarknad och Arbetsliv</title>
          <idno type="rdwebb">GU02A348</idno>
          <rs type="number">A348</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A348/text</ref>
          <ref type="dokument_url_html">http://data.riksdagen.se/dokument/GU02A348</ref>
          <ref type="dokumentstatus_url_xml">http://data.riksdagen.se/dokumentstatus/GU02A348</ref>
          <ref type="doc">http://data.riksdagen.se/fil/1DE5A73F-2F70-43A9-9582-EC01DC8A700F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Reshdouni</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-22JvymG7soZaUt44Kh18go" type="signed"/>
        <correspContext corresp="i-22JvymG7soZaUt44Kh18go">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="referral" xml:id="i-UAQe7ZXFME1N1ZDf1eXej3">
          <date when="2006-11-07"/>
        </correspAction>
        <correspAction type="dismissal" xml:id="i-7NoaXWg9zXZWZNcatG28dk">
          <date when="2006-11-07"/>
        </correspAction>
        <correspAction type="numbering" xml:id="i-TfpDrHktAQerbTcGihkwGe">
          <date when="2006-11-02"/>
        </correspAction>
        <correspAction type="submission" xml:id="i-Sv6Wefv3qBNARzvz5FFTAF">
          <date when="2006-10-31"/>
        </correspAction>
        <correspAction type="transfer" xml:id="i-ADnBzMvhwBUbUL8W4PjCRR">
          <date when="2006-10-31"/>
        </correspAction>
        <correspAction type="assigned" xml:id="i-MZyWbBWCcAjpmdEhbkgwz1"/>
        <correspContext corresp="i-MZyWbBWCcAjpmdEhbkgwz1">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-3wQ9nkCDeYKg4X71oMPgZ9">
            Sammanfattning
          </head>
          <p xml:id="i-RDhiTuLr7JsDM9PZAY9A1x">
            Miljöpartiets principiella uppfattning är att arbetsmarknadspolitiken
            ska syfta till att förena människors rätt till arbete och arbetsmarknadens
            behov av kvalificerad arbetskraft.
          </p>
          <p xml:id="i-UBoZWZ8WT77fyHbov1UpM2">
            De senaste årens utveckling har inneburit högre sysselsättning
            och lägre arbetslöshet. Men fortfarande är arbetslösheten allt
            för hög. Det gäller i synnerhet bland ungdomar som dessutom i
            högre grad än andra tvingas till otrygga anställningsformer och
            ofrivilligt deltidsarbete.
          </p>
          <p xml:id="i-MTkWjLHaK4EgmnN1RXs8Ga">
            Vi kan således konstatera att arbetsmarknadspolitiken inte varit
            tillräckligt träffsäker. Å andra sidan kan inte allt lösas med
            politiska beslut. Vi lever i en marknadsekonomi där behov och
            utbud ofta är svåra att förutspå. Ändå tvingas vi konstatera att
            den förda arbetsmarknadspolitiken lämnar mycket i övrigt att önska.
            Balansen och samordningen mellan åtgärdsarbeten, utbildning och
            kompetensutveckling har inte tillräckligt svarat mot arbetsmarknadens
            behov.
          </p>
          <p xml:id="i-Kpo8UAXnCxR6fj5m43uFqW">
            AMS verksamhet har diskuterats flitigt under senare tid. Kritiken
            är omfattande även om det råder delade meningar i vilken grad
            kritiken är berättigad. Miljöpartiet menar att det är dags att
            påbörja en omfattande översyn som syftar till reformering av arbets­marknadspolitiken.
          </p>
          <p xml:id="i-YHpWBkTP3Jz91Gbh2u2PeZ">
            I valrörelsen hävdade den borgerliga alliansens partier att de
            skulle ta tag i arbets­lösheten som enligt dem uppgår till 1,5
            miljoner personer i åldern 1624 år. De borgerliga partiernas företrädare
            hävdade i retoriska ordalag att det idag är 1,5 miljoner människor
            som inte går till jobbet. I den siffran räknade man in studerande
            ungdomar, sjuka, förtidspensionerade, personer som arbetar i arbetsmarknadsprogram
            m.fl. vilket enligt vår mening är ett orimligt sätt att beräkna
            arbetslöshetens storlek.
          </p>
          <p xml:id="i-Q2r9HFAeqzMZgBVYWSLdam">
            Med regeringens budgetproposition fullföljs Alliansens tankar
            och blir praktisk politik. Man gör omfattande nedskärningar av
            antalet platser i arbetsmarknads­programmen. Människor av kött
            och blod flyttas från program till öppen arbetslöshet genom att
            regeringen genomför omfattande besparingar för att finansiera
            skatte­sänkningar för dem som redan har jobb. Exempelvis läggs
            friåret ner redan från januari 2007.
          </p>
          <p xml:id="i-587jhpQYW17tzWPbbtwZ8F">
            Allianspartierna gick till val med löftet om kraftfulla åtgärder
            för fler jobb. Vi kan konstatera att medel för sådana åtgärder
            saknas i budgetpropositionen. I stället anges det att frågor skjuts
            på framtiden och att utredningar ska göras.
          </p>
          <p xml:id="i-8eqLZe8qFTMqPJYcSgTDP4">
            Regeringen saknar uppenbart mål för var de nya jobben ska växa
            fram. Visserligen anges det att man längre fram ska sänka arbetsgivaravgifterna
            för vissa delar av tjänstesektorn. Å andra sidan avskaffas t.ex.
            stödet med sänkt arbetsgivaravgift för soloföretagare, vilket
            betyder att det blir svårare för de allra minsta företagen att
            göra sin första anställning.
          </p>
          <p xml:id="i-DwngfkWV62XWQ3Xo4hAt8j">
            Det saknas konkreta förslag som går mot en miljödriven utveckling
            trots att man i vackra allmänna ordalag formulerar oro kring klimatförändringarna.
            Men förslag om hur miljö- och energiomställningen också ska kunna
            vara en del av en aktiv politik för jobb saknas.
          </p>
          <p xml:id="i-GVMvk631PXmz55hzSkJnW6">
            Diskriminering av människor baserad på deras etnicitet eller
            religion, kön, sexuella läggning eller funktionshinder är inte
            bara kränkande för den som diskrimineras utan innebär dessutom
            att samhället går miste om kompetent arbetskraft, ökade intäkter
            och ett mer levande samhälle. Miljöpartiet anser därför att all
            diskriminering ska bekämpas. Antidiskrimineringsarbetet måste
            bedrivas på många olika sätt och av många olika aktörer. Det handlar
            om att engagera allt från lokala ideella föreningar och lokala
            antidiskrimineringsbyråer, till att ställa krav på arbetsgivare
            att bedriva ett aktivt mångfaldsarbete eller på krogen att öppet
            redovisa sina inträdeskrav. Det ska kosta att diskriminera.
          </p>
        </div>
        <div type="motProposal" subtype="förslag">
          <head xml:id="i-NSDmzEGMhYhhkHRste9o5V">
            Förslag till riksdagsbeslut
          </head>
          <list style="ol">
            <item xml:id="i-UsCvnK7B2Sw1BXyUpdrDZU">
              Riksdagen anvisar med följande ändringar i förhållande till regeringens
              förslag anslagen under utgiftsområde 13 Arbetsmarknad enligt uppställningen:
              Miljöpartiets förslag, avvikelse från regeringens förslag, miljoner
              kronor UO 13 Arbetsmarknad Förslag 2007 Beräknat 2008 Beräknat
              2009 Totalt utgifts­området 7 427 8 287 8 247 Anslag 10:1 Integrationsverket
              20 20 20 10:2 Integrationsåtgärder 10 10 10 10:3 Kommunersättningar
              vid flyktingmottagande 80 80 40 10:5 Ombudsmannen mot etnisk diskriminering
              5 5 5 22:1 Arbetsmarknadsverkets förvaltningskostnader 100 100
              100 22:2 Bidrag till arbetslöshets­ersättning och aktivitetsstöd
              7 232 8 092 8 092
            </item>
            <item xml:id="i-SZz9KVW6e9Ee8LTpV4yJMo">
              Riksdagen tillkännager för regeringen som sin mening vad i motionen
              anförs om att Integrationsverket ska avvecklas.
            </item>
            <item xml:id="i-4zHrmoBzrM4ADgJ5GvRBSj">
              Riksdagen tillkännager för regeringen som sin mening vad i motionen
              anförs om att stöd ska ges för lokalt antidiskrimineringsarbete
              samt att stöd ska ges till organisationer som främjar integration
              samt till verksamhet för personer som lämnar rasistiska grupperingar.
            </item>
            <item xml:id="i-CQrZZs1Gghw67Hy7TLjFSQ">
              Riksdagen tillkännager för regeringen som sin mening vad i motionen
              anförs om att höja anslaget 10:3 Kommunersättningar vid flyktingmottagande.
            </item>
            <item xml:id="i-VryhEojDjD18QT617tnjA2">
              Riksdagen tillkännager för regeringen som sin mening vad i motionen
              anförs om att anslå medel för att förstärka arbetet i antidiskrimineringsbyråerna.
            </item>
            <item xml:id="i-2Mxc1h1L3b9tFowCJpSo35">
              Riksdagen tillkännager för regeringen som sin mening vad i motionen
              anförs om att friåret blir kvar på nuvarande nivå.
            </item>
            <item xml:id="i-SgVBc7Qx6RSibguQuBdcg">
              Riksdagen tillkännager för regeringen som sin mening vad i motionen
              anförs om att inga regelförändringar i arbetslöshetsförsäkringen
              bör genomföras.
            </item>
            <item xml:id="i-D3ejV3TMSmxkfyrBSLn1Ne">
              Riksdagen tillkännager för regeringen som sin mening vad i motionen
              anförs om att det bör genomföras förstärkningar av det särskilda
              anställningsstödet vid anställning av långtidsarbetslösa och långtidssjukskrivna.
            </item>
            <item xml:id="i-FcwYMbEQGY1uRFThJXg7Xu">
              Riksdagen tillkännager för regeringen som sin mening vad i motionen
              anförs om att det bör genomföras satsningar som ökar möjligheten
              att bygga ut de sociala arbetskooperativen.
            </item>
            <item xml:id="i-JpRFgmHNqgTmxr332knmxv">
              Riksdagen tillkännager för regeringen som sin mening vad i motionen
              anförs om att öka anslaget till lönebidragen och Samhall.
            </item>
            <item xml:id="i-9CvJXRhscpcXzQNJm6LvR9">
              Riksdagen tillkännager för regeringen som sin mening vad i motionen
              anförs om att stöd till arbetsmarknadsprogrammet, start av näringsverksamhet,
              bör utökas med ca 1 000 platser per år och att platserna ska kunna
              sökas även av icke arbetslösa personer.
            </item>
            <item xml:id="i-MgPC2jWG4SUna9wHqXaV4i">
              Riksdagen tillkännager för regeringen som sin mening vad i motionen
              anförs om att kollektivavtalsslutande part ska ges stöd för att
              i förekommande fall starta arbetsförmedlande verksamhet.
            </item>
            <item xml:id="i-XTHRLgjpheYVYJZuuMCQYw">
              Riksdagen anvisar med följande ändringar i förhållande till regeringens
              förslag anslagen under utgiftsområde 14 Arbetsliv enligt uppställning:
              Miljöpartiets förslag, avvikelse från regeringens förslag, miljoner
              kronor UO 14 Arbetsliv Förslag Beräknat Beräknat 2007 2008 2009
              Totalt utgiftsområdet 51 101 101 Anslag 23:1 Arbetsmiljöverket
              50 100 100 23:3 Arbetsdomstolen 1 1 1 23:6 Ombudsmannen mot diskriminering
              på grund av sexuell läggning (HomO) 2 2 2
            </item>
            <item xml:id="i-DJr1hFB8fZDKaqu5oufYE3">
              Riksdagen tillkännager för regeringen som sin mening vad i motionen
              anförs om att med hänsyn tagen till de stora pensionsavgångarna
              inom företagshälsovården de närmaste åren och det utökade behov
              av företagshälsovård som kan förutses anslå medel för att utbildningen
              av företagshälsovårdspersonal ska utvecklas både kvalitativt och
              kvantitativt.
            </item>
            <item xml:id="i-Pn2XK6AYiHpyr1hqQmjKwh">
              Riksdagen tillkännager för regeringen som sin mening vad i motionen
              anförs om att en delegation för hälsa och heltid tillsätts och
              att det finansieras inom ramen för insatser på jämställdhetsområdet.
            </item>
          </list>
        </div>
        <div type="motContent">
          <head type="h1" xml:id="i-GmiEa8peMEpwJRCdTSoNX5">
            Utgiftsområdena 13 och 14 Arbetsmarknad och Arbetsliv
          </head>
          <head type="h2" xml:id="i-E5LTLGwXPEYBCCuhRgogGU">
            Miljöpartiets jobbstrategi miljö ger jobb
          </head>
          <p xml:id="i-5bJo288atF4cZ3kmTjnC1T">
            Fler långsiktiga permanenta jobb kräver en hantering av naturen
            och naturresurserna som är ekologiskt hållbar. Att ta ut mer av
            naturen än vad den förmår reproducera innebär risk att fler naturresurser
            blir ändliga och därmed en situation där fler nettojobb i det
            korta perspektivet omvandlas till färre jobb i det längre perspektivet.
          </p>
          <p xml:id="i-5TbeitGQTX8VC6w5o4EhK1">
            För att klara omställningen till ett hållbart samhälle krävs
            både fortsatt struktur­omvandling av svensk ekonomi i hållbar
            riktning, och att nya jobb skapas. Miljöpartiet ser tre viktiga
            områden som är fortsatt högprioriterade för den gröna omställningen
            av samhället och som samtidigt kommer att skapa sysselsättning
            och nya jobb.
          </p>
          <list style="ul">
            <item xml:id="i-AiqTqSCpQi4nzLG9VyG7yw">
              Genom utvecklingen av ny, renare, effektivare teknik och teknologier
              som leder till en hållbar omställning av produktionen kan näringslivet
              utvecklas och ny sysselsättning, export och ekonomisk utveckling
              skapas.
            </item>
            <item xml:id="i-EtFY4YgTGAnjnG6TtRexyW">
              Ett bättre och mer ansvarsfullt nyttjande av Sveriges naturresurser
              leder till fler ekologiskt hållbara nettojobb. Genom att förvalta
              naturresurserna bättre kan nya jobb skapas inom traditionella
              gröna näringar som skogen och jordbruket.
            </item>
            <item xml:id="i-Pv6ZonBAQ33Vf1DGuNNP2">
              En fortsatt ekologiskt hållbar omvandling av infrastruktur, bostäder
              och energiförsörjning kommer att generera nya jobb samtidigt som
              det leder till ett hållbarare samhälle.
            </item>
          </list>
          <p xml:id="i-KUQkuqmTtvz917x8iN7ido">
            Förändringstakten i samhället är stor. Varje år försvinner och
            nyskapas mellan 400 000 och 500 000 jobb och det skapas mellan
            35 000 och 40 000 nya företag. Denna ständigt pågående förändring
            skapar stora möjligheter att ställa om jobben i en mer miljöhållbar
            riktning. Det ger också perspektiv och insikt om att det inte
            med nödvändighet behöver ta så oerhört lång tid att ställa om
            samhället i en hållbar riktning. Här följer några positiva exempel:
          </p>
          <list style="ul">
            <item xml:id="i-QPMdH1CwECWZsC2xRcaUfP">
              Den svenska miljöteknikexporten växer med 8 procent per år. Under
              2004 var tillväxten nära 15 procent och värdet av den svenska
              exporten var 25 miljarder kronor. Miljöteknik är en av de snabbast
              växande branscherna internationellt, och både investeringsbehoven
              och betalningsviljan för att uppnå en god miljö verkar bara öka.
              När världsmarknaden växer och efterfrågan ökar kan de svenska
              företag som ligger långt framme vara med och slåss om den växande
              marknaden. Fram till 2010 beräknas exporten öka med minst 10 miljarder
              kronor enligt Exportrådets prognoser. Det motsvarar 10 00015 000
              nya jobb.
            </item>
            <item xml:id="i-2nBH1cbaJbkahDkyzoYjx7">
              Att minska vårt beroende av olja minskar inte bara vår klimatpåverkan.
              Även vår sårbarhet och samhällets kostnader kan minska. Ersätts
              dessutom oljan med hållbara inhemska energialternativ skapas inhemska
              arbetstillfällen. Vår egen skogsråvara, inklusive massafabrikernas
              svartlut, är hårdvaluta när både olja och utsläppsrätter för koldioxid
              blir allt dyrare. Sverige ses idag som världsledande när det gäller
              bioenergi, och många företag står inför stora exportmöjligheter
              av svenska produkter och svensk knowhow inom bioenergisektorn.
              En aktiv politik som stimulerat omställning från olja till bioenergi
              för uppvärmning har inte bara lett till hållbarare energilösningar
              som minskar utsläppen av växthusgaser utan har också skapat utrymme
              för svenska företag som med stigande världsmarknadspriser på olja
              har stora exportmöjligheter.
            </item>
            <item xml:id="i-6UuCaoV3ey42M3mmPJvjxp">
              Genom en fortsatt satsning på hållbara energisystem kan flera
              svenska företag växa sig starka och bli framgångsrika exportföretag.
              Det svenska läget för bioenergi är mycket gynnsamt då vi har stora
              tillgångar på råvara i form av skog. Men även andra förnyelsebara
              energislag skulle kunna utvecklas. De svenska vind­lägena är t.ex.
              vida överlägsna de tyska. Med vår stora yta både till lands och
              till havs finns förutsättningar att göra vindkraft till en svensk
              storindustri. En annan viktig marknad att utveckla är energieffektivisering
              då den allra billigaste kilowattimmen eller drivmedelslitern är
              den sparade. Teknik för energi­effektivisering kan bli den största
              framtida energibranschen. Utvecklingen av en marknad för hållbara
              energilösningar sker dock inte av sig själv. Svensk forskning
              måste ligga längre fram med inriktning på att stödja nästa generation
              bio­drivmedel, solceller och vågkraft. Utvecklande av miljöteknik
              är redan idag världens snabbast växande bransch. Med politiskt
              stöd, i form av både stimulans och krav, i form av mer styrande
              certifikatssystem och en fortsatt grön skatteväxling, kan ny svensk
              snål och ren teknik växa sig stark i Sverige och internationellt.
            </item>
            <item xml:id="i-Xvk7EoMtJKsY2ubm5LZrQ2">
              Återvinningsbranschen är under stark expansion. Enligt Svensk
              näringsgrens­indelning ökade antalet sysselsatta med 350 procent
              från 1994 till 2004. Andelen nyföretag är 18,2 procent, vilket
              kan jämföras med genomsnittet i tillverknings­industrin som är
              9,1 procent. I en färsk rapport, april 2006, från Återvinnings­industrierna
              hävdas att det kommer att skapas minst 10 000 nya jobb inom den
              närmaste tioårsperioden. Samtidigt hävdar återvinnarna att den
              totala sysselsättnings­ökningen blir minst det dubbla då det finns
              en stor sektor som arbetar med olika kringtjänster. Enligt branschen
              handlar det således om minst 20 000 nya jobb 2016. Men då det
              finns risk för viss överlappning till andra branscher när det
              gäller att räkna hem kringtjänsterna väljer vi att ange 20 000
              nya jobb fram till 2020.
            </item>
          </list>
          <p xml:id="i-D7t9Sgt4XGUeRY4cHvGLve">
            Miljöpartiets konkreta förslag på området miljö ger jobb finns
            i huvudsak i Miljöpartiets motion som behandlar näringsutskottets
            utgiftsområden 19, 21 och 24.
          </p>
          <p xml:id="i-SRsxrncaQa92XWboYdU9F">
            Miljöpartiet värnar och vill utveckla den offentliga sektorn.
            I valrörelsen drev vi kravet om 40 000 nya jobb i offentlig sektor
            då vi anser att många delar av kommunernas och landstingens verksamheter
            är underbemannade. Det krävs helt enkelt fler händer i främst
            vården och omsorgen. Under de senaste åren har kommun- och landstingssektorns
            ekonomi kraftigt förbättrats vilket bl.a. kan förklaras med högkonjunktur
            och en statlig ekonomisk politik som gynnat kommuner och landsting.
            Mot den bakgrunden finns det goda förutsättningar till nyanställningar
            i kommun- och landstingssektorn.
          </p>
          <head type="h1" xml:id="i-6fVdd3cYDyuVuY9EBVU6Sz">
            Utgiftsområde 13 Arbetsmarknad
          </head>
          <head type="h2" xml:id="i-FKCpVefjagaHbxXGZ7DJhC">
            Översyn av AMV/AMS verksamheter
          </head>
          <p xml:id="i-WQ2A6GPwMtxbEZurC42nb4">
            Arbetsmarknadspolitiken hänger nära samman med i synnerhet närings-
            och utbildningspolitiken. Miljöpartiets principiella uppfattning
            är att arbetsmarknadspolitiken ska syfta till att förena människors
            rätt till arbete och arbetsmarknadens behov av kvalificerad arbetskraft.
          </p>
          <p xml:id="i-XjHLMzXrvbyU1gKDN7bKxA">
            I vart fall det senaste årets utveckling har inneburit högre
            sysselsättning och lägre arbetslöshet. Men fortfarande är arbetslösheten
            allt för hög. Det gäller i synnerhet bland ungdomar som dessutom
            i högre grad än andra hänvisas till otrygga anställningsformer
            och ofrivilligt deltidsarbete.
          </p>
          <p xml:id="i-DaGca3LGnFSgjLtKL62dwr">
            Mot den bakgrunden har de senaste årens arbetsmarknadspolitik
            delvis misslyckats. Arbetsmarknadsprogrammen har visserligen,
            vilket inte är oviktigt, bidragit till att begränsa att arbetslösa
            människor stämplas ut från arbetslöshetsförsäkringen. Däremot
            har åtgärderna i allt för liten grad lett till att tillräckligt
            många beretts arbete på den öppna arbetsmarknaden. Dessutom är
            arbetsmarknadspolitiken, på grund av mängden av olika arbetsmarknadsprogram,
            svår att överblicka då programmen delvis syftar till att lösa
            olika problem.
          </p>
          <p xml:id="i-F1V6GGecwhYm6KhWW39iBp">
            Arbetsmarknadsstyrelsen (AMS) har särskilt under det senaste
            året utsatts för kraftig kritik. Bland andra har Riksrevisionen
            påtalat brister när det gäller AMS redovisningsmetoder och att
            AMS löpande uppföljning inte är tillfredsställande. Samtidigt
            kritiserades regeringen för att inte ställa hårdare krav när det
            gäller måluppfyllelse.
          </p>
          <p xml:id="i-2GNmKKfzp5NNBwGP3Yu7oi">
            I regleringsbrevet till AMV för 2005 anges att all återrapportering
            av individbaserad statistik skall genomgående vara könsuppdelad.
            I de fall det inte är möjligt skall orsaken redovisas. Eventuella
            skillnader mellan könen skall analyseras och kommenteras.
          </p>
          <p xml:id="i-6tY8pJY59eVNKrRAs3q5W4">
            AMV har under senare år blivit bättre på att särredovisa statistiken
            på kön men har ännu inte fullt ut på ett bra sätt börjat analysera
            och arbeta för att förändra de skillnader som finns mellan män
            och kvinnor i vilka stöd de får.
          </p>
          <p xml:id="i-B7arC3mexq2ECFyLpWcMWp">
            Mot bakgrund av de stora skillnader som finns mellan vilka arbetsmarknadspolitiska
            insatser som kommer kvinnor respektive män till del och AMV:s
            oförmåga att hitintills analysera dessa skillnader, och än mindre
            göra något åt dem, anser Miljöpartiet att AMV måste få ett tydligare
            uppdrag där kravet på analys kvantifieras och kompletteras med
            krav på att också föreslå och genomföra åtgärder för att komma
            till rätta med de stora skillnaderna.
          </p>
          <p xml:id="i-D2T1sbtSXsC3grhMuzN8aZ">
            Miljöpartiet anser att det är dags att genomföra en genomgripande
            översyn av AMV/AMS verksamheter som syftar till att verksamheten
            i högre grad ska vara arbets­förmedlande än att administrera åtgärder
            som förhindrar att arbetslösa människor ramlar igenom skyddsnätet.
          </p>
          <head type="h2" xml:id="i-PiaXLUvP3WGcXXsvRWFpwp">
            Integrationsverket läggs ned och blir en ny myndighet
          </head>
          <p xml:id="i-SssmBZ4cD6gFe5SAtxHR5S">
            Miljöpartiet stöder att Integrationsverket ska avvecklas. Det
            arbete som myndigheten bedriver för nyanlända flyktingars etablering
            bör i stället överföras i en ny myndighet som arbetar med nyanlända
            invandrades etablering i Sverige. Anslaget 10:1 föreslås därför
            användas till denna verksamhet fr.o.m. den 1 juli 2007. 20 miljoner
            kronor överförs från 10:2, avseende utvecklande av en snabbare
            och effektivare etablering av nyanlända invandrare genom regional
            och lokal samverkan. Den nya myndigheten stöder kommunernas flyktingmottagande
            och stöder dem i att utveckla stödfunktioner till övriga nyanlända
            invandrade personer.
          </p>
          <p xml:id="i-WaBN9qENeCf2dwLbvsKDT6">
            Miljöpartiet har framgångsrikt drivit att stöd ska ges för lokalt
            antidiskrimineringsarbete. I VÅP 2006 fick vi genom förhandlingar
            med den dåvarande regeringen igenom att ytterligare 4 miljoner
            kronor skulle anslås under år 2007. Dessa pengar finns nu inte
            med i regeringens proposition och därför föreslås att medlen ånyo
            räknas in men denna gång med ytterligare 1 miljon kronor. Ytterligare
            5 miljoner kronor anslås för stöd till organisationer som främjar
            integration samt till verksamhet för personer som lämnar rasistiska
            grupperingar.
          </p>
          <p xml:id="i-FG3jivqn2knL42sqzGVpw8">
            Miljöpartiet föreslår att 20 miljoner kronor överförs till en
            ny myndighet för nyanländas etablering.
          </p>
          <head type="h2" xml:id="i-BTReNb79b9zcefpVrZ4n56">
            Ökat stöd till flyktingmottagande
          </head>
          <p xml:id="i-QN5VeYAC7s8EsW1vVPrZw2">
            Nästan 18 000 personer har fått stanna i Sverige på grund av
            den tillfälliga asyllag­stiftning, som upphörde den 1 april 2006.
            I den ekonomiska vårpropositionen för år 2006 (prop. 2005/06:100
            tilläggspropositionen sid. 170 ) höjdes anslaget 10:3, Kommunersättningar
            vid flyktingmottagande, med 600 miljoner kronor. Detta motsvarade
            en engångsersättning till de mottagande kommunerna om 20 000 kronor
            per mottagen flykting.
          </p>
          <p xml:id="i-6P3RMXoeVrKZZo687srD6D">
            Integrationsverkets arbete att tillsammans med kommunerna ordna
            ett värdigt mottagande för flyktingarna i kommunerna, har enligt
            uppgifter från kommun­företrädare visat sig vara mer kostsamt
            än vad som kunnat beräknas. För att inte kostnader för flyktingmottagandet
            oskäligt ska gå ut över andra kostnader i kommuners verksamhet
            och på så sätt riskera att öka rasismen och främlings­fientligheten,
            föreslår vi en förlängning av denna satsning. Dock bör stödet
            endast utgå med 10 000 kronor per ny mottagen flykting i kommunerna
            under åren 2007, 2008 och 2009. Vi har beräknat kostnaderna för
            detta stöd till 80 miljoner kronor vardera av de två första åren
            och därefter 40 miljoner kronor.
          </p>
          <head type="h2" xml:id="i-PhUyDX3CdBqhA86YUfwnVB">
            Ökat stöd till antidiskrimineringsbyråerna
          </head>
          <p xml:id="i-HqecqovbtmfiTXZFqY4yFf">
            Ombudsmannen mot etnisk diskriminering (DO) har bedrivit ett
            bra arbete gentemot antidiskrimineringsbyråerna. Dessa byråer
            har tillkommit på Miljöpartiets initiativ.
          </p>
          <p xml:id="i-VSsLdGTL6REiHfoengLawc">
            DO har bedrivit utbildning av personalen på antidiskrimineringsbyråerna
            men även gett dem stöd på annat sätt som gett bra resultat i förhållande
            till byråernas verksamhetsuppgifter. Det har bland annat inneburit
            att DO tagit emot cirka 40 anmälningar genom antidiskrimineringsbyråerna.
          </p>
          <p xml:id="i-AXynvr168DUkGbx3iBkVWs">
            Miljöpartiet menar att det är bevis på att antidiskrimineringsbyråerna
            spelar en viktig roll i kampen mot etnisk diskriminering och föreslår
            att stödet till verksamheten ökas med 5 miljoner kronor i förhållande
            till regeringens förslag.
          </p>
          <head type="h2" xml:id="i-Kj4DmBm6UW8qghQKgzRAwb">
            Nej till regelförändringar i arbetslöshetsförsäkringen
          </head>
          <p xml:id="i-27EEgZNSC7SYAbjziXem2w">
            Miljöpartiet avvisar regeringens förslag till försämrade villkor
            i arbetslöshetsförsäkringen. De föreslagna regelförändringarna
            kommer att leda till stora problem för dem som ofrivilligt hamnat
            i arbetslöshet och riskerar dessutom att innebära att arbetslöshetens
            kostnader istället hamnar på kommunernas socialbidragskostnader.
            Regelförändringarna blir särskilt allvarliga då regeringen samtidigt
            föreslår mycket kraftiga nedskärningar av antalet platser i arbetsmarknadsprogrammen.
            Det kommer att betyda en kraftig ökning av antalet personer som
            utförsäkras från a-kassorna.
          </p>
          <p xml:id="i-CRj8B8q31gvKMVzovZUvXS">
            Däremot accepterar Miljöpartiet regeringens resonemang om att
            ökad kontroll och förbättrad tillämpning av regelsystemet kan
            minska utgifterna i arbetslöshetsförsäkringen med 1 000 miljoner
            kronor om året fr.o.m. 2007. Den senaste tidens avslöjande visar
            ju att t.o.m. regeringsledamöter bidragit till ett allt mer omfattande
            svartarbete och skattefusk i vårt samhälle. Det är dags för en
            omfattande folkbildning som syftar till respekt för de solidariskt
            skattefinansierade ersättnings­systemen.
          </p>
          <p xml:id="i-4izL9DWhMPaDVF6h7Ay7su">
            I förhållande till regeringens förslag föreslår Miljöpartiet
            en ökning av anslaget till arbetslöshetsförsäkringen med 3 474
            miljoner kronor 2007 och 4 313 miljoner kronor 2008.
          </p>
          <head type="h2" xml:id="i-5uWS4bUZQC7Ea7B9E2dLg7">
            Behåll friåret och utveckla generella arbetsmarknadsprogram
          </head>
          <p xml:id="i-2pa2Cq7SNa6pbmmEFCraYj">
            Intresset för att ta friår har överträffat alla förväntningar.
            Det visar att reformen varit efterlängtad och att många vill ta
            chansen, trots att ersättningsnivån från vissa håll kritiserats
            för att vara låg. De arbetsförmedlare som arbetat med handläggningen
            av friåret menar dock att det inte varit något stort problem.
            De ekonomiska förut­sättningarna har varit väl kända av de sökande.
            Den minskade inkomsten vägs mot de vinster i livskvalitet som
            friåret ger. Den unika möjligheten att få betalt för att göra
            det man helst vill, utan några som helst krav, uppväger oftast
            den minskade inkomsten.
          </p>
          <p xml:id="i-B6CS2dPcHGBV4oj2CVoYkJ">
            Det finns som väntat en stor variation i vad friårstagarna har
            gjort under sin ledighet. Många har valt att satsa på alternativen
            att starta eget företag eller vara hemma med barn eller barnbarn.
            En annan stor grupp har studerat, antingen för att höja sin kompetens
            eller för att ta chansen att studera något man annars aldrig skulle
            få möjlighet till i sin yrkesroll. Någon har rest jorden runt,
            byggt om huset, satsat på ideellt arbete i föreningslivet eller
            bara varit ledig.
          </p>
          <p xml:id="i-8sftnr9DWCxCVFk1Xk9qnc">
            Även för de personer som vikarierade för friårstagarna gjordes
            en välfärdsvinst genom att en i vissa fall långvarig arbetslöshet
            kunde brytas. I första hand har det varit personer som redan haft
            ströjobb, exempelvis som vikarie, som kunnat erbjudas heltidstjänst
            under friåret, varvid andra arbetslösa i sin tur har kunnat erbjudas
            arbete som vikarie för vikarien. Eftersom friåret på detta sätt
            har effekter även i andra och tredje led är välfärdsvinsterna
            inte lika lätta att utvärdera bland de arbetssökande som bland
            friårstagarna. Generellt innebär mindre konkurrens bland arbetssökande
            dock en förbättrad situation även för individen.
          </p>
          <p xml:id="i-4qbpdtrySfGJ3wwxKgk9QE">
            På kort sikt leder friåret naturligtvis till en minskning av
            arbetslösheten, varje friårs­tagare ersätts av någon arbetslös,
            varför antalet registrerade arbetssökande minskar. De personer
            som går in som vikarier för friårstagarna tillägnar sig en värdefull
            arbetslivs­erfarenhet. Den generella utbildningsnivån hos de arbetssökande
            höjs, liksom utbildningsnivån på företagens anställda. Detsamma
            gäller också den positiva effekt som uppnås av att flera under
            friåret väljer att starta eget, vilket ger en ny grund för fler
            livskraftiga småföretag. Vi tillskjuter 1 miljard kronor per år,
            som finansieras inom Miljöpartiets föreslagna ram på anslagsområde
            22:2, för att upprätthålla friåret på nuvarande nivå under planperioden.
            Samtidigt ska betonas att samhällets nettokostnad bara uppgår
            till hälften, cirka 500 miljoner kronor, då det uppstår positiva
            ekonomiska effekter inom andra utgifts- och kostnadsområden.
          </p>
          <p xml:id="i-Lzs19AZBshaSjaTMWPXzum">
            Det finns personer i gruppen långtidsarbetslösa som förmodligen
            aldrig kommer att kunna ta sig ut på den öppna konkurrensutsatta
            arbetsmarknaden. För den gruppen, som i hög grad anvisats till
            de så kallade plusjobben, menar vi att det är bättre att utforma
            stöd som också ger dem möjlighet att jobba i till exempel den
            ideella förenings­rörelsen. Det behövs också förstärkningar av
            regeringens förslag till nystartsjobb, det vill säga det som tidigare
            benämndes särskilt anställningsstödet vid anställning av långtidsarbetslösa
            och långtidssjukskrivna. På motsvarande sätt vill vi öka anslaget
            till lönebidragen och Samhall.
          </p>
          <p xml:id="i-3zqzWbiubbzw3ZacnLP3w6">
            Vi vill dessutom göra satsningar som ökar möjligheten att bygga
            ut de sociala arbets­kooperativen. Miljöpartiet föreslår att ersättningen
            till handledare för funktionshindrade, anordnarstöd, ökar från
            120 till 300 kronor per dag.
          </p>
          <p xml:id="i-W68pbtbXe7UxtZ6fs3Bfte">
            Stöd till start av näringsverksamhet är det arbetsmarknadspolitiska
            program som har det bästa resultatet. Nästan åtta av tio deltagare
            hade arbete 90 dagar efter avslutat program. Dessutom är könsskillnaderna
            marginella. Enligt Institutet för tillväxtpolitiska studier hade
            de företag som startades 2001 med stöd till start av näringsverksamhet
            en överlevnadsgrad tre år senare, det vill säga 2004, på 60 procent.
          </p>
          <p xml:id="i-QsBmbFNBVW2QFkHGQYLKuQ">
            Miljöpartiet anser att resultatet är så bra att det finns anledning
            att utöka programmet till att även gälla icke arbetslösa personer.
            Vi föreslår en utökning av programmet med cirka 1 000 personer
            vilket kräver en ökning av anslaget med cirka 100 miljoner kronor
            per år.
          </p>
          <p xml:id="i-9WWFaZ6jT3kmsv5gUhZzi1">
            I Miljöpartiets förhandlingar med den förra regeringen om de
            så kallade plusjobben var partiet starkt kritiskt. Men det finns
            också anledning att se över övriga arbets­marknadsprogram. Mot
            den bakgrunden accepterar vi regeringens förslag att avveckla
            en del av de nuvarande programmen. Vi vill ha en offensiv inriktning
            och är beredda att satsa mer på nystartsjobb än regeringen.
          </p>
          <p xml:id="i-AGMeecZWLozTqLEUx5yPqh">
            Vi vill ha mer generella program, av karaktären nystartsjobb,
            som riktas mot både offentlig och privat sektor utifrån den enskildes
            behov. Vi är övertygade om att den inriktningen i betydligt högre
            grad leder till varaktiga jobb på den öppna arbets­marknaden.
            Däremot avvisar vi regeringens nivå på besparingar för arbetsmarknads­programmen.
            Omfattningen av besparingarna får allt för allvarliga sociala
            konsekvenser för många av de arbetslösa.
          </p>
          <p xml:id="i-D916sNaZyvVRSJugonkJtR">
            I förhållande till regeringens förslag föreslår Miljöpartiet
            en ökning av anslaget till arbetsmarknadsprogrammen med 3 495
            miljoner kronor 2007 och 3 879 miljoner kronor 2008.
          </p>
          <head type="h2" xml:id="i-FSTTHABPM1sqkNCn4PuLPG">
            Alternativa arbetsförmedlingar
          </head>
          <p xml:id="i-PR95vMb1DD448t8PV6BRBQ">
            Det finns ett utbrett och enligt vår mening delvis berättigat
            missnöje med hur arbets­förmedlingarna fungerar. Det har bland
            annat sin förklaring i att arbetsförmedlingarna, genom politiskt
            initiativ, allt mer kommit att prioritera dem som har svårast
            att hitta arbete.
          </p>
          <p xml:id="i-EtRVpfgo2CfUH8SWXBfpYB">
            Baksidan av denna inriktning är att arbetsförmedlingarna har
            lite att erbjuda dem som nyligen blivit arbetslösa. Därmed upplever
            också många arbetsgivare att förmedlingarna inte kan erbjuda den
            kompetens man efterfrågar.
          </p>
          <p xml:id="i-R9A4jZLZNnaiBjCdk8sPpP">
            De tre Sacoförbunden Civilekonomerna, Jusek och Naturvetarförbundet
            har på eget initiativ startat ett pilotprojekt kring jobbförmedling
            för att snabbt få ut arbetslösa akademiker i arbetslivet.
          </p>
          <p xml:id="i-5Na7CaGEhMoXa4mYj3oSke">
            Denna typ av initiativ bör enligt vår mening uppmuntras av staten.
            Vi är övertygade om att fackens lokala kännedom om sina egna medlemmar
            och förutsättningarna på de lokala arbetsmarknaderna ger dem goda
            förutsättningar för arbetsförmedlande uppgifter. Det gäller också
            i minst lika hög grad bland TCO- och LO-facken liksom för avtals­slutande
            arbetsgivarorganisationer.
          </p>
          <p xml:id="i-B1o9xCjZSmsrBnvc5ZY3ae">
            Mot denna bakgrund anser vi att staten ska ge ekonomiskt stöd
            till arbetsförmedlingar som drivs av kollektivavtalsslutande parter
            på arbetsmarknaden. Dessa kan drivas av fackföreningar eller arbetsgivarorganisationer,
            antingen var för sig eller tillsammans. Det handlar inte om att
            staten ska helfinansiera verksamheten utan snarare visa att det
            är en verksamhet som staten vill uppmuntra. Miljöpartiet föreslår
            att det anslås 100 miljoner kronor för ändamålet som finansieras
            med medel från regeringens besparing på 212 miljoner kronor på
            AMV/AMS.
          </p>
          <p xml:id="i-9gz7KHvPTvG87jTCqdgkcB">
            Således föreslås, i förhållande till regeringens förslag, en
            ökning av anslaget till Arbetsmarknadsverkets förvaltningskostnader
            med 100 miljoner kronor 2007 och 100 miljoner kronor 2008.
          </p>
          <head type="h2" xml:id="i-8oUgL3f8TEoUtBdp1ST5gq">
            Riv upp konkurslagsreformen
          </head>
          <p xml:id="i-CgL6ctbGuWhc6RoRj2kRNZ">
            Förändringen av konkurslagen (förmånsrättslagen) innebär att
            småföretag inte längre får använda det så kallade företagshypoteket
            som säkerhet fullt ut. Reformen har inneburit stora problem framförallt
            för små industriföretag i glesbygd. Man har i en del fall fått
            sina krediter indragna eftersom säkerheterna inte längre gäller.
          </p>
          <p xml:id="i-NiSjTDxZGGHSduSFyUWDma">
            Regeringen vill utreda företagsinteckningens förmånsrätt och
            säger sig sikta på att förbättra förutsättningarna för små och
            medelstora företag. Man bedömer att en sådan förändring kommer
            att öka statens utgifter för lönegarantin med 200 miljoner kronor
            2008 och ytterligare 200 miljoner kronor 2009.
          </p>
          <p xml:id="i-Kp7CZJp8Jkn8s6yiDyxa8G">
            Miljöpartiet är överens om regeringens inriktning, men vi vill
            samtidigt betona att det är viktigt att utredningen påskyndas
            för att åstadkomma rimligare villkor för främst småföretagen.
          </p>
          <head type="h1" xml:id="i-KhSa7LjdPgYpLmJUEN2UVV">
            Utgiftsområde 14 Arbetsliv
          </head>
          <head type="h2" xml:id="i-NBmErcavLznJY8jkGv138y">
            Arbetsmiljöverket gör ett bra jobb
          </head>
          <p xml:id="i-BAT9SzmupvXHDjwX4frdcm">
            Miljöpartiet anser att Arbetsmiljöverket gör ett omfattande och
            bra inspektionsarbete på arbetsplatserna. Det är uppenbart att
            Arbetsmiljöverket arbetar i en anda av att i samförstånd lösa
            arbetsmiljöproblem. Trots att Arbetsmiljöverkets inspektörer har
            rätt att göra oanmälda arbetsplatsbesök anmäler de vanligen sin
            inspektion i förväg. Enligt Arbetsmiljöverkets egen information
            planerades cirka 36 000 inspektioner, besök och uppföljningsbesök
            under 2005. Vid sex av tio inspektioner skrivs ett inspektions­meddelande
            där det ställs krav på förbättringar av arbetsmiljön. När det
            finns misstanke om brott hamnar ärendet genom anmälan hos polis
            och åklagare.
          </p>
          <p xml:id="i-B9fbBqvFnVB5oin1vKk71N">
            Till skillnad från regeringen anser vi att Arbetsmiljöverkets
            verksamhet snarare behöver stärkas än att anslaget ska minskas.
            Det har bland annat sin grund i att för få arbetsmiljöbrott leder
            till rimligt straffansvar.
          </p>
          <p xml:id="i-FLqit3YbpzbcWvdH74dctS">
            Ett stöd till det lokala arbetsmiljöarbetet genom företagshälsovård
            eller motsvarande resurser är av stor betydelse. Med hänsyn tagen
            till de stora pensionsavgångarna inom företagshälsovården de närmaste
            åren och det utökade behov av företagshälsovård som kan förutses
            är det viktigt att utbildningen av företagshälsovårdspersonal
            utvecklas både kvalitativt och kvantitativt.
          </p>
          <p xml:id="i-NwmfwKHP1pudVPBaEjAPyx">
            Vi föreslår att 10 miljoner kronor per år anslås för att förstärka
            företagshälsovårds­utbildningen för perioden 20072009 och att
            det finansieras genom att riksdagen inte accepterar regeringens
            förslag till minskade anslag till Arbetsmiljöverket.
          </p>
          <p xml:id="i-7tgj86TxbZWLfYstL1TvFd">
            Miljöpartiet motsätter sig regeringens förslag att minska anslagen
            till Arbetsmiljö­verket och anslår i förhållande till regeringens
            förslag ytterligare 50 miljoner kronor, varav 10 miljoner kronor
            till företagshälsovården, 2007 och på motsvarande sätt 100 miljoner
            kronor, varav 10 miljoner kronor till företagshälsovården, 2008.
          </p>
          <p xml:id="i-VKnJnEcFsQbUkuUHCLF2nW">
            Regeringen föreslår att Arbetslivsinstitutet läggs ner från och
            med 1 juli 2007. Samtidigt förklaras att regeringen avser återkomma
            till riksdagen under 2007 med ytterligare anslagskonsekvenser
            samt i det fall vissa uppgifter på Arbetsmarknads­institutet ska
            föras över till annan myndighet.
          </p>
          <p xml:id="i-Cojh4KS3dYQuUJbJYbJx5a">
            Miljöpartiet anser att Arbetslivsinstitutet bedriver viktig forskning
            på områden inom en allt mer komplex och förändringsbenägen arbetsmarknad.
            Det gäller inte minst inom jämställdhets- och arbetstidsområdet.
            Vi utgår från att regeringen har för avsikt att denna forskning,
            och annan viktig verksamhet inom Arbetslivsinstitutet, i fortsättningen
            ska bedrivas med annan myndighet som huvudman och att anslag för
            detta finns med i regeringens tilläggsbudget i samband med 2007
            års vårproposition.
          </p>
          <head type="h2" xml:id="i-X9GL3EgopFxFXiYHK5rC4p">
            Jämställdhet
          </head>
          <p xml:id="i-KiKXaEC6cR6j659Fudqn2P">
            Regeringen anslår 400 miljoner kronor 2007 för insatser på jämställdhetsområdet.
            Medlen ska bland annat användas till forskning om kvinnors hälsa
            och en handlingsplan för att minska våldet mot kvinnor. I beloppet
            ingår också 10 miljoner kronor som tidigare beräknats för en handlingsplan
            mot prostitution och människohandel för sexuella ändamål.
          </p>
          <p xml:id="i-CgaJBPSc43enNpHVp5YWbb">
            I SOU 2005:66, Makt att forma samhället och sitt eget liv, beskrivs
            bland annat förhållandet mellan kvinnors hälsa och deltidsarbete.
            Där konstateras att den högsta andelen sjukskrivna finns på kvinnodominerade
            arbetsplatser i kommuner och landsting och att deltidsarbetande
            har en sämre arbetsrelaterad hälsa och löper större risk att hamna
            i sjukskrivning i jämförelse med heltidsarbetande. Vidare fastslås
            att sjuk­frånvaron och deltidsarbetet är allvarliga hot mot kvinnors
            möjligheter att uppnå samma ekonomiska självständighet som män.
          </p>
          <p xml:id="i-26gwEJeqw6CwAPSmAWPkiw">
            Mot denna bakgrund föreslås det i utredningen att det tillsätts
            en delegation för hälsa och heltid i välfärdssektorn. Huvudsyftet
            med delegationen ska vara att stödja ett förnyelsearbete i kommuner
            och landsting och därmed stärka kvinnors möjligheter till ekonomisk
            självständighet genom att öka kvinnors arbetsutbud. Ökad hälsa
            och heltidsarbete ska stå i fokus.
          </p>
          <p xml:id="i-2RL7TKbMgrmeyynXEgCdLB">
            Miljöpartiet föreslår att en delegation för hälsa och heltid
            tillsätts och att det finansieras inom ramen för insatser på jämställdhetsområdet.
          </p>
          <p xml:id="i-PjFduorFRktJP2aTGg7aHD">
            Överallt i arbetslivet råder det stor brist på jämställdhet mellan
            könen.
          </p>
          <p xml:id="i-BHvLQTrrw531UGRqg4NmfB">
            Diskrimineringen av kvinnor finns på alla nivåer, vid tillsättande
            av chefstjänster, när det gäller lönens storlek, när det gäller
            anställningsformer och när det gäller hel- och deltider. Denna
            ordning är oacceptabel, särskilt med tanke på att ojämställdheten
            är känd och väl dokumenterad.
          </p>
          <p xml:id="i-Vj1dxgu8S1d7vBxxXdr9iY">
            Lönegapet mellan kvinnor och män är stort, 8 procent, även när
            faktorer som utbildning, arbetstider och befattningsansvar räknas
            bort. Mot den bakgrunden bör den kommande mandatperioden bli den
            fyraårsperiod då den könsrelaterade lönediskrimineringen avskaffas
            på den svenska arbetsmarknaden. Men då håller det inte att arbetsmarknadens
            parter skjuter ifrån sig frågan genom att hävda att de inte kan
            göra något beroende på ett decentraliserat ansvar.
          </p>
          <p xml:id="i-PR2xCKeqQKToERsK6uBfQD">
            Det politiska systemet har ett särskilt arbetsgivaransvar för
            den offentliga sektorn. Således är Miljöpartiet berett att politiskt
            verka för att det skapas en överenskommelse mellan staten och
            arbetsmarknadens parter i offentlig sektor. Vi är också beredda
            att verka för att statskassan ska bidra med sin del för att skapa
            jämställda löner.
          </p>
          <p xml:id="i-7fy3Z2ehW1ng5vezr6Boyh">
            Fast det krävs också att kommuner och landsting tar sitt arbetsgivaransvar.
            Sedan gäller det för facken att stå upp för sina kvinnliga medlemmar:
            Om inte facken orkar prioritera när gubbarna trycker på kommer
            inget att kunna åstadkommas. Det ligger således ett stort ansvar
            även på de fackliga organisationerna.
          </p>
          <p xml:id="i-SwK6BFTd9ryuBg2ypowKvt">
            Historiskt har vi i Sverige löst många problem genom samarbete
            mellan statsmakten, facken och arbetsgivarna. Nu är det dags för
            en ny överenskommelse om det självklara att avskaffa könsrelaterad
            lönediskriminering.
          </p>
          <p xml:id="i-26xNzKLLUFMgDob65sS5qn">
            Miljöpartiet anslår, i en motion på utgiftsområde 2 Samhällsekonomi
            och finans­förvaltning, 170 miljoner kronor 2007, 340 miljoner
            kronor 2008 och 500 miljoner kronor 2009 till en särskild pott
            för jämställda löner i statens verksamheter.
          </p>
          <p xml:id="i-EiNCAh5fn2EE4dyUYkLHwq">
            Det är dags för ett handslag om att åstadkomma jämställda löner.
          </p>
          <head type="h2" xml:id="i-2pUCqaHiDTbxX7h6r4t6po">
            HomO
          </head>
          <p xml:id="i-L2BacJsz8vDNhq7tekQP2i">
            Ombudsmannen mot diskriminering på grund av sexuell läggning
            (HomO) fick år 2006, på förslag från Miljöpartiet, ett ökat anslag
            om 1 miljon kronor. Medlen skulle användas för informationsverksamhet.
            Det är angeläget att denna verksamhet kan utövas, då såväl HomO
            som andra framför att det finns ett stort mörkertal rörande diskriminering
            inom ombudsmannens område. Anslaget föreslås att ökas med 2 miljoner
            kronor. Av budget­propositionen framgår att såväl HomO som Handikappombudsmannen
            (HO) blir utan ökningar. Detta är anmärkningsvärt, trots att mörkertalen
            avseende diskriminering inom de berörda områdena är mycket stora.
            Att dessutom bara ge DO stora ökningar sänder politiska signaler
            om att bara diskriminering på grund av etnicitet och religion
            är viktigt, vilket är fel.
          </p>
          <head type="h2" xml:id="i-CnpBb67JUHayE1jGcTsV7F">
            Arbetsdomstolen
          </head>
          <p xml:id="i-74BnZCQ9GBbvcMhpFSpckU">
            1 miljon kronor flyttas från anslaget 23:3 till utgiftsområde
            4, anslaget 4:5 Sveriges domstolar, i och med att ansvaret för
            att döma i tvister om diskriminering i arbetslivet överflyttas
            till de allmänna domstolarna.
          </p>
        </div>
        <div type="motSignatures">
          <list>
            <item xml:id="i-4DENniptef19nGE67qoiJC" who="i-9x2nw6aosA3pyEJfJTc1eD">
              Ulf Holm (mp)
            </item>
            <item xml:id="i-E4UMQRAcqCwMSzqLtkBssz" who="i-FnYuSnrPcb2UZaoXY7vjXa">
              Mikael Johansson (mp)
            </item>
            <item xml:id="i-8Pmx7mJRshaKZxhGRoD6nd" who="i-SNtv8jZRB19Jr8oegj1mGK">
              Esabelle Reshdouni (mp)
            </item>
            <item xml:id="i-NcV6vwJQymUWFixhugNJCo" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
