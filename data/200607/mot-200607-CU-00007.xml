<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00007">
  <teiHeader>
    <fileDesc>
      <titleStmt>
        <title>med anledning av prop. 2006/07:122 Ett första steg för en enklare plan- och bygglag</title>
        <author corresp="i-VRHymVx7EsX48sg7b5qmpS">av Jan Lindholm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:122 Ett första steg för en enklare plan- och bygglag</title>
          <idno type="rdwebb">GU02C7</idno>
          <rs type="number">C7</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C7/text</ref>
          <ref type="dokument_url_html">http://data.riksdagen.se/dokument/GU02C7</ref>
          <ref type="dokumentstatus_url_xml">http://data.riksdagen.se/dokumentstatus/GU02C7</ref>
          <ref type="doc">http://data.riksdagen.se/fil/AA23226B-524F-4359-BB71-A6697FDC33E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DNmgpEir86HkQaahuxT8Ge" type="basedOn"/>
        <correspContext corresp="i-DNmgpEir86HkQaahuxT8Ge">
          <ref>Proposition 2006/07:122</ref>
        </correspContext>
        <correspAction xml:id="i-NRkHukHLVZyvz6A46wSqeX" type="signed"/>
        <correspContext corresp="i-NRkHukHLVZyvz6A46wSqeX">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-5QNmudGpnjjRJCTYzakn9H"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-WemtnZM8h4SNLa87Rc9xzu" type="referral">
          <date when="2007-06-18"/>
        </correspAction>
        <correspAction xml:id="i-XnmpRmC41UvRChVhfYyVyd" type="dismissal">
          <date when="2007-06-15"/>
        </correspAction>
        <correspAction xml:id="i-4ST84Az5SnaQ1Evyub2h5h" type="dismissal">
          <date when="2007-06-15"/>
        </correspAction>
        <correspAction xml:id="i-RJVGoyUgrUQFoBWJdRPwJi" type="transfer">
          <date when="2007-06-14"/>
        </correspAction>
        <correspAction xml:id="i-9URiXkdpp6xQGAYBiSmtYu" type="submission">
          <date when="2007-06-14"/>
        </correspAction>
        <correspAction xml:id="i-61FwbifEj1Uon5N1B4dM2K" type="assigned"/>
        <correspContext corresp="i-61FwbifEj1Uon5N1B4dM2K">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VupViCYyWusmX6Y2XvfvZQ">
            Förslag till riksdagsbeslut
          </head>
          <list style="ol">
            <item xml:id="i-7y2TuuaFSt2arjifm4xZMq">
              Riksdagen avslår regeringens förslag till ändring i 2 kap. 2
              § första stycket plan- och bygglagen.
            </item>
            <item xml:id="i-MXG7hmsoAthByPHzLPM1KE">
              Riksdagen avslår regeringens förslag att ta bort miljö- och riskfaktorer
              som aspekter som ska redovisas i översiktsplanen och tillhandahållas
              i länsstyrelsens underlag och råd till kommunerna enligt 4 kap.
              1 § första stycket samt 4 kap. 5 § 1 plan- och bygglagen.
            </item>
            <item xml:id="i-YNvsyj4VUF7KbaoDUDWvxg">
              Riksdagen begär att regeringen lägger fram förslag till ändring
              av plan- och bygglagen för att göra det möjligt för kommunen att
              ange lågstrålande zoner i översikts- och detaljplan.
            </item>
            <item xml:id="i-R7GJVXL7186DFKNrtFpExj">
              Riksdagen tillkännager för regeringen som sin mening vad i motionen
              anförs om byggplikt för basstationer för antenner för mobiltelefoni.
            </item>
            <item xml:id="i-NaVawDpDUr5Mu49mVd3JM4">
              Riksdagen begär att regeringen lägger fram förslag till sådan
              ändring av plan- och bygglagen att kopplingen till miljömålen
              stärks.
            </item>
            <item xml:id="i-BPfcLPwTsRhnZkRaJnihyz">
              Riksdagen tillkännager för regeringen som sin mening vad i motionen
              anförs om att förtydligandet av att en minskning av utsläpp av
              växthusgaser är en sådan miljöfaktor som avses i 4 kap. 1 § första
              stycket och i 4 kap. 5 § 1 plan- och bygglagen.
            </item>
            <item xml:id="i-QALk3zoGCjfiRdpygTENg5">
              Riksdagen beslutar att 4 kap. 9 § andra stycket plan- och bygglagen
              (1987:10) tillförs en ny punkt 5 som ges följande lydelse: förslaget
              inte tillgodoser behovet av att bidra till en minskning av utsläpp
              av växthusgaser. som framgår av bilaga 1.
            </item>
            <item xml:id="i-YRrNNSLL364V4RQbhZQ5Aq">
              Riksdagen beslutar att 12 kap. 1 § plan- och bygglagen (1987:10)
              tillförs en ny punkt 5 som ges följande lydelse: behovet av att
              minska utsläpp av växthusgaser inte tillgodoses: som framgår av
              bilaga 1.
            </item>
            <item xml:id="i-BfGzzxzaE17NALLLDNRuVS">
              Riksdagen tillkännager för regeringen som sin mening vad i motionen
              anförs om behovet av ett moratorium mot externa köpcentrum och
              en utredning om mer balanserad utveckling av handel.
            </item>
            <item xml:id="i-4q6psFLnXnKVHKKY92rRaL">
              Riksdagen tillkännager för regeringen som sin mening vad i motionen
              anförs om en komplettering av 5 kap. 7 § med krav på transportplaner
              i detaljplaner för transport­genererande verksamheter.
            </item>
            <item xml:id="i-9DeyHpse3a6cRY2j3kjs24">
              Riksdagen tillkännager för regeringen som sin mening vad i motionen
              anförs om prioritering av vindkraft samt järnväg och annan kollektivtrafik.
            </item>
            <item xml:id="i-2HKihhqeXExBSbC1UA2r9h">
              Riksdagen avslår regeringens förslag att i 4 kap. 7 § första
              stycket plan- och bygglagen slopa kravet att kungörelse om utställningen
              av planförslaget ska anslås och införas i ortstidning minst en
              vecka före utställningstidens början.
            </item>
            <item xml:id="i-NwAtCwqtew7MH6UWaZsGj8">
              Riksdagen beslutar att 13 kap. 6 § plan- och bygglagen (1987:10)
              ska ges följande lydelse: Ett beslut att anta, ändra eller upphäva
              en detaljplan som kan antas medföra betydande miljöpåverkan får
              överklagas av en sådan ideell förening som avses i 16 kap. 13
              § miljöbalken. som framgår av bilaga 1.
            </item>
          </list>
        </div>
        <div type="motContent">
          <head xml:id="i-21WWKibPWSAL8EKMobdwcS" type="h1">
            med anledning av prop. 2006/07:122 Ett första steg för en enklare
            plan- och bygglag
          </head>
          <head xml:id="i-QJioRBmd9cbgU1sBeqGSNU" type="h1">
            Hållbar utveckling i PBL
          </head>
          <p xml:id="i-9rjYcmesD48coofyTdeTgr">
            Miljöpartiet avstyrker regeringens förslag till ändring av 2
            kap. 2 § första stycket. Regeringens förslag synes bygga på ett
            missförstånd. Regeringen tycks utgå ifrån att det råder en obalans
            mellan å ena sidan de ekologiska och sociala dimensionerna och
            å andra sidan den ekonomiska dimensionen av hållbar utveckling
            i styckets nuvarande utformning. Regeringen tycks då ha missat
            att den ekonomiska dimensionen redan täcks av paragrafens formulering
            att Planläggning skall främja en ändamålsenlig struktur av bebyggelse,
            grönområden, kommunikationsleder och andra anläggningar.
          </p>
          <p xml:id="i-A9q1gs5A4qLmm6KbUPznLV">
            Kommunernas praxis visar också att den ekonomiska dimensionen
            av hållbar utveckling redan tillgodoses mer än väl. Naturskyddsföreningen
            påpekar att Boverket i sin utvärdering Fysisk planering och hushållning
            med mark och vatten samt byggnader Fördjupad utvärdering av miljömålsarbetet
            (Boverket, oktober 2003) har konstaterat att Vid exploatering
            och möjligheter till ökad sysselsättning väger miljöaspekterna
            ofta lätt i den kommunala planeringen. Även i kommuner med ett
            starkt miljöengagemang kommer ekonomisk tillväxt i första hand.
            SNF konstaterar att erfarenheter från dess kretsars och länsförbunds
            omfattande arbete i lokala och regionala frågor bekräftar den
            bilden.
          </p>
          <p xml:id="i-WcxCPUJemKwsc1zqvfAyYN">
            Tillägget om en god ekonomisk tillväxt och effektiv konkurrens
            blir mot den bakgrunden en onödig förstärkning som riskerar att
            skapa en obalans eller otydlighet vid tillämpningen.
          </p>
          <p xml:id="i-Cu8u9PHzSbfuaYaegzdWm">
            Vidare är ekonomisk tillväxt en dålig indikator på en ekonomiskt
            hållbar utveckling. Tvärtom kan ekonomisk tillväxt i stället ofta
            medföra ökad förbrukning av naturresurser och utsläpp, utan motsvarande
            förbättring av medborgarnas välfärd eller livskvalitet. Däremot
            är en ekonomisk hushållning med resurser en viktig ingrediens
            i ett hållbart samhälle. Väl så viktigt är även den ekonomiska
            aktivitetens innehåll.
          </p>
          <head xml:id="i-SKToYQUR4VY6VjsarugW8r" type="h1">
            Hänsyn till miljö- och riskfaktorer bör ej försvagas
          </head>
          <p xml:id="i-7XwBvEqoCq6HhsiMvv6YQX">
            Regeringen argumenterar i sitt förslag för att skyldigheten att
            beakta miljö- och riskfaktorer bör förtydligas.
          </p>
          <p xml:id="i-G2DVtSfde8F7KRfPyyfxzq">
            Miljöpartiet instämmer i att denna skyldighet bör förtydligas,
            om än inte fullt ut på det sätt som regeringen föreslår. I stället
            för att försvaga skyldigheten vill vi förstärka den. Längre ned
            tar vi särskilt upp elöverkänslighet, miljömålen och klimatfrågan.
          </p>
          <p xml:id="i-XRTkDeTJTSRENVyDwBK4iy">
            Regeringen föreslår att 4 kap. 1 § första stycket samt 4 kap.
            5 § 1 ändras på så sätt att uttrycken och de miljö- och riskfaktorer
            respektive sådana miljö- och riskfaktorer stryks. Miljöpartiet
            avstyrker de ändringarna.
          </p>
          <p xml:id="i-EsqQE6rTaDzBNtbkTSpH4H">
            4 kap. 1 § första stycket handlar om vad översiktsplaner ska
            redovisa. Enligt lagens nuvarande utformning ska alltså de miljö-
            och riskfaktorer som bör beaktas vid beslut om användningen av
            mark- och vattenområden redovisas. Detta är en viktig information
            till allmänheten och myndigheter som torde vara en självklarhet
            och bör stå kvar i lagen.
          </p>
          <p xml:id="i-MZfTqESBVB2gR8E2Xe1qqA">
            4 kap. 5 § 1 i nuvarande lag (4 kap. 5 § 2 i regeringens förslag)
            handlar om vad länsstyrelsen särskilt ska göra under samrådet.
            Nuvarande utformning av punkten innebär således att länsstyrelsen
            ska tillhandahålla underlag för kommunens bedömningar och ge råd
            i fråga om sådana miljö- och riskfaktorer som bör beaktas vid
            beslut om användningen av mark- och vattenområden. Detta tycker
            alltså regeringen inte att länsstyrelsen ska göra längre. Det
            är dock ett viktigt stöd till kommunens arbete med t.ex. genomförandet
            av miljömålen och bör stå kvar som en uppgift för länsstyrelsen.
          </p>
          <head xml:id="i-3uyd4SAzMfvE5ofWGHuRok" type="h1">
            Elöverkänslighet, lågstrålande zoner och bygglovsplikt för basstationer
            för mobiltelefoni
          </head>
          <p xml:id="i-V8KzaRuZKqx5qEQ9w9MAiZ">
            En av de miljö- och riskfaktorer som bör beaktas enligt 4 kap.
            1 och 5 §§ är den risk som elöverkänsliga utsätts för av stark
            elektromagnetisk strålning.
          </p>
          <p xml:id="i-79UuurmAzxs3koRDJfcAnd">
            Det finns i vårt land en växande personkrets som upplever obehag
            av stark elektro­magnetisk strålning, och det bör därför finnas
            juridiska möjligheter för de kommuner som så önskar att införa
            begränsningsregler för högsta nivån av den elektromagnetiska strålningen.
            Detta har även PBL-kommittén föreslagit. Av samma anledning är
            det även skäligt att införa en byggnadstillståndsplikt för basstationer
            för mobiltelefoni.
          </p>
          <p xml:id="i-d2ZwTQjKmydTi7orHgEXA">
            Elöverkänslighet är ett funktionshinder som drabbar alltfler
            människor. Forsknings­läget är än så länge osäkert. Men antalet
            elöverkänsliga ökar hela tiden, och många människor upplever att
            dessa samband mellan obehag och elektromagnetisk strålning medför
            att samhället måste ta problemen på allvar. Många gånger är även
            elöver­känsliga känsliga för kemikalier, ljud och ljus. De statliga
            reglerna för bostads­anpassningsbidraget undantar i dag elöverkänsliga
            från rätten till bidrag för att elsanera sina bostäder.
          </p>
          <p xml:id="i-UsdtVP8vYQeTbeSnWEWhjK">
            Oavsett orsakerna till elöverkänslighet måste de människor som
            drabbas få adekvat hjälp för att klara sitt boende, t.ex. ekonomiskt
            bistånd till elsanering av boendet.
          </p>
          <p xml:id="i-3okXFaA2dapJw9qxGAg5um">
            När krav om att eldrabbade måste få frizoner att vistas i reses
            i debatter med ansvarig minister hävdar ministern, oavsett regering,
            att kommunerna har möjlighet att skapa sådana frizoner.
          </p>
          <p xml:id="i-YVVbt6hTPCXoTETyW9nW2g">
            Alltfler kommuner har också fattat beslut om s.k. lågstrålande
            zoner i sin översiktsplan. Detta innebär att man skiljer ut ett
            specifikt område med i dag lägre elektromagnetisk strålning än
            omgivningen. I dag finns emellertid inget lagrum som tydligt ger
            kommunerna mandat att peka ut lågstrålande zoner.
          </p>
          <p xml:id="i-Xeye6cDv4BR4BF4662xJn3">
            Många kommuner försöker på olika sätt freda områden, men de förlorar
            alltid.
          </p>
          <p xml:id="i-FvpAi2KPG1knsBASQKfJ5x">
            I kommunerna har således rått en stor oklarhet beträffande kommunens
            möjlighet att dels införa bestämmelser om maximala övre gränser
            för elektromagnetisk strålning i vissa begränsade områden, s.k.
            lågstrålande zoner. I ett prejudicerande utslag sent i höstas
            har dock miljööverdomstolen avvisat ett sådant beslut från Södertälje
            kommun. Miljööverdomstolen förklarade att det inte är förenligt
            med plan- och bygglagen att kommuner inför sådana begränsningar.
          </p>
          <p xml:id="i-SGjmvAn4DD1uosQAG36imd">
            När nu miljööverdomstolen spikat igen det sista hoppet måste
            rätten till hälsa (att inte ofrivilligt utsättas för elrelaterad
            skada) stärkas i PBL. I det fortsatta översynsarbetet är det därför
            av största vikt att kommunerna ges rätten att införa bestämmelser
            om högsta tillåtna strålningsnivåer i utpekade områden. Lagstiftningen
            måste ändras så att kommuner kan reservera områden som är lågstrålande
            i översikts- och detaljplaner. Riksdagen begär att regeringen
            återkommer med förslag till ändringar i lagstiftningen som gör
            detta möjligt.
          </p>
          <p xml:id="i-S3tdCEoywon24SaZJbT7Nq">
            Också den påverkan och den oro som många upplever i samband med
            basstationer för mobiltelefoni måste tas på allvar. Därför har
            Post- och telestyrelsen på sin hemsida ett nationellt register
            för mobilsändare. Registret är än så länge ofullständigt och måste
            kompletteras. För att kommuninvånare och politiker ska kunna styra
            utvecklingen på detta område måste en bygglovsplikt införas för
            basstationer för antenner för mobiltelefoni. Detta bör riksdagen
            ge regeringen till känna som sin mening.
          </p>
          <head xml:id="i-KNtWy85Y5do99jQ9D6kuK1" type="h1">
            Kopplingen till miljömålen
          </head>
          <p xml:id="i-E3QDkUrzmHYJWKa3QhVMQh">
            Möjligheten att uppfylla de av riksdagen beslutade miljökvalitetsmålen
            påverkas i många fall på ett avgörande sätt av den fysiska planeringen.
            Kopplingen mellan miljömålen och PBL är alltför svag. Miljömålen
            har inte tillräckligt stöd i nuvarande bestämmelser.
          </p>
          <p xml:id="i-2wXkVPfME73k4AJZ3njtsr">
            Naturvårdsveket lyfter i sitt remissyttrande på PBL-kommitténs
            slutbetänkande fram några frågor som får ökad betydelse i och
            med den pågående klimatförändringen. Verket föreslår således att
            övergripande vattenfrågor får en mer framträdande roll i översiktsplaneringen
            samt att potentiellt förorenade områden ska redovisas i översikts­planerna.
          </p>
          <p xml:id="i-MYbbrhLarkqXXKuBDfWni1">
            Miljöpartiet instämmer i detta men anser att skyldigheten bör
            breddas till miljömålen mer generellt. Det är flera miljömål som
            påverkas av beslut som fattas enligt plan- och bygglagen. Användningen
            av mark och vatten får konsekvenser för mål som Frisk luft, Ingen
            övergödning, Levande sjöar och vattendrag, Grundvatten av god
            kvalitet, Hav i balans samt levande kust och skärgård, Ett rikt
            växt- och djurliv, m.fl. Åtgärder för att uppfylla olika miljömål
            kan också ha en positiv effekt på utsläpp av växthusgaser. Åtgärderna
            kan också vara nödvändiga för anpassningen till ändrade klimat­förhållanden.
          </p>
          <p xml:id="i-FrzXHgHyMkvoQz2WAphNWR">
            Naturskyddsföreningen framför i sitt remissyttrande att det bör
            bli bindande för kommunerna att planera för att bidra till de
            nationella miljökvalitetsmålen och för att aktivt uppnå de av
            länsstyrelsen regionaliserade miljömålen. Föreningen påpekar att
            en kommun upprepade gånger kan fatta beslut som uppenbarligen
            strider mot ett upp­fyllande av miljömålen och hänvisa till kommunens
            rätt att väga allmänna och enskilda intressen, respektive olika
            allmänintressen, mot varandra.
          </p>
          <p xml:id="i-2Q5GWxx319Be23iJP2VfBy">
            Den av regeringen föreslagna ökade möjligheten för ideella miljöorganisationer
            att överklaga beslut är ett steg i rätt riktning för att avhjälpa
            detta problem, men den är ingalunda tillräcklig.
          </p>
          <p xml:id="i-EzwWF1Lz7VCjH8b8m9Du5w">
            Miljömålen både de nationella och de regionala bör göras bindande.
            Det kan ske genom att riksdagen ställer krav på att de planer
            vars genomförande innebär att möjligheten att uppfylla miljömålen
            motverkas måste innehålla en handlingsplan med kompensatoriska
            åtgärder. Som en följd av en sådan lagändring bör länsstyrelsen
            i så fall få ett särskilt uppföljningsansvar att se till att åtgärdsplaner
            tas fram. Genomförandet bör också följas.
          </p>
          <p xml:id="i-PHt8KgfPZsnwkQy9QHFW1T">
            Vidare bör kommunen redovisa konsekvenserna för miljömålsuppfyllelsen
            i översiktsplanen (enligt 4 kap. 1 §). Länsstyrelsen bör tillhandahålla
            underlag för detta (enligt 4 kap. 5 §) och länsstyrelsen bör kommentera
            konsekvenserna för miljömåls­uppfyllelsen i sitt granskningsyttrande
            (enligt 4 kap. 9 §).
          </p>
          <p xml:id="i-MS4unSMyS4upM4HRkiAXuf">
            Riksdagen bör begära att regeringen lägger fram förslag till
            ändring av PBL i dessa delar.
          </p>
          <p xml:id="i-PN6vL1yT7M55awo7jdPnL2">
            Miljömålet Begränsad klimatpåverkan förtjänar en mer detaljerad
            behandling, vilket utvecklas nedan.
          </p>
          <head xml:id="i-5xXXzaHqRUVYzUy8Aq7NJT" type="h1">
            Klimatanpassning
          </head>
          <p xml:id="i-YHpmAQWuzHecQrcQHzn7Yn">
            Regeringen föreslår ändringar av PBL för att ta ökad hänsyn till
            vissa faktorer som blir viktigare i och med klimatförändringar.
            Regeringen föreslår således att 4 kap. 9 § andra stycket 4 kompletteras
            så att länsstyrelsen, i det granskningsyttrande den ska avge över
            förslag till översiktsplan under utställningstiden, ska ange om
            bebyggelsen blir olämplig med hänsyn till risken för översvämning
            och erosion. Regeringen föreslår också att 12 kap. 1 § 4 kompletteras
            så att länsstyrelsen ska pröva kommunens beslut att anta, ändra
            eller upphäva en detaljplan eller områdesbestämmelser om det kan
            befaras att beslutet innebär att en bebyggelse annars blir olämplig
            med hänsyn till risken för översvämning och erosion.
          </p>
          <p xml:id="i-CNcN944V9puTEsDcbB5WXB">
            Detta är rätt och riktigt, och Miljöpartiet tillstyrker dessa
            förslag.
          </p>
          <p xml:id="i-TjbQC8UtHacx3WeaC14Bku">
            Den ökade risken för översvämning och erosion, som motiverar
            denna ändring av PBL, beror som bekant på utsläpp av koldioxid
            och andra växthusgaser. Det är viktigt att hantera den klimatrubbning
            som redan har påbörjats. Det är också viktigt att kraftigt minska
            de utsläpp som orsakar klimatstörningar. Detta är ett prioriterat
            samhälls­intresse, kanske vår tids största utmaning.
          </p>
          <p xml:id="i-Tmv1yNtgqcXoPbMU2VkFga">
            Sedan PBL-kommittén avlämnat sitt slutbetänkande i september
            2005 har kunskapen om klimatförändringens orsaker och effekter
            samt medvetenheten om klimat­problematiken ökat påtagligt i samhället.
            Insikten att det är angeläget och bråttom att minska utsläppen
            av koldioxid har vuxit. Allmänhetens acceptans av, till och med
            krav på, åtgärder för att minska utsläppen har ökat. Det finns
            nu en bred politisk enighet om att hotet om klimatstörningar;
            är på allvar och fordrar handling. Detta bör komma till starkare
            uttryck redan vid denna revidering av plan- och bygglagen.
          </p>
          <p xml:id="i-7pWZzPXzE3DLyFCLkbHcoT">
            Det räcker alltså inte att som regeringen föreslår ta ökad hänsyn
            till risker som förvärras av klimatförändringen, det gäller att
            minska utsläppen också. Den fysiska planeringen kan få konsekvenser
            för utsläpp av växthusgaser genom bl.a. lokalisering av bebyggelse
            för olika ändamål, transportinfrastruktur eller energiinfrastruktur.
            Bebyggelsens lokalisering kan påverka förutsättningarna för både
            transportsystemet och energisystemet (t.ex. fjärrvärme). I Vägverkets
            Klimatstrategi för vägtransportsektor utpekas samhällsplanering
            för att skapa förutsättningar för minskat transportbehov som en
            av de långsiktigt viktigaste insatserna för att minska miljöpåverkan
            från vägtrafiken. Detta instrument måste användas betydligt mer
            systematiskt och målinriktat än vad som hittills gjorts. Miljöpartiet
            föreslår därför som ett nästa steg i anpassningen av PBL att översiktsplaner
            bör redovisa effekten på utsläpp av växthusgaser samt att länsstyrelsen
            särskilt ska uppmärksamma klimatpåverkande effekter av översikts-
            och detaljplaner.
          </p>
          <p xml:id="i-Mpw4nCj2z9EkrQQ91acnpP">
            Riksdagen bör således förtydliga att behovet av en kraftig minskning
            av utsläpp av växthusgaser är en sådan miljöfaktor som ska redovisas
            i översiktsplanen enligt 4 kap. 1 § första stycket Riksdagen bör
            också förtydliga att behovet av en kraftig minskning av utsläpp
            av växthusgaser är en sådan miljöfaktor där länsstyrelsen särskilt
            skall tillhandahålla underlag för kommunens bedömningar och ge
            råd enligt 4 kap. 5 § 1 (nuvarande utformning, eller 4 kap. 5
            § 2 i regeringens förslag).
          </p>
          <p xml:id="i-QDBW1ik8nRUFkWMPzh421G">
            Riksdagen bör lägga till en ny punkt 5 i 4 kap. 9 § med innebörden
            att av länsstyrelsens granskningsyttrande över planförslaget ska
            framgå om förslaget inte tillgodoser behovet av att bidra till
            en minskning av utsläpp av växthusgaser.
          </p>
          <p xml:id="i-3QDmzPKcGWtgVB2mZ8gDJU">
            Slutligen bör riksdagen lägga till en ny punkt 5 i 12 kap. 1
            § så att länsstyrelsen ska pröva kommunens beslut rörande detaljplan
            eller områdesbestämmelse om det kan befaras att beslutet innebär
            att behovet av att minska utsläpp av växthusgaser inte tillgodoses.
          </p>
          <p xml:id="i-H5qDxN9UNRQ9XY325KsRVf">
            Nedan utvecklas några specifika klimatrelaterade punkter ytterligare:
            handel, transportplaner och vissa transport- och energianläggningar
            och infrastruktur.
          </p>
          <head xml:id="i-C8pSGqwcJ1imeMKStPP2oq" type="h1">
            Handel
          </head>
          <p xml:id="i-7gybrhQDu799ST9gAgjfQX">
            Formuleringen av regeringens förslag till ändring av 2 kap. 2
            § första stycket tyder på att ett viktigt syfte är att underlätta
            för externa etableringar. Motiveringen till ändringen förstärker
            det intrycket, då man hänvisar till konsumenternas berättigade
            intresse av handel som ger låga priser. Medborgares övriga intressen
            beträffande handeln, t.ex. bidraget till levande stadskärnor eller
            tillgänglighet för äldre eller icke-bilburna, nämns inte.
          </p>
          <p xml:id="i-HpR3oRn1YuHtc9b4qeJY4o">
            Vägverket har, som nämnts, betonat betydelsen av samhällsplaneringen
            för att klara den nödvändiga minskningen av koldioxidutsläppen
            från transportsektorn. Samhällsplaneringen måste dels bidra till
            minskat behov av transportarbete, dels underlätta kollektivtrafik.
            Externa etableringar som inrättas med uttalad avsikt att ge bättre
            konkurrens och lägre priser för konsumenter kan motverka båda
            dessa mål. PBL-kommittén konstaterar att bilberoendet har ökat
            i takt med t.ex. externhandels­etableringar. De kan medföra ökat
            bilberoende med ökad miljöpåverkan genom buller, utsläpp av koldioxid
            och andra hälso- eller miljöskadliga ämnen samt asfaltering av
            värdefull natur- och jordbruksmark. Vi har utvecklat vår syn på
            externa köpcentrum i andra sammanhang, t.ex. i motion 2006/07:C360.
          </p>
          <p xml:id="i-5Fz92hFq4kqwBP6jW33tqJ">
            Det befintliga plansystemet har inte räckt till för att stävja
            expansionen av externa köpcentrum. Naturskyddsföreningen påpekar
            att externhandeln har ökat från 8 % av omsättningen i detaljhandeln
            1993 till över 30 % i dag. Utbyggnaden visar inga tecken på att
            avta, tvärtom fortsätter den i mycket hög takt.
          </p>
          <p xml:id="i-8U7n5CF98RrS7APUqpdBXz">
            Handelsetableringar berörs i stor omfattning av PBL-kommitténs
            betänkande, men förslag att begränsa dessa lyser helt med sin
            frånvaro trots att de många negativa effekter som dessa etableringar
            fört med sig väl belyses. Miljöpartiet föreslår därför att man
            inför ett moratorium mot externa köpcentrum som man gjort i t.ex.
            Danmark.
          </p>
          <p xml:id="i-DRYixjzhNbbVEJciAdMSY">
            Samtidigt bör en särskild utredning belysa förslag till en reglering
            av planeringen som kan få en mer balanserad utveckling inom handelsområdet.
            Utredningen bör även ta fram ett förslag till tillståndsplikt
            enligt miljöbalken. Syftet med utredningen ska vara att behålla
            och utveckla statskärnorna, minimera transportbehovet för handelsändamål
            och öka jämställdheten.
          </p>
          <head xml:id="i-Mcfyzg7C4H8CYjJoXHUf5z" type="h1">
            Transportplaner behövs
          </head>
          <p xml:id="i-6vAVCT5nncgYPQRRNeYGjh">
            Ett sätt att motverka ett ökande bilberoende som lyfts fram av
            Vägverket (Klimatstrategi för vägtransportsektorn) är att ge kommunerna
            stöd för transportsnål planering genom krav på transportplaner.
            Regelverket bör ändras för att underlätta för kommunerna att ställa
            krav på transportplaner vid nyetablering. 5 kap. 7 § PBL bör alltså
            kompletteras med en ny punkt som ger möjlighet för kommunen att
            skriva in krav på transportplaner i detaljplaner för transportgenererande
            verksamheter. Detta bör ges regeringen till känna.
          </p>
          <head xml:id="i-Ckw7taSWvitRdU1thG9ewi" type="h1">
            Prioritering för vindkraft samt järnväg och annan kollektivtrafik
          </head>
          <p xml:id="i-CyPV1sZ47bKNXFdGcbaVPn">
            En viktig del av omställningen av energisystemet är utbyggnaden
            av vindkraft. En viktig del av klimatanpassningen av transportsystemet
            är utbyggnaden av järnvägen och annan kollektivtrafik. Järnvägsutbyggnaden
            är särskilt viktig för att minska den snabbt ökande lastbilstrafiken.
            Kommunen bör därför särskilt lyfta fram möjligheten att bygga
            ut vindkraft samt möjligheter att bygga ut infrastruktur för järnväg
            och annan kollektivtrafik i sin planering. Det är också viktigt
            att beakta möjligheten att utöka fjärrvärmeanvändningen. Länsstyrelsen
            bör bistå med underlag för denna planering samt uppmärksamma dessa
            frågor i sitt granskningsyttrande. Detta bör ges regeringen till
            känna.
          </p>
          <head xml:id="i-XDjooQXYzHTJ5Y8Sqv5D52" type="h1">
            Kungörelse om utställningen av planförslaget
          </head>
          <p xml:id="i-CRvppVhqqsgzUSkFyampZW">
            Regeringen föreslår att 4 kap. 7 § första stycket PBL ändras.
            Kravet på att kungörelse om utställning av planförslaget ska anslås
            på kommunens anslagstavla och införas i ortens tidning minst en
            vecka före utställningstidens början slopas. Miljöpartiet avstyrker
            förslaget.
          </p>
          <p xml:id="i-FBfebHSZesPpFzXWe77Gkq">
            Ett viktigt syfte med plan- och bygglagen är att öka allmänhetens
            möjligheter att delta i planprocessen. Allmänheten är redan i
            underläge i planprocessen. Kravet på information en vecka innan
            utställningen börjar är inte betungande för kommunen. Resultatet
            av regeringens förslag är i praktiken att utställningstiden förkortas.
            Allmänhetens underläge bör inte förstärkas, tvärtom är det medborgarinflytandet
            som bör stärkas.
          </p>
          <head xml:id="i-6Q5XgP9kRdDSqo5s4cVfxc" type="h1">
            Talerätt
          </head>
          <p xml:id="i-RL8QvW2LKWsa9VLYA5EeWx">
            Regeringen föreslår att talerätten utökas genom att rätt att
            överklaga beslut om detalj­planer införs för ideella föreningar
            genom det nya 13 kap. 6 §. Förslaget är bra, men otillräckligt.
          </p>
          <p xml:id="i-XpptMZHdgzgF6Ty9i5LKPC">
            Av proposition 2005/06:56 En moderniserad rättsprövning, m.m.
            framgår att vid införlivandet av Århuskonventionen i svensk lagstiftning
            bör miljöorganisationer ges rätt att överklaga beslut där nationell
            lagstiftning kräver miljökonsekvensbeskrivningar. Som framhålls
            i ett yttrande som inskickats av Uppsala universitet begränsas
            talerätten i kommitténs (och regeringens) förslag till vissa detaljplaner
            och inte ens alla som kräver en MKB (miljökonsekvensbeskrivning).
          </p>
          <p xml:id="i-YQxafyNqkEm5rMMLcvRqCr">
            Begränsningen till verksamheter eller åtgärder som anges i 5
            kap. 18 § tredje stycket är olycklig. Som Naturskyddsföreningen
            påpekar rimmar kommitténs (och regeringens) tolkning av Århuskonventionen
            och EG-rätten illa med konventionens intentioner och regeringens
            uttalanden i den ovannämnda lagstiftningsfrågan.
          </p>
          <p xml:id="i-A6zxH7uZn9dQCfq5r3aHde">
            Rätten att överklaga bör gälla alla detaljplaner som kan antas
            ha en betydande miljöpåverkan. 13 kap. 6 § bör således ha följande
            utformning:
          </p>
          <p xml:id="i-DnduBHRoLs1iGYvmJVtVXT">
            Ett beslut att anta, ändra eller upphäva en detaljplan som kan
            antas medföra betydande miljöpåverkan får överklagas av en sådan
            ideell förening som avses i 16 kap. 13 § miljöbalken.
          </p>
          <head xml:id="i-DV53jwQbQ1Qs8aYnaABdLU" type="h1">
            Bilaga 1
          </head>
          <head xml:id="i-76hoUzrfR9B3MhEbMqfMgL" type="h2">
            4 kap.
          </head>
          <p xml:id="i-B3oVbt3VSa5N5ZJaPrmp7X">
            9 §
          </p>
          <p xml:id="i-GBGZnCWFPTEessPsSPQAA7">
            Länsstyrelsen skall under utställningstiden avge ett granskningsyttrande
            över plan­förslaget.
          </p>
          <p xml:id="i-YG5BggsEvPAr5oa9QBrrJb">
            Av yttrandet skall framgå om
          </p>
          <list style="ol">
            <item xml:id="i-2sHtKnYzX7bM9McBNLn2jJ">
              förslaget inte tillgodoser ett riksintresse enligt 3 eller 4
              kap. miljöbalken,
            </item>
            <item xml:id="i-NUvc5sR3sSh9hkLRFzGsHH">
              förslaget kan medverka till att en miljökvalitetsnorm enligt
              5 kap. miljöbalken inte följs,
            </item>
            <item xml:id="i-5SVyH3YdhzXmQc5QYXhXLy">
              Sådana frågor rörande användningen av mark- och vattenområden
              som angår två eller flera kommuner inte samordnas på ett lämpligt
              sätt,
            </item>
            <item xml:id="i-4Af4bWZTgchQkkYZJM3GdZ">
              bebyggelsen blir olämplig med hänsyn till de boendes och övrigas
              hälsa eller säkerhet eller till risken för olyckor, översvämning
              eller erosion, och
            </item>
            <item xml:id="i-3GXcSrMP2ffQztqvvz42oR">
              förslaget inte tillgodoser behovet av att bidra till en minskning
              av utsläpp av växthusgaser.
            </item>
          </list>
          <head xml:id="i-WLHuhAPz8CQUfwrZPY146b" type="h2">
            12 kap.
          </head>
          <p xml:id="i-KLntyHTW9mH9gGmkBwGrpo">
            1 §
          </p>
          <p xml:id="i-TtbPrj7E6S2sP1vxKQNowE">
            Länsstyrelsen skall pröva kommunens beslut att anta, ändra eller
            upphäva en detaljplan eller områdesbestämmelser, om det kan befaras
            att beslutet innebär att
          </p>
          <list style="ol">
            <item xml:id="i-Giz6vaRWvXJMYn34c3soLK">
              ett riksintresse enligt 3 eller 4 kap. miljöbalken inte tillgodoses,
            </item>
            <item xml:id="i-FWq4tVEN8gcQPmibYLc9JG">
              regleringen av sådana frågor om användningen av mark- och vattenområden
              som angår flera kommuner inte har samordnats på ett lämpligt sätt,
            </item>
            <item xml:id="i-QtyzM31cxW4hZ67oazJWXN">
              en miljökvalitetsnorm enligt 5 kap. miljöbalken inte följs ,
            </item>
            <item xml:id="i-DE33SZAL8n1mWpj2Vs4Lqc">
              en bebyggelse annars blir olämplig med hänsyn till de boendes
              och övrigas hälsa eller säkerhet eller till risken för olyckor,
              översvämning eller erosion, eller
            </item>
            <item xml:id="i-M1M7fpYtH9tKkZuFEtwm5Z">
              behovet av att minska utsläpp av växthusgaser inte tillgodoses.
            </item>
          </list>
          <head xml:id="i-Goiqy42Xc6nx4fGmd6c3PY" type="h2">
            13 kap.
          </head>
          <p xml:id="i-MS5Qtu5zsgtLKRwDgwE1Eg">
            6 §
          </p>
          <p xml:id="i-Ez6PakHdEfcvefstPLV6h6">
            Ett beslut att anta, ändra eller upphäva en detaljplan som kan
            antas medföra betydande miljöpåverkan får överklagas av en sådan
            ideell förening som avses i 16 kap. 13 § miljöbalken.
          </p>
        </div>
        <div type="motSignatures">
          <list>
            <item xml:id="i-2U1p1Uo2BEFtF4cCr8AgZi" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-NaWzH2BoVVkVm6gmMpop2V" who="i-34FRvyXQKUigF3Qr9AwKJe">
              Bodil Ceballos (mp)
            </item>
            <item xml:id="i-UeZQcBdu33vn3iKnYVUytH" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-8wsSxXgfrSsCTXkktP3tCs" who="i-5QNmudGpnjjRJCTYzakn9H">
              Karin Svensson Smith (mp)
            </item>
            <item xml:id="i-TukrxX3jy2351YcT9oC45Q" who="i-2GE534P2Foy3WpqKPVNeW8">
              Mats Pertoft (mp)
            </item>
            <item xml:id="i-5zJpyv1bk6D6TY8rXAggf7" who="i-7YbH6oTUwG4Qn94QEVE6as">
              Gunvor G Ericson (mp)
            </item>
          </list>
        </div>
      </div>
    </body>
  </text>
</TEI>
