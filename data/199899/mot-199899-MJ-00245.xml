<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0245/mot_199899_MJ_0245-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ245 MJ245
          </p>
          <p>
            Motion till riksdagen
          </p>
          <p>
            1998/99:MJ245
          </p>
          <p>
            av Mikael Oscarsson (kd) Ekologiskt jordbruk
          </p>
          <p>
            Situationen med de ökande växthusgaserna i atmosfären medför
            att alla sätt för att minska dessa måste tas till vara. Ett sätt
            förutom att minska utsläppen till atmosfären av bland annat koldioxid
            från förbränningen av fossila bränslen är att hitta och utnyttja
            så kallade kolfällor. Hittills har man i detta sammanhang pekat
            på världshavens förmåga att binda koldioxid samt det norra halvklotets
            boreala skogsbälte, det vill säga koldioxiden binds in i organiskt
            material i skogarna. Ett sätt som man inte hittills tagit på allvar
            är att låta åkermarkens organiska substans öka, det vill säga
            mullen, och på så sätt binda kolet i mer eller mindre svårlösliga
            föreningar, till exempel lignin. Ett skäl till att man inte tagit
            detta på allvar är att jordbruksmetoderna att bruka jorden är
            väldigt nedbrytande på den organiska substansen i åkerjorden,
            bland annat plöjning, och som också har lett till en kraftig utlakning
            av kväve till sjöar och hav. Det finns emellertid metoder utvecklade
            inom de ekologiska odlingssystemen som tillåter den organiska
            substansen att öka i åkerjorden. Plöjningsfria odlingssystem med
            gröngödslingsvallar och där humanurin används som tillsatskväve,
            vilket leder till att det inte blir lika tvingande för jordbrukaren
            att försöka bryta ned den organiska substansen för att få loss
            kväve till spannmålsgrödan, är ett mycket intressant alternativ.
            Dessa odlingssystem är således i mer än ett perspektiv ett kretsloppssystem
            eftersom dels växtnäringen cirkulerar mellan stad och land, dels
            kolet binds ned från de koldioxidutsläpp som sker genom människans
            alltför hejdlösa förbrukning av fossila bränslen. Att utnyttja
            åkerjorden som en kolfälla får naturligtvis inte ses som en ursäkt
            för att fortsätta med den höga förbrukningen av fossila bränslen,
            men kan dock vara en möjlighet att minska koncentrationen av koldioxid
            i atmosfären för att, i sin tur, minska den så kallade växthuseffekten.
            Åkerjorden kan i mer än ett avseende rädda mänskligheten från
            stora katastrofer, inte bara svält utan också det som förväntas
            ske när växthus- effekten gör sig mer och mer gällande. Om man
            som räkneövning omsätter de svenska exempel som finns med uppbyggnad
            av organisk substans i åkerjorden visar det att om hela den svenska
            åkerarealen brukades på detta sätt kunde mer än hälften av koldioxidutsläppen
            från fossila bränslen bindas ned i jordens mull. Bara tanken att
            detta skulle kunna vara en praktisk möjlighet borde uppamma till
            en stark forsknings- och utvecklingsinsats. Det är nödvändigt
            att så sker och
          </p>
          <pb facs="riksdagen-motions-pdf/data/199899/mot_199899_MJ_0245/mot_199899_MJ_0245-0002.pdf"/>
          <p>
            att man börjar utarbeta en strategi för att utveckla och implementera
            ovan Mot. beskrivna metod som ett verksamt bidrag för att fånga
            upp koldioxid som 1998/99MJ245 annars skulle nå atmosfären.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om nödvändigheten
            av att utarbeta en strategi för att utveckla och genomföra den
            i motionen beskrivna metoden för ökad kolbindning.
          </p>
          <p>
            Stockholm den 28 oktober 1998
          </p>
          <p>
            Mikael Oscarsson (kd)
          </p>
        </div>
      </div>
    </body>
  </text>
</TEI>
