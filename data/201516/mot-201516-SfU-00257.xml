<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SfU-00257">
  <teiHeader>
    <fileDesc>
      <titleStmt>
        <title>med anledning av prop. 2014/15:147 Det kommunala vårdnadsbidraget avskaffas</title>
        <author corresp="i-KHxTD13x4T7QRobXtjMm4K">av Roland Utbult m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:257 av Roland Utbult m.fl. (KD)</title>
          <idno type="rdwebb">H302257</idno>
          <rs type="number">257</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H302257/text</ref>
          <ref type="dokument_url_html">http://data.riksdagen.se/dokument/H302257</ref>
          <ref type="dokumentstatus_url_xml">http://data.riksdagen.se/dokumentstatus/H302257</ref>
          <ref type="docx">http://data.riksdagen.se/fil/4C875251-FA61-4FC1-8745-10A01EAD0B04</ref>
          <ref type="pdf">http://data.riksdagen.se/fil/15EC8318-0202-4AC8-A70D-75C530DC51BA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-RVBRPDgYSffQso5SLJ9Cxr</idno>
            <name>Larry Söder</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-2GeVwCWV8hCupPWrBdUBWz"/>
        <correspContext corresp="i-2GeVwCWV8hCupPWrBdUBWz">
          <ref>Proposition 2014/15:147</ref>
        </correspContext>
        <correspAction xml:id="i-DCDcbdDask2VcRE33xVofZ" type="signed"/>
        <correspContext corresp="i-DCDcbdDask2VcRE33xVofZ">
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-DJ8dGLyQXx8GQeiGkcBRiK"/>
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-RVBRPDgYSffQso5SLJ9Cxr"/>
        </correspContext>
        <correspAction type="submitted" xml:id="i-P5RUbGmzDz2D4j87CMGen6">
          <date when="2015-09-30"/>
          <time when="16:32:49"/>
        </correspAction>
        <correspAction type="dismissed" xml:id="i-KqLvFWK5nKQ3zhhMS7KJq9">
          <date when="2015-10-01"/>
        </correspAction>
        <correspAction type="referred" xml:id="i-GZvaJFid4j6fxBaadDBnxX">
          <date when="2015-10-02"/>
        </correspAction>
        <correspAction type="assigned" xml:id="i-QDcGuR5D6xw4xN25QWBRiN">
          <date when="2016-05-04"/>
          <time when="13:07:03"/>
        </correspAction>
        <correspContext corresp="i-QDcGuR5D6xw4xN25QWBRiN">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-7PQoNhnXgDLAbGA9M53QKB"/>
        <correspContext corresp="i-7PQoNhnXgDLAbGA9M53QKB">
          <ref type="uppgift">2015/16:SfU8</ref>
          <ref type="ref_dok_id">H301SfU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU8</ref>
          <ref type="ref_dok_titel">Det kommunala vårdnadsbidraget avskaffas</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:257 av Roland Utbult m.fl. (KD) med anledning av prop. 2014/15:147 Det kommunala vårdnadsbidraget avskaffas</div>
      </div>
      <div type="motBody">
        <div type="motProposal" subtype="förslag">
          <head xml:id="i-LyAFxHwjjcNXuvfhN3dSAP">
            Förslag till riksdagsbeslut
          </head>
          <list style="ol">
            <item xml:id="i-LnnLtnxGP2pXXpENXmep5A">
              Riksdagen avslår proposition 2014/15:147.
            </item>
            <item xml:id="i-6eYro2gxTuY9FUvt5C8pr1">
              Riksdagen ställer sig bakom det som anförs i motionen om mer
              tid för barnen och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-4kYwPLW1qWtBzALPnogaTu">
            Familjen är viktig för barnen och samhällsutvecklingen
          </head>
          <p xml:id="i-5GPU2dqAiFfJvkEitZbzJF">
            Familjen är den viktigaste gemenskapen i samhället och den behövs
            för att människor ska kunna växa och må bra. Den behövs för att
            barnen ska få omsorg och fostran i en kärleksfull miljö. När familjen
            fungerar är det en tillitsfull gemenskap som skänker trygghet
            och stabilitet i en ständigt föränderlig omvärld. Fungerar inte
            familjen som en trygg bas fungerar inte heller samhället.
          </p>
          <p xml:id="i-7AffZdV5N2cH7m7VodbhGd">
            Hemmiljön, familjelivet och uppväxtförhållandena påverkar vår
            hälsa och livskvalitet. En framgångsrik utveckling av samhället
            måste därför utgå från familjens villkor och vardag – alla familjers,
            oavsett hur familjen ser ut
          </p>
          <p xml:id="i-Eiocy63Tap5Dmj1GGL6uH5">
            I genomsnitt får barn och unga det ekonomiskt bättre och bättre
            i Sverige. Samtidigt är rotlöshet, ångest och bristande framtidstro
            vardag för alltför många. Vi ser att skolresultaten sjunker och
            många unga har svårt att få jobb. Den psykiska ohälsan hos barn
            och unga oroar. Förskrivning av antidepressiva läkemedel till
            barn och unga ökar. Trots att det har skett en kraftig nedgång
            i självmordsstatistiken generellt så har antalet självmordsförsök
            bland barn och unga ökat. Att må bra handlar inte bara om pengar
            och standard, utan om mycket mer än så. Det vi kan se är en välfärdsparadox:
            ”Barn och unga mår inte så bra som de har det”, som någon har
            uttryckt det.
          </p>
          <p xml:id="i-Hy151GRpXTPi2oewb8LXz1">
            Familjen är en gemenskap som vilar på vissa normer, värden och
            dygder. För att en familj ska fungera krävs att dess medlemmar
            arbetar för gemensamma mål och visar en grundläggande respekt
            för värden som trohet, kärlek, ansvar, generositet och jämlikhet.
            I en tid då det individuella självförverkligandet framhålls som
            livets yttersta mål kan familjeidealen av vissa upplevas som provocerande.
            Men kritiken mot familjen är inte ny. Filosofer, revolutionärer
            och politiker med ambitioner att stöpa om hela samhället efter
            deras idéer och principer har ofta betraktat familjen som ett
            problem. För dem är det problematiskt att föräldrarna uppfostrar
            barnen utifrån sina egna värderingar, inte efter tyckarnas teoretiska
            system. I detta avseende går det en röd tråd från Platon, Rousseau,
            Marx, Alva Myrdal, Gudrun Schyman och till dagens socialistiska
            och liberala motståndare mot valfrihet i barnomsorgen.
          </p>
          <head type="h1" xml:id="i-Y3J9yE39DBbQeUGYPdh87S">
            Kristdemokraternas familjepolitiska mål
          </head>
          <p xml:id="i-Mvg4dMk1GUaxNVAA5dDkvC">
            Familjer ser olika ut och har olika förutsättningar. Barn har
            olika behov och föräldrar har olika önskemål och gör olika prioriteringar.
            Det är föräldrarna som har det primära ansvaret att avgöra vad
            som är bäst för deras barn och deras familj, inte staten eller
            kommunen.
          </p>
          <p xml:id="i-UVtqufYoejYkxpdYLa181Y">
            Kristdemokratisk familjepolitik syftar till att stödja familjerna,
            att möjliggöra mer tid för barnen och att öka familjernas frihet.
            Kristdemokraterna vill därför ge fler valmöjligheter för familjer
            att välja den livsstil och barnomsorgsform som passar dem och
            deras barn bäst. Vi vill i det familjepolitiska målet betona förutsättningarna
            snarare än utfallet, vilket innebär en acceptans för att utfallet
            inte alltid blir detsamma för alla barnfamiljer. Olika utfall
            kan bero på att förutsättningarna är olika, men det kan också
            bero på att familjerna har gjort olika prioriteringar och val
            som får ekonomiska konsekvenser. Detta måste respekteras.
          </p>
          <head type="h1" xml:id="i-Rvz3CnimdaZhVjsau1xUZW">
            Tycker regeringen att föräldrar har för mycket tid för sina små
            barn?
          </head>
          <p xml:id="i-7yNVcZD9PMUGRCc6nXdjQt">
            Anknytning, omsorg, gemenskap och fostran kräver tid, och måste
            få ta tid. Under barnets första tre år är behovet av föräldrarna
            som allra störst. Det finns ett starkt önskemål från många föräldrar
            att vara hemma lite längre när barnen är små. Det finns också
            utvecklingspsykologiska och hälsomässiga argument som talar för
            att möjliggöra en senare start i förskola eller annan barnomsorg.
            Men vänsterregeringen går i motsatt riktning genom att föreslå
            ytterligare kvotering av föräldraförsäkringen och genom att avskaffa
            vårdnadsbidraget. Dessutom tyder statsministerns och socialförsäkringsministerns
            olika uttalanden på att fler åtgärder för att strypa möjligheterna
            för föräldrar att vara hemma lite längre med sina barn är att
            vänta. En relevant fråga är om regeringen tycker att svenska föräldrar
            har för mycket tid med sina små barn.
          </p>
          <p xml:id="i-Kp636g6Pi7oK9XspyakDUP">
            Syftet med föräldraförsäkringen och vårdnadsbidraget är att barnen
            ska kunna få tid tillsammans med sina föräldrar, inte att såsom
            vänsterregeringen resonerar, tvångsstyra kvinnors och mäns grad
            av förvärvsarbete.
          </p>
          <head type="h1" xml:id="i-Nt4WCZn2VdhVAHbMcXaXoj">
            Vårdnadsbidraget möjliggör mer tid för små barn och uppvärderar
            föräldraskapet
          </head>
          <p xml:id="i-QvqkTV1T3hSvckAXF9dB9m">
            Kristdemokraternas familjepolitik utgår från familjens och barnens
            behov. Vi eftersträvar valfrihet och ekonomisk rättvisa mellan
            olika barnomsorgsformer och förutsättningar för föräldrar att
            ägna mer tid tillsammans med sina barn. Därför behöver barnfamiljernas
            möjligheter till flexibla val öka, inte begränsas. Vi vill stärka
            föräldraskapet, inte undergräva det. Vårt mål är att under de
            tre första åren underlätta för föräldrar att vara hemma med sina
            barn och planera syskon i den takt som passar familjen, inte systemet.
          </p>
          <p xml:id="i-SuzHRgfWEJjSrH4BMfab2d">
            Våra lösningar för att uppnå de familjepolitiska målen har varierat
            över tid men vårdnadsbidraget har varit en ständig följeslagare
            med lite olika utformningar. Målet med vårdnadsbidraget är att
            möjliggöra mer tid med barnen, valfrihet men framförallt att jämställa
            omsorgen om de egna barnen med annan barnomsorg.
          </p>
          <p xml:id="i-Nwtg6yw3vAaRfdAXMpBSTv">
            Vårdnadsbidrag till de föräldrar som själva tar hand om barnen
            när de är små, är i första hand en ren rättvisefråga. De föräldrar
            som av olika anledningar inte nyttjar den kommunalt finansierade
            förskolan, bör också få del av samhällets stöd eftersom det är
            obligatoriskt för kommunerna att erbjuda en förskoleplats. Denna
            valmöjlighet under de få och korta småbarnsåren är av stor betydelse
            för framför allt vissa barn. Den centrala utgångspunkten för Kristdemokraterna
            alltsedan barnomsorgen började byggas ut under 1970-talet har
            därför varit att kommunen lika gärna kan betala direkt till föräldrarna
            åtminstone en del av barnomsorgskostnaden, om dessa själva ordnar
            barnomsorgen.
          </p>
          <p xml:id="i-GRQtmUWuGDbr61bS69nrz">
            Vårdnadsbidraget är en del i detta valfrihetspaket. Vårdnadsbidraget
            ersätter inte den offentligt finansierade barnomsorgen, utan kompletterar
            den. Den offentligt finansierade barnomsorgen ska vara av hög
            kvalitet och de flesta kommer även fortsättningsvis att vilja
            använda den. Huvudsaken är att det är föräldrarna som själva fattar
            beslut om vilken omsorg som passar deras barn bäst.
          </p>
          <p xml:id="i-PDKTa9duX6EBTQLZWwkpxH">
            Vänsterregeringen verkar utgå från att familjer är lika. Att
            alla ska vilja samma sak. De som inte vill följa den exakta mallen
            får betala själva. Det är alltså bara de med mycket pengar som
            ska ha möjlighet att välja. Vi kristdemokrater har en rakt motsatt
            ståndpunkt. Vi tar strid för familjer, för flexibilitet och möjlighet
            att välja. För att familjer är olika och behöver olika lösningar.
          </p>
          <head type="h1" xml:id="i-fSuKoDQ5DYCr6eNSCy2Uk">
            Vårdnadsbidraget 1994 och trycket från föräldragrupper
          </head>
          <p xml:id="i-S2dLW7GJkKEwQNRfebZrNb">
            Socialdemokraterna bevisar återkommande hur lågt de värderar
            föräldraskapet och familjens beslutanderätt. När vårdnadsbidraget
            infördes första gången 1994 användes det av cirka 70 % av småbarnsföräldrarna.
            Så fort Socialdemokraterna kom till makten togs det bort. Under
            de följande tolv åren av socialdemokratisk regeringsmakt, fanns
            det ett starkt tryck för valfrihet i barnomsorgen. Föräldragrupper
            i ett fyrtiotal kommuner tog initiativ för folkomröstningar om
            valfrihet i barnomsorgen och där det genomfördes blev det en klar
            majoritet för fler alternativ. Nacka kommun skapade även ett eget
            system för de föräldrar som ville vara hemma lite längre med sina
            barn. Något som senare visade sig strida mot lagstiftningen.
          </p>
          <head type="h1" xml:id="i-5FRaroc5GPYVYoHA3ETRL3">
            Vårdnadsbidraget 2008
          </head>
          <p xml:id="i-KQU6pJ8umAsxEJqMJTUdjS">
            År 2008 infördes en möjlighet för kommunerna att införa ett skattefritt
            vårdnadsbidrag om högst 3 000 kronor per barn och månad för barn
            mellan 1 och 3 år. Det var ett första och mycket viktigt steg
            för att utöka stödet till familjerna och utöka familjernas frihet.
            Vårdnadsbidraget har införts i cirka hälften av landets kommuner
            och har därför inte varit möjligt för alla föräldrar att utnyttja.
            Flera krångliga regler och begränsningar samt den relativt låga
            ersättningsnivån har också gjort det svårt att nyttja för dem
            som hade velat gå ner i arbetstid under småbarnsåren.
          </p>
          <p xml:id="i-7x181o6pLZkrCwdKSiwZf9">
            Under 2013 var det 7 500 barn, eller drygt 4 procent, som hade
            föräldrar som valde att ha vårdnadsbidraget av de som kunde. När
            det gäller barn födda 2011, vars föräldrar kunde ha vårdnadsbidraget
            hela 2013, var det 6 procent som hade föräldrar som valde att
            ha vårdnadsbidrag.
          </p>
          <head type="h1" xml:id="i-8cNNvGzTpd2BBCYgWHS1Lu">
            Hårt kringskuret men ändå populärt
          </head>
          <p xml:id="i-G2A8cGFsbQVJ1cv6KmXRpR">
            Trots att vårdnadsbidraget har varit hårt kringskuret och därmed
            svårt att ta del av för många småbarnsfamiljer är det en reform
            som provocerar vänsterregeringen starkt. Det första som hände
            efter regeringsskiftet 2014 var att vänsterregeringen, med Socialdemokraterna
            i spetsen, återigen deklarerade att vårdnadsbidraget ska avskaffas.
            Men det finns ett starkt stöd från allmänhet och föräldrar runtom
            i landet när det gäller valfrihet i barnomsorgen. Enligt en Novus-undersökning
            från 2015 är beskedet tydligt, 47 procent är emot att vårdnadsbidraget
            tas bort, även bland regeringens väljare är fler emot att vårdnadsbidraget
            tas bort än för. Bland kvinnorna är det över 50 procent som vill
            att vårdnadsbidraget är kvar. Bara 25 procent av alla tillfrågade
            är för ett borttagande. Men liksom i fallet om tvångskvotering
            av föräldraförsäkringen är denna viljeinriktning inget som vänsterregeringen
            bryr sig om.
          </p>
          <head type="h1" xml:id="i-RE6MikxDfgGv1RZrioQ3D8">
            Vårdnadsbidraget minskar inte arbetsutbudet – felaktigt synsätt
          </head>
          <p xml:id="i-SvF45MPV4zwQfy6FZcCFfy">
            Vårdnadsbidraget har ibland kritiserats för att det påstås reducera
            arbetsutbudet. Detta kommer också fram i propositionen. Vi vill
            framhålla att detta argument bygger på ett i grunden felaktigt
            synsätt. Synsättet bortser helt från det faktum att små barn måste
            tas om hand någonstans i ekonomin. I samhällsekonomisk mening
            är det ingen skillnad om barnets förälder utför detta omsorgsarbete,
            eller om någon annan gör det. Omsorg om små barn kan alltså från
            ett arbetsutbudsperspektiv inte jämställas med t.ex. ett svagt
            arbetssökande hos arbetslösa, eller självvald fritid. I de senare
            fallen är det fråga om ett faktiskt produktionsbortfall till följd
            av att ledig (potentiell) arbetskapacitet inte används, men inte
            i det förra där det bara är fråga om vem som utför det omsorgsarbete
            som måste utföras någonstans i ekonomin.
          </p>
          <p xml:id="i-Vzf6A49SUoS4VseNVyJKCb">
            I den mån man trots det sagda accepterar den oegentliga föreställningen
            att vissa personers (föräldrars) omsorg om små barn som måste
            tas omhand reducerar det arbetsutbud man vill mäta, så är effekterna
            på (det oegentligt uppmätta) arbetsutbudet försumbara. Det hänger
            samman med att vårdnadsbidraget nyttjas av förhållandevis få föräldrar,
            och under en begränsad tid. Samvariationen med de som ändå tagit
            hand om sina barn utan ersättning är också stor, vilket reducerar
            effekten ytterligare.
          </p>
          <head type="h1" xml:id="i-QWmTA3kEdyGnrpG4Auj1m4">
            Föräldrarna är de viktigaste personerna i barnets liv
          </head>
          <p xml:id="i-8Tq17PMqp1RwE5HZngbTHc">
            Kristdemokraterna anser att föräldrarna är de viktigaste personerna
            i barnens liv. Utöver föräldrarna finns det många andra personer
            som kan vara viktiga för barnen, men föräldrarna är normalt sett
            de viktigaste personerna i barnets liv. Det är föräldrarna som
            står för anknytning, trygghet och ovillkorad kärlek. Det är också
            därför som forskning visar att föräldrastöd är viktigt, särskilt
            för de barn som riskerar att hamna snett i livet.
          </p>
          <p xml:id="i-HSsmV3UnNoxsTHNPYnF1kh">
            Den psykiska ohälsan bland barn har ökat trots att vi materiellt
            sett aldrig har haft det så bra. Det finns inga entydiga svar
            på orsakerna. Men den oroväckande utvecklingen sammanfaller med
            två andra större förändringar i samhället, föräldrarna arbetar
            mycket mer och barn tillbringar mycket större del av sin vakna
            tid utanför hemmet. Även om det inte finns ett direkt samband
            mellan dessa förändringar anser vi att föräldrars närvaro i sina
            barns liv aldrig kan överskattas. Vi tror att mer tid för barnen
            är mycket betydelsefullt för barnens hälsa och utveckling.
          </p>
          <p xml:id="i-4VUWt7WjJVCTVu2VSuSt7U">
            Vårdnadsbidraget och föräldraförsäkringen syftar därför till
            att ge barnet mer tid med sina egna föräldrar. Vi anser att alla
            förälder är viktiga för sina barn, oavsett bakgrund, utbildning
            eller yrke. Detta kan verka självklart men en stor del av regeringens
            proposition ägnas åt att utmåla vissa föräldrar som något mindre
            viktiga för sina barns utveckling.
          </p>
          <p xml:id="i-QdNTmgLmeU4KHor22QBqnM">
            I propositionen framhålls dessutom många andra faktorer som mer
            avgörande för de små barnen än tid med sina föräldrar. En stor
            del handlar om arbetskraftsdeltagande, ekonomisk självständighet
            och jämställdhet. Det finns också ett stycke där barnens behov
            av förskola betonas framför barnets behov av tid med sina föräldrar.
          </p>
          <p xml:id="i-BfBzfWWfosy5nDcoduEH34">
            Det faktum att föräldrar kan ha olika prioriteringar och vilja
            göra olika val är inte betydelsefullt för regeringen. De föräldrar
            som har vårdnadsbidraget gör helt enkelt fel. Alla familjer och
            föräldrar ska in i en och samma mall enligt flera jämställdhetspolitiska
            delmål som ska uppnås. Dessa delmål upprepas som argument för
            varje invändning som remissinstanserna har, som ett mantra.
          </p>
          <head type="h1" xml:id="i-2waY7U3SwpbrPjm9M9sKa8">
            Vänsterregeringen har planer på att detaljstyra familjers liv
            ytterligare
          </head>
          <p xml:id="i-23LTvuuCmpfLQAAjWT912x">
            De finns flera uttalanden från socialförsäkringsministern och
            statsministern som tyder på att det finns klara ambitioner att
            ytterligare beskära familjers möjlighet att tillbringa mer tid
            med sina barn under de första så viktiga åren. Förutom att utöka
            kvoteringen i föräldraförsäkringen ytterligare och avskaffa vårdnadsbidraget
            har socialförsäkringsministern även uttalat sig negativt om den
            möjlighet som idag finns för föräldrar att vara föräldralediga
            utan någon ersättning. Den prioritering på mer tid med barnen
            som vissa föräldrar vill göra och som innebär att de har en lägre
            inkomst under en period, ska alltså också tas bort. Det finns
            inga gränser för hur vänsterregeringen vill detaljreglera föräldrars
            omsorg om barnen. Men de vill mer än så. De vill nämligen även
            reglera familjens fördelning av hemarbetet! Vänsterregeringen
            har nämligen ett jämställdhetspolitiskt delmål som innebär att
            man vill ha ”en jämn fördelning av det obetalda hem- och omsorgsarbetet,
            att kvinnor och män ska ta samma ansvar för hemarbetet […]”. Lite
            skämtsamt skulle man kunna uttrycka det som att det snart kommer
            att finnas ”en Löfven vid varje barnfamiljs köksbord”.
          </p>
          <head type="h1" xml:id="i-TFoL489HEkwZXQ4aLGPppX">
            Regeringens kritik mot vårdnadsbidraget är svag och motsägelsefull
          </head>
          <p xml:id="i-4HNykB8EZs1ksr2jma5phR">
            Många av de argument som regeringen för fram i propositionen
            mot vårdnadsbidraget präglas av motsägelsefullhet, är svagt underbyggda
            och i vissa fall rent önsketänkande. Regeringen tillstår i propositionen
            att vårdnadsbidraget har varit kringskuret och svårt att använda
            bland annat på grund av den låga ersättningen. Dessutom stödjer
            regeringen Barnombudsmannens påpekande om att villkoren har skilt
            sig markant mellan olika kommuner och att barnets rätt till likvärdiga
            villkor därmed inte har tillgodosetts. Normalt brukar sådana slutsatser
            föranleda förbättringsförslag men inte i detta fall.
          </p>
          <p xml:id="i-XGC4ox49RSGJV7B5p1yfmM">
            Ända sedan vårdnadsbidraget infördes första gången har alla tänkbara
            argument använts för att avskaffa det. Inte sällan både motsägelsefulla
            och dåligt underbyggda. Å ena sidan har det hetat att ersättningen
            är så låg att ingen kan ha råd att vara hemma med sina barn och
            å andra sidan kan det bara användas av de som har höga inkomster.
            Å ena sidan har det hetat att det är så få som vill ha vårdnadsbidraget
            och att det därför inte behövs och å andra sidan kan det inte
            höjas eller förbättras för då skulle för många vilja ha detsamma.
            Även i den ifrågavarande propositionen kommer dessa olika ståndpunkter
            fram på olika sätt.
          </p>
          <p xml:id="i-BZWMofdg7bo9NM668qzVm4">
            Men vänsterregeringen vill egentligen inte ha ett vårdnadsbidrag,
            oavsett hur det är utformat, vilka som nyttjar det och hur populärt
            det är. Därför ägnar de sig även åt argument som framstår som
            rent önsketänkande. Bland annat anges att orsaken till att inte
            så många har nyttjat vårdnadsbidraget tros vara att ”andra stödsystem
            många gånger täcker de behov föräldrar har av ledighet och ersättning
            för omsorgen om barnen”. Inget som styrker detta påstående finns
            att tillgå, vilket också en remissinstans understryker.
          </p>
          <p xml:id="i-YKdBXQNNfQsbGFLr7JX5zV">
            Ett av de senaste argumenten är att vårdnadsbidraget är dåligt
            för integrationen av utlandsfödda kvinnor. Men statistiken från
            SCB från 2013 visar att av de utrikesfödda kvinnor som kunde välja
            vårdnadsbidrag var det endast 7 procent som gjorde det. Det kan
            inte sägas vara det stora problemet med integration av utrikesfödda
            kvinnor. Då vårdnadsbidraget enbart har funnits i cirka hälften
            av landets kommuner skulle man ha kunnat vänta sig att regeringen
            redovisat fakta som påvisar att integrationen fungerar bättre
            i kommuner utan vårdnadsbidrag. Några sådana belägg har dock inte
            presenterats av regeringen. Sannolikt därför att nyttjandet av
            vårdnadsbidraget inte ger någon större påverkan på integrationen.
            Det är ett argument som används av motståndarna utan att vara
            underbyggt.
          </p>
          <p xml:id="i-9j2S4jt2u7sX4ueqE5tYBM">
            Slutligen motiverar regeringen i sin proposition på vilket sätt
            den har hörsammat riksdagens tillkännagivande om att vårdnadsbidraget
            inte ska slopas med följande meningar: ”Riksdagen har i ett tillkännagivande
            (bet. 2014/15:SfU3, rskr. 2014/15:48) uttalat att möjligheten
            för kommunerna att införa vårdnadsbidrag bör finnas kvar. Med
            hänvisning till ovan redovisade skäl anser regeringen dock att
            lagen om kommunalt vårdnadsbidrag bör upphävas. Tillkännagivandet
            är med detta slutbehandlat.”
          </p>
          <head type="h1" xml:id="i-LBWzFGM4SEeNeXBTfPgZgN">
            Vad säger några av remissinstanserna?
          </head>
          <head type="h2" xml:id="i-Eh1hFjhbgKDCdLwYnHiuBn">
            Minskad flexibilitet för föräldrar
          </head>
          <p xml:id="i-4yS3n69jyyXKqGpaWSUcFw">
            En fjärdedel av remissinstanserna avstyrker förslaget om att
            avskaffa vårdnadsbidraget, bl.a. Solna kommun, Haro, Helsingborgs
            kommun, Leksands kommun, Markaryd kommun, Uppvidinge kommun, Övertorneå
            kommun. Kungsbacka kommun, Sollentuna kommun och Östra Göinge
            kommun. De flesta av dessa menar att vårdnadsbidraget har bidragit
            till ett alternativ till förskolan, en valmöjlighet för föräldrar
            att ha omsorgen om barnen själva. Avskaffandet av vårdnadsbidraget
            innebär enligt remissinstanserna att föräldrars valmöjlighet och
            ansvar att utforma omsorgen om barnen försämras. Även Institutet
            för arbetsmarknads- och utbildningspolitisk utvärderingar (IFAU)
            framför att avskaffandet har en negativ effekt på föräldrars möjlighet
            till flexibilitet.
          </p>
          <p xml:id="i-VeACgcXvWeKmrUtJjBVyEJ">
            Varbergs kommun menar att en familjepolitik som både ser till
            barnens och föräldrarnas bästa ger störst förutsättningar för
            att främja jämställdhet och barns uppväxtvillkor samt att det
            i första hand måste ses utifrån bästa möjliga utvecklingsmöjligheter
            för barnen och inte enbart ur ett ekonomiskt perspektiv.
          </p>
          <head type="h2" xml:id="i-Lg3rcaoTgSVPm1pyD2q2FJ">
            Mer kö till förskolan – fler förskoleplatser måste till
          </head>
          <p xml:id="i-5PqJHQXrdvopxyUai7N8Tn">
            Några remissinstanser påpekar att vårdnadsbidraget har inneburit
            att köerna till förskolan har minskat och att det har lett till
            kostnadsbesparingar. Statskontoret påpekar att avskaffandet av
            vårdnadsbidraget kommer att innebära att det behövs flera förskoleplatser
            där det har förekommit ofta. Även Barnombudsmannen menar att en
            beredskap måste finnas för såväl förskoleplatser som pedagogisk
            omsorg.
          </p>
          <head type="h2" xml:id="i-3rH66M1Tn6tzLQtRnPXdiZ">
            Sämre för dem som bor på landsbygden
          </head>
          <p xml:id="i-QKDRLKwifmqZPfCiKaFb3d">
            Två remissinstanser påpekar att fördelen med vårdnadsbidraget
            för landsbygden nu tas bort. Geografiskt avstånd till förskola
            leder till att föräldrar bosatta på landsbygden behöver fler alternativ.
            Familjedaghem och vårdnadsbidrag är då viktiga.
          </p>
          <head type="h1" xml:id="i-5iFkTs3wiLkX1MzrMCBGHv">
            Behåll valfriheten
          </head>
          <p xml:id="i-TDD1yQ6w9As6nrUEowUF2T">
            Vårdnadsbidraget utgör en liten men betydelsefull möjlighet för
            föräldrar att under de första småbarnsåren efter föräldraledigheten
            välja en omsorgsform som möter den enskilda familjens behov. Den
            valfriheten är viktig att värna för att möta barns och familjers
            olika behov. Regeringens förslag att avveckla vårdnadsbidraget
            bör därför avslås.
          </p>
        </div>
        <div type="motSignatures">
          <list>
            <item xml:id="i-3N9iSxCpJKV46f5Jydpfi5" who="i-KHxTD13x4T7QRobXtjMm4K">
              Roland Utbult (KD)
            </item>
            <item xml:id="i-AieU1TZh1HW19nAHMbAPLN" who="i-DJ8dGLyQXx8GQeiGkcBRiK">
              Annika Eclund (KD)
            </item>
            <item xml:id="i-9o4B91UriacKUBNDwqpUpL" who="i-WTUJB2R5FNpHU89dXa4RTX">
              Emma Henriksson (KD)
            </item>
            <item xml:id="i-H5m6aUcvSWx52dtEWJT51G" who="i-4ednwgW1p5nCGVvkb7M7eo">
              Lars-Axel Nordell (KD)
            </item>
            <item xml:id="i-GdUA91nS9sejPir4jRyirM" who="i-7GFif5DyTUbb8eBXsbicsF">
              Magnus Oscarsson (KD)
            </item>
            <item xml:id="i-SukQG8gisxYTqpoy7tUeVW" who="i-RVBRPDgYSffQso5SLJ9Cxr">
              Larry Söder (KD)
            </item>
          </list>
        </div>
      </div>
    </body>
  </text>
</TEI>
