<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-03149">
  <teiHeader>
    <fileDesc>
      <titleStmt>
        <title>Sverige som innovationsland</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3149 av Lars Hjälmered m.fl. (M)</title>
          <idno type="rdwebb">H4023149</idno>
          <rs type="number">3149</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4023149/text</ref>
          <ref type="dokument_url_html">http://data.riksdagen.se/dokument/H4023149</ref>
          <ref type="dokumentstatus_url_xml">http://data.riksdagen.se/dokumentstatus/H4023149</ref>
          <ref type="docx">http://data.riksdagen.se/fil/81DCAC64-7FE9-406B-A2FC-349865B33E36</ref>
          <ref type="pdf">http://data.riksdagen.se/fil/29A1992D-0EDB-4E96-8509-5837AC29CCBB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J6HemNwzcYVLs5m9EZ9Tmt</idno>
            <name>Hans Rothenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-XGXudkHXmtGS8CjJ9L2Hkr</idno>
            <name>Hanif Bali</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7ueMHXSkJ4p8MZCwd6tvma</idno>
            <name>Sofia Fölster</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-VdihabCvvgRAFyrwU5mdKf</idno>
            <name>Jessica Polfjärd</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9138o21SvoQ5mzPUC4PJfw" type="signed"/>
        <correspContext corresp="i-9138o21SvoQ5mzPUC4PJfw">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-J6HemNwzcYVLs5m9EZ9Tmt"/>
          <note type="signatory" corresp="i-XGXudkHXmtGS8CjJ9L2Hkr"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-7ueMHXSkJ4p8MZCwd6tvma"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-TMBKCxFj2h6LkEEpYodyut"/>
          <note type="signatory" corresp="i-S1jBpohzgG7cgcBjfgN1Fb"/>
          <note type="signatory" corresp="i-VdihabCvvgRAFyrwU5mdKf"/>
        </correspContext>
        <correspAction xml:id="i-GgcMqibrLso3HY8DLERNwL" type="submitted">
          <date when="2016-10-05"/>
          <time when="15:10:27"/>
        </correspAction>
        <correspAction xml:id="i-HAkdYLJqnQmyTpdtueLDLW" type="reviewed">
          <date when="2016-10-06"/>
          <time when="09:27:16"/>
        </correspAction>
        <correspAction xml:id="i-8z9vhfUjtvsryvdhtDZsjj" type="referred">
          <date when="2016-10-14"/>
        </correspAction>
        <correspAction xml:id="i-3u7MQiwEdkqoycgiNPczyh" type="assigned">
          <date when="2018-06-25"/>
          <time when="10:15:59"/>
        </correspAction>
        <correspContext corresp="i-3u7MQiwEdkqoycgiNPczyh">
          <ref type="assignedTo">Näringsutskottet</ref>
        </correspContext>
        <correspAction xml:id="i-s7Huf2X1BL8wYHEmUF4BU" type="behandlas_i"/>
        <correspContext corresp="i-s7Huf2X1BL8wYHEmUF4BU">
          <ref type="uppgift">2016/17:NU16</ref>
          <ref type="ref_dok_id">H401NU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BzojHDGJRPLZ4R46ZGP1xL" type="behandlas_i"/>
        <correspContext corresp="i-BzojHDGJRPLZ4R46ZGP1xL">
          <ref type="uppgift">2016/17:SfU17</ref>
          <ref type="ref_dok_id">H401SfU17</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SfU17</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JR9Lvk5kjX3zYErGuFus27" type="behandlas_i"/>
        <correspContext corresp="i-JR9Lvk5kjX3zYErGuFus27">
          <ref type="uppgift">2016/17:UbU12</ref>
          <ref type="ref_dok_id">H401UbU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU12</ref>
          <ref type="ref_dok_titel">Kunskap i samverkan - för samhällets utmaningar och stärkt konkurrenskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-279zG9MDtpL2FbKibY1YeS" type="behandlas_i"/>
        <correspContext corresp="i-279zG9MDtpL2FbKibY1YeS">
          <ref type="uppgift">2016/17:NU12</ref>
          <ref type="ref_dok_id">H401NU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU12</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-261FEgdpaLXmuVmUUros69" type="motHeader">
        <div xml:id="i-Scub86YpD8Q8dQR128jCva" type="motTitle">
          Motion till riksdagen 2016/17:3149 av Lars Hjälmered m.fl. (M)
          Sverige som innovationsland
        </div>
      </div>
      <div xml:id="i-VvrDrQEfwv3bvM5RAqFjDh" type="motBody">
        <div xml:id="i-SDZQSQ39AszjHFumftgkx" type="motProposal" subtype="förslag">
          <head xml:id="i-E5PQCqZWEt7V5xEbeBf9LX">
            Förslag till riksdagsbeslut
          </head>
          <list xml:id="i-56Wg4wXpz7viDytffLbfb1" style="ol">
            <item xml:id="i-BZPraMcMJXNa5q8mSkXyyR">
              Riksdagen ställer sig bakom det som anförs i motionen om att
              genomföra en översyn av stödsystemet som också omfattar entreprenörskap
              utanför den akademiska sektorn och tillkännager detta för regeringen.
            </item>
            <item xml:id="i-TGHViJ7EGYYcNGMV23scKP">
              Riksdagen ställer sig bakom det som anförs i motionen om att
              det vidare arbetet med innovationsstrategin bör ta sikte på att
              finna lösningar på samhällsutmaningar och de möjligheter som dessa
              kan ge, i stället för att peka ut specifika sektorer eller branscher,
              och på att fokusera stödsystemen främst på idéerna, och detta
              tillkännager riksdagen för regeringen.
            </item>
            <item xml:id="i-U6JR23n4Wyc3G8H5n2BVs5">
              Riksdagen ställer sig bakom det som anförs i motionen om att
              utveckla former för att stimulera det privata riskkapitalet att,
              oberoende av statliga insatser, komma in tidigare i investeringskedjan
              och tillkännager detta för regeringen.
            </item>
            <item xml:id="i-HZn6TPoq3T5h4PwsUtFcYH">
              Riksdagen ställer sig bakom det som anförs i motionen om att
              Sverige ska ha goda villkor för arbetskraftsinvandring för att
              tillgodose företagens behov av kompetent arbetskraft och tillkännager
              detta för regeringen.
            </item>
            <item xml:id="i-KK73JNrNP7uUMBtXkX2KQ2">
              Riksdagen ställer sig bakom det som anförs i motionen om att
              ansökningar om arbetstillstånd bör behandlas inom 30 dagar och
              tillkännager detta för regeringen.
            </item>
            <item xml:id="i-KiBxLM6JdwEG8fkMp7cKCi">
              Riksdagen ställer sig bakom det som anförs i motionen om att
              ytterligare utveckla förutsättningar för att Sverige långsiktigt
              ska vara världsledande inom digitalisering och tillkännager detta
              för regeringen.
            </item>
            <item xml:id="i-73HTkmBerKkiv11nooD84g">
              Riksdagen ställer sig bakom det som anförs i motionen om att
              se över lärarundantaget och att stärka innovationskontorens uppgift
              att medverka till kommersialisering av forskningen vid lärosätena
              och tillkännager detta för regeringen.
            </item>
            <item xml:id="i-M7NxqGLQ5Gu9poQXvhD4dY">
              Riksdagen ställer sig bakom det som anförs i motionen om att
              i regleringsbreven för innovationskontoren stärka deras uppgift
              att medverka till kommersialisering av forskningen vid lärosätena
              och tillkännager detta för regeringen.
            </item>
          </list>
        </div>
        <div xml:id="i-V6FahaMpXSFf3FC9wv6WJZ" type="motContent">
          <head xml:id="i-BjfYEwTXg1NFCjWZtMvGAy" type="h1">
            Människors drivkraft ger morgondagens innovationer
          </head>
          <p xml:id="i-LKy19g3oEmFeiTfds2w1Bk">
            Sverige rankas som en av världens mest innovativa och konkurrenskraftiga
            ekonomier av bland annat World Economic Forum, Världsbanken och
            EU-kommissionen. Ett innovativt klimat och en global konkurrenskraft
            i världsklass är avgörande för ett litet exportberoende land som
            Sverige. Entreprenörskap, innovation och jobbskapande går hand
            i hand. Det är morgondagens IKEA, Volvo eller Spotify som skapar
            morgondagens jobb. De flesta nya jobb som växer fram skapas av
            små och medelstora företag. De skapas av drivna entreprenörer
            överallt i vårt avlånga land som vågat ta klivet från dröm till
            verklighet men som också trotsat byråkratiska och politiska hinder
            på vägen.
          </p>
          <p xml:id="i-46qpCkycUPvmJjmCEzdjJE">
            Fyra av de mest grundläggande förutsättningarna för att goda
            idéer kan utvecklas till fungerande innovationer ligger i:
          </p>
          <list xml:id="i-4SiwQ7cJDTkba42VipTLno" style="ul">
            <item xml:id="i-H98gzpDt3VePRTrGXnpTXv">
              tekniskt kunnande
            </item>
            <item xml:id="i-A9v3xKMyjutVenAy9qDsBQ">
              marknadskännedom
            </item>
            <item xml:id="i-W3gVjhV58D4eyhyJoGcuXN">
              autonomi
            </item>
            <item xml:id="i-GmKPS8n9F5V1Bk2sFZJhfZ">
              tillgång till kapital.
            </item>
          </list>
          <p xml:id="i-KqWe1GcmPLpT3JLavyW4wA">
            För statens del handlar det därför till övervägande del om att
            på dessa fyra punkter undanröja hinder, agera där marknadsmisslyckanden
            råder samt att smörja redan fungerande system. För bästa utfall
            förutsätter det ett underifrånperspektiv med fokus från den enskilde
            innovatörens utgångspunkt. Förutsättningarna för att utvecklas
            varierar mellan olika branscher. Behoven av kapitaltillskott i
            tidiga skeden är betydligt större inom life science-sektorn än
            inom verkstadsindustrin. I den förstnämnda dominerar universiteten
            vad gäller utveckling medan det inom den senare är företag som
            svarar för de innovativa processerna. Inom IT-sektorn sker däremot
            utvecklingen i högre grad av fristående innovatörer där, förutom
            kapital, behovet av affärsnätverk är betydande.
          </p>
          <p xml:id="i-6Uu59JKepfcWUL9SYh3RbF">
            Det innebär att man inte kan ha ett specifikt förhållningssätt
            för innovationspolitiken och riskkapitalförsörjning, utan det
            måste anpassas utifrån branschhänsyn, mognadsgrad och tillväxtförutsättningar.
            Innovationer förutsätter således ett individuellt underifrånperspektiv.
          </p>
          <p xml:id="i-RHqBgnqtv6e9HganqgN8R4">
            Digitaliseringen innebär den största samhällsomvälvningen sedan
            industrialiseringen. Sverige har i grunden goda förutsättningar
            att kunna vara världsledande inom digitalisering men det förutsätter
            nytänkande i innovationssystemet. När det kommer till kommersialisering
            av idéer är Sverige och Europa dock svagare i jämförelse med resten
            av världen. Näringslivets investeringar i forskning och utveckling
            i Sverige minskar samtidigt som vi tappar i skapad samhällsnytta
            i termer av kommersialisering och konkurrenskraft. För att möta
            de möjligheter och nya villkor som det för med sig måste också
            det svenska innovationssystemet bli flexiblare och hitta en samarbetsmodell
            som snabbare kan omvandla forskningsresultat till innovationer
            som ger morgondagens tillväxtföretag. Det kan uppnås med ökat
            fokus på att pengarna i högre grad följer idén istället för aktörerna
            genom innovationssystemet.
          </p>
          <p xml:id="i-XcKs75APkXjS9GHy1gX3Tr">
            Ett modernt innovationssystem som klarar att kommersialisera
            forskning är av yttersta vikt för att säkra vår position i den
            globala konkurrensen. Därför behövs en starkare koordinering av
            finansieringen så att idéer kan färdas snabbare och mer flexibelt
            i innovationssystemet. Det kan ske med hjälp av att man i högre
            grad nyttjar tillgängliga kapaciteter till innovationsutveckling
            i form av plattformar från inkubatorer till institut och lärosätenas
            innovationskontor.
          </p>
          <head xml:id="i-YaiYM1FPMgkzFyhZkwTWhq" type="h1">
            Företagsklimat
          </head>
          <p xml:id="i-DMXHpVS8NWjJT8pWPWJBi2">
            Efter 1960 har det bildats allt färre företag med stor växtkraft.
            1970–1990 var riktigt dåliga år, och orsaken var i första hand
            mycket stora skattehöjningar och ökningar av olika offentliga
            utgifter. De stora företagen stod kvar men nystartandet uteblev
            nästan helt. Därför är företagsstrukturen i Sverige ”som ett timglas”
            med stor omsättning vid ett fåtal mycket stora företag och ett
            stort antal mindre företag. Däremot är det tunt i mitten, och
            jämfört med Tyskland saknar Sverige ett stort antal medelstora
            företag som växer till att bli riktigt stora.
          </p>
          <p xml:id="i-LVWDjxf5TcNBFWwyaRpFRJ">
            Det är en stor utmaning för Sverige att bredda midjan på företagsstrukturen.
            Det måste ske systematiskt genom att man utvecklar företagsklimatet
            genom attraktiva skattevillkor, förnuftig regelhantering och en
            övergripande ambition att skapa en jordmån för kreativitet och
            kapitalförsörjning under företagandets olika faser. Många mindre
            utvecklingsföretag blir idag uppköpta i skeden innan de hunnit
            etablera sig och växa till medelstora. Det är dessvärre snarare
            regel än undantag att de försvinner bortom landets gränser.
          </p>
          <head xml:id="i-EsfmRLHiDQJrzy3kcUuVAp" type="h1">
            Aktivt innovationsarbete
          </head>
          <p xml:id="i-9jGgmqXg8txV1D1A4vLBqV">
            Det är inte företag, universitet eller regeringar som skapar
            innovationer. Innovationer uppstår genom människors drivkraft
            att bryta mönster och söka nya lösningar på beprövade och oprövade
            metoder. Genom tillåtande miljöer och genom att visa acceptans
            för att bryta ny mark kan däremot organisationer och myndigheter
            få människors idéer att lyfta.
          </p>
          <p xml:id="i-WqP7xkaPJvK2s1i3yxz8w1">
            Den svenska innovationsmodellen bör utformas så att hela systemet
            utvecklas och blir självlärande. Sverige har länge prioriterat
            akademiskt entreprenörskap, och behovet av att se över stödsystemet
            så att det når även andra aktörer utanför universitetssektorn
            är därför stort. I denna översyn bör stegvisa finansieringsmodeller
            – så kallade milestones – belysas. Vidare bör man samtidigt se
            över hur rådgivning inom immaterialrättsområdet kan stärkas.
          </p>
          <p xml:id="i-YF2kcxKPg25tsExdik8hqe">
            Alliansregeringen antog 2012 en innovationsstrategi framarbetad
            genom en öppen och inkluderande process, där många och betydelsefulla
            aktörer från det offentliga, det privata och civilsamhället medverkade.
            Innovationsstrategin är ett aktivt redskap som kompletterar forsknings-
            och innovationspropositionen antagen 2012. I det vidare arbetet
            bör man se över möjligheten att följa såväl OECD:s innovationsstrategi
            som EU 2020, vilka tillämpat en bred syn på innovation.
          </p>
          <p xml:id="i-MJRsRPMv3XYQWmXDzWqekd">
            Sverige behöver bli bättre på att gå från forskning till företagande.
            Trots att vi är ett av de länder i världen som ansöker om flest
            patent i förhållande till vår ekonomis storlek är vi bland de
            sämre på att gå från patent till företag och jobbskapande. I dag
            finns det klara incitament för forskare att nyttiggöra sin forskning
            genom företagande och licensering, men denna möjlighet används
            inte i tillräckligt stor utsträckning. Det så kallade lärarundantaget
            bör därför ses över i syfte att ge universiteten och högskolorna
            en tydligare roll i att stötta forskare och uppfinnare i deras
            arbete med att starta företag och nyttiggöra forskningen.
          </p>
          <head xml:id="i-Xk8bb7XDLQy4VtcwHqz9Ar" type="h1">
            Riskkapital
          </head>
          <p xml:id="i-C9crebTqivWDcqf4oj58mK">
            I dag finns det runt 10 miljarder kronor i offentligt riskkapital,
            men bara 27 procent av detta investeras i start-up-fasen och endast
            0,2 procent i den tidiga såddfasen. Det är i såddfasen, innan
            företaget har dokumenterad efterfrågan på sina produkter, som
            de största informationsasymmetrierna existerar. Detta finansieringsgap
            motiverar också kompletterande finansiering, det vill säga riskkapital.
          </p>
          <p xml:id="i-Hxri6JQi6o8ra7ST5nPfTT">
            Innovationssystemet måste innebära pluralism. Det finns inget
            framgångsrikt innovationssystem som inte bygger på pluralism.
            Det innebär att flera investerare får möjlighet att oberoende
            av varandra bedöma investeringsobjekt. Privata investerare innehar
            oftast andra kompetenser och gör andra riskbedömningar på mer
            subjektiva grunder än vad statliga aktörer gör. Att välja en finansiering
            i flera steg (milestones) är något som ofta rekommenderas.
          </p>
          <p xml:id="i-H3887Yus7D7uCQbbffp6b7">
            I Sverige är antalet affärsänglar som investerar och engagerar
            sig i små och nystartade företag relativt begränsat. En vanlig
            förklaring till detta är skattesystemets utformning som under
            lång tid har motverkat privat förmögenhetsuppbyggnad genom företagande.
            Statliga riskkapitalsatsningar kan därför under vissa förutsättningar
            vara motiverade som komplement till privat riskkapital. Riktlinjen
            bör dock vara att statliga insatser inte ska undantränga privata
            aktörer utan snarare stimulera fram dem.
          </p>
          <p xml:id="i-DnHTUveEtDZJfQW1HLWx75">
            En möjlig väg att stimulera att privat kapital kan få ökad utväxling
            vore en saminvesteringsmodell mellan staten och privata investerare.
            En liknande modell är prövad i USA där privatinvesterare får låna
            två till tre gånger sitt eget kapital på förmånliga villkor från
            staten via så kallade Small Business Investment Companies (SBIC).
            Dessa förbinder sig att investera i unga företag, vilket innebär
            att lånet från staten till SBIC i nästa steg blir egenkapital
            i ett ungt företag.
          </p>
          <head xml:id="i-uqmGaYwdWrPJjCW3yGzyw" type="h1">
            Privat kapital i första hand
          </head>
          <p xml:id="i-U2Ajfs9n59Zt2XG1Av4sW9">
            Grundprincipen för insatser av statligt riskkapital i innovationssystemet
            är att de primärt ska aktiveras i skeden av marknadsmisslyckanden
            och nya, riskfyllda skeden. Detta bör ske för att de fyller en
            viktig funktion i faser då andra aktörer inte är tillgängliga
            men också för att motverka undanträngningseffekter av privat kapital.
            Om statligt kapital används i skeden där det finns god tillgång
            på fristående privat kapital kan det få till följd att dessa aktörer
            flyttar sitt engagemang till insatser senare i kedjan där risken
            är mindre. I sådana fall kan det statliga kapitalet rent av vara
            kontraproduktivt.
          </p>
          <p xml:id="i-No5vQJkznXFiU7mUeanadq">
            Det vore därför mer ekonomiskt fördelaktigt om staten ökade sina
            insatser för att stimulera det privata kapitalet att ta plats
            tidigare i investeringskedjan. Det skulle minska såväl statens
            risktagande som åtagandets storlek och dessutom skapa ett större
            engagemang från civilsamhället i innovations- och entreprenörskapets
            utveckling.
          </p>
          <head xml:id="i-XiMBRGKNcFft6D6tqNRMxN" type="h1">
            Attrahera talanger
          </head>
          <p xml:id="i-TkuZ5PuZLbe3wfXzbzGf3M">
            Alla världens länder konkurrerar om att attrahera nya och behålla
            befintliga talanger. Samtidigt är kompetensrörligheten över gränserna
            i sig viktig. För att vara en attraktiv arena att verka på på
            denna globala kunskapsmarknad, är det viktigt att Sverige över
            tid erbjuder konkurrenskraftiga och förutsägbara villkor för såväl
            studenter som expertis och företag. Då ökar också förutsättningarna
            för att investeringar landar i Sverige med dess jobbskapande följdeffekter.
          </p>
          <p xml:id="i-G52iSL7dSvGLp6qUYToSo1">
            För många företag är rekrytering från andra länder en möjlighet
            och ibland en nödvändighet. Exempelvis skulle många svenska it-företag
            ha stora problem att hitta kompetenta medarbetare om de inte hade
            möjlighet att rekrytera från andra länder. De regler Sverige har
            idag är liberala jämfört med flera andra jämförbara länder. Dock
            finns problem med allt för långa handläggningstider för arbetstillstånd.
            Det är rimligt att ge ansvarig myndighet ett uppdrag att i normalfallet
            behandla ansökningar inom 30 dagar.
          </p>
          <head xml:id="i-7Dj4z6k8SvWFBWMFDEX8wY" type="h1">
            Skatter
          </head>
          <p xml:id="i-Se81LTGTRgpWpuVJp4NLbm">
            De skattemässiga villkoren för företagande har stadigt förbättrats
            under de senaste åren med alliansregeringen, bland annat genom
            sänkt bolagsskatt, förenklad expertskatt och sänkta socialavgifter
            för unga och äldre. Men det svenska skattesystemet behöver fortsatt
            utvecklas så att det skapar attraktiva förutsättningar för företag
            att bedriva sin verksamhet i Sverige och särskilt främjar entreprenörskap
            och innovation. Sverige hade fram till 1989 en bolagsskatt på
            52 procent. Vid skattereformen 1990–1991 sänktes bolagsskattesatsen
            först till 40 och sedan 30 procent. Samtidigt breddades skattebaserna
            genom att en rad avdrags- och reserveringsmöjligheter slopades.
            Mellan 1994 och 2008 var skattesatsen oförändrad på 28 procent.
            2009 sänktes den till 26,3 procent och 2013 till 22,0 procent.
            Mellan 2004 och 2012 låg den genomsnittliga bolagsskattesatsen
            i EU lägre än den svenska, men den senaste sänkningen har gjort
            att Sverige nu återigen tagit sig strax under EU-snittet. Mellan
            år 2000 och 2015 har bolagsskatterna sjunkit med 10,7 procentenheter
            inom EU och med drygt 8 procentenheter bland OECD-länderna. Under
            samma period har skattesatsen sänkts med totalt 6 procentenheter
            i Sverige.
          </p>
          <p xml:id="i-XrGnK7xZBxMLNkBZZ6Gxpp">
            En femtedel av svenska företag anser att skattesystemet framför
            allt hämmar anställning av kvalificerade, högutbildade medarbetare.
            Sedan år 2001 kan utländska arbetstagare som klassificeras som
            experter, specialister, forskare och andra nyckelpersoner beviljas
            skattelättnad hos Forskarskattenämnden. Expertskatten innebär
            för arbetstagaren att 25 procent av hens kontanta lön och förmåner
            undantas från beskattning, medan reglerna för arbetsgivaren innebär
            att skattefri lön och ersättning undantas från underlag för beräkning
            av sociala avgifter. Skattelättnaden infördes bl.a. för att öka
            Sveriges möjligheter att attrahera och rekrytera kvalificerad
            arbetskraft. Expertskatten är ett viktigt konkurrensredskap för
            att bibehålla landets konkurrenskraft. Den ger också möjlighet
            för duktiga människor att kunna verka i Sverige utan att personligen
            försaka de arbetsersättningar som kan vara mer attraktiva i andra
            länder. Ur såväl företagens och universitetens som individens
            perspektiv bidrar expertskatten till att öka kompetensrörligheten
            och tillgodose kvalitet inom verksamheten. Villkoren för expertskatten
            tillika avdragsmöjligheter för utländsk arbetskraft måste därför
            kontinuerligt ses över för att tillförsäkra deras konkurrensmässighet.
          </p>
          <p xml:id="i-4VzscfLyFUiE6BrAU7Thmf">
            Höga marginalskatter påverkar antalet arbetade timmar i ekonomin
            och skapar spänningar mellan beskattning på arbete och kapital,
            vilket leder till sämre förtroende för skattesystemet. På kort
            sikt bör sänkt skatt på låga inkomster prioriteras, men på längre
            sikt bör marginalskatterna minska. Uppräkningen av skiktgränserna
            för statlig inkomstskatt bör återgå till den tidigare utformningen.
            Det är viktigt att de översyner och reformer som krävs görs utan
            att ge avkall på principer om rättvis beskattning och förenas
            med ett aktivt arbete mot skatteundandragande.
          </p>
          <head xml:id="i-QTgomWN8BM6ARBZVKLAGrk" type="h1">
            Patent
          </head>
          <p xml:id="i-YaG6zFqZi8LbC1KPr57DHF">
            Sverige behöver bli bättre på att gå från forskning till företagande.
            Trots att vi är ett av de länder i världen som ansöker om flest
            patent i förhållande till vår ekonomis storlek är vi bland de
            sämre på att gå från patent till företag och jobbskapande. I dag
            finns det klara incitament för forskare att nyttiggöra sin forskning
            genom företagande och licensering, men denna möjlighet används
            inte i tillräckligt stor utsträckning. Det så kallade lärarundantaget
            bör därför ses över i syfte att ge universiteten och högskolorna
            en tydligare roll i att stötta forskare och uppfinnare i deras
            arbete med att starta företag och nyttiggöra forskningen.
          </p>
          <p xml:id="i-CSeVPdZKZYHxNRRQaKgacM">
            I innovationskontorens uppgifter ingår att ge kvalificerat stöd
            i frågor om nyttiggörande av forskningsresultat bl.a. inom kommersialisering
            inklusive patentering och licensiering, kunskapsutbyte och principer
            för kontraktsforskning. Vidare bör innovationskontoren inspirera,
            informera och stimulera forskare m.fl. till innovationer. Motivet
            för att inrätta innovationskontor är att effektivisera nyttiggörandet
            av forskning och således att bidra till att skapa nytta för samhället
            och näringslivet. Innovationskontorens uppgift bör tydligare riktas
            till att bidra till kommersialisering av forskningsresultat. Detta
            bör tydliggöras i regleringsbrev, och man bör överväga om finansieringen
            ska bli prestationsbaserad med kommersialisering som måttstock.
          </p>
        </div>
        <div xml:id="i-DNYXz8ghXmjsQMF6tVD5gT" type="signatureBlock">
          <list xml:id="i-69BMpW8GU8ef1jgXBTH8rU">
            <item xml:id="i-U7iCWtLF8nmdtiPGWBoPhM" type="signature">
              Lars Hjälmered (M)
            </item>
            <item xml:id="i-2brQ8exhQ324vmdmemxUpG" type="signature">
              Hans Rothenberg (M)
            </item>
            <item xml:id="i-VzZwKscfpWbqBLHVArAVFz" type="signature">
              Hanif Bali (M)
            </item>
            <item xml:id="i-E3TebBCmgwXnggMjvmBPq3" type="signature">
              Ann-Charlotte Hammar Johnsson (M)
            </item>
            <item xml:id="i-YWFUZKBi7tYym84qe7jiVJ" type="signature">
              Sofia Fölster (M)
            </item>
            <item xml:id="i-HtN5MVwKgoMkL9aYHz4iTb" type="signature">
              Gunilla Nordgren (M)
            </item>
            <item xml:id="i-XNLQHySV7fXHcHiZSqsjvG" type="signature">
              Jessika Roswall (M)
            </item>
            <item xml:id="i-KLc256FUa5pyPiwxctM2yV" type="signature">
              Sten Bergheden (M)
            </item>
            <item xml:id="i-9mAQ6WDzTRc3QvVXsnGVSF" type="signature">
              Jessica Polfjärd (M)
            </item>
          </list>
        </div>
      </div>
    </body>
  </text>
</TEI>
