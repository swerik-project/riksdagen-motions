<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00258">
  <teiHeader>
    <fileDesc>
      <titleStmt>
        <title>Fri församlingstillhörighet i Svenska kyrkan</title>
        <author corresp="i-G9cpXThuSAP5KSY32ApDCj i-B9npx6C1eGS11MAa7dhbD7">av Ann-Britt Åsebol och Stefan Caplan (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fri församlingstillhörighet i Svenska kyrkan</title>
          <idno type="rdwebb">H102K258</idno>
          <rs type="number">K258</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K258/text</ref>
          <ref type="dokument_url_html">http://data.riksdagen.se/dokument/H102K258</ref>
          <ref type="dokumentstatus_url_xml">http://data.riksdagen.se/dokumentstatus/H102K258</ref>
          <ref type="doc">http://data.riksdagen.se/fil/E213B3CF-D7EE-4C5E-BCFF-4DAFC82E2ACC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-B9npx6C1eGS11MAa7dhbD7</idno>
            <name>Stefan Caplan</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7eGZgU3XzuTqZJQxax1wRJ" type="signed"/>
        <correspContext corresp="i-7eGZgU3XzuTqZJQxax1wRJ">
          <note type="signatory" corresp="i-G9cpXThuSAP5KSY32ApDCj"/>
          <note type="signatory" corresp="i-B9npx6C1eGS11MAa7dhbD7"/>
        </correspContext>
        <correspAction type="numbering" xml:id="i-Kqgh8Z8VT8HDiUsSVAdZy3">
          <date when="2013-10-03"/>
        </correspAction>
        <correspAction type="submission" xml:id="i-8W9VcnMdGFhqaAFGDcZMoe">
          <date when="2013-10-02"/>
        </correspAction>
        <correspAction type="transfer" xml:id="i-QA4RoGSREQCQzQcivV4G1g">
          <date when="2013-10-01"/>
        </correspAction>
        <correspAction type="assigned" xml:id="i-NTzMNixVHiWzRKNQdq4onD"/>
        <correspContext corresp="i-NTzMNixVHiWzRKNQdq4onD">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-HCjes7uXr4CAVqGLJ8UC46">
            Förslag till riksdagsbeslut
          </head>
          <list style="ol">
            <item xml:id="i-RgXEmHnFVJnu58uMRwKwhg">
              Riksdagen tillkännager för regeringen som sin mening vad som
              anförs i motionen om att överväga fri församlingstillhörighet
              inom Svenska kyrkan och därmed behovet av nödvändiga lagändringar.
            </item>
            <item xml:id="i-AHJKGKZEwSCWnAandfKPH9">
              Riksdagen tillkännager för regeringen som sin mening vad som
              anförs i motionen om att överväga en översyn av lagen om Svenska
              kyrkan.
            </item>
          </list>
        </div>
        <div type="motContent">
          <head type="h1" xml:id="i-9VDmrGSaUHu35ietrKXZhb">
            Motivering
          </head>
          <p xml:id="i-Rko1KCzBGuFR65TJPdYyho">
            Självfallet väcker Svenska kyrkan intresse. Det handlar om landets
            i särklass största religiösa samfund. Med nästan sju miljoner
            medlemmar är det en viktig institution både ifråga om storlek
            som i hur tänkande och struktur format vår gemensamma historia
            och många av våra delade traditioner. Kristen tradition har format
            och präglat Sverige i över 1 000 år.
          </p>
          <p xml:id="i-EAQsCrPN331wQVkBDHxxSp">
            Den statskyrkoordning som tidigare gällt i Sverige har upphört.
            Det är bra. Det handlar dock inte om en definitiv brytning utan
            snarare om ändrade relationer. I lag är statens förhållanden med
            och till Svenska kyrkan reglerade. Utöver storlek och historisk
            påverkan ger detta en särställning. Relationsändringen fanns på
            plats år 2000.
          </p>
          <p xml:id="i-JgWvRLmB2mkAbV42MMGgEN">
            I budgeten för 2010 markeras fortsatt engagemang från statens
            sida vad gäller den kyrkoantikvariska ersättningen. Det handlar
            om ett gemensamt kulturhistoriskt ansvarstagande både från statens
            som Svenska kyrkans sida. Tillsammans tas ansvar för en viktig
            del av svensk kulturhistoria.
          </p>
          <p xml:id="i-B9n7PrJ3ethJJfdue3T7EY">
            Med tanke på att det är tio år sedan relationsförändringen men
            också på att det under de senaste åren diskuterats såväl nivå,
            omfattning som inriktning på stöd till andra trossamfund (med
            en ökning på 10 miljoner, sammanlagt 60 miljoner kronor om året)
            kan det finnas anledning att reflektera kring statens förhållande
            till de religiösa samfunden och även utformningen av den lag som
            finns specifikt vad gäller Svenska kyrkan. Bland annat stadgas
            att Svenska kyrkan skall vara en demokratiskt uppbyggd folkkyrka.
            Det kan finnas anledning att fundera kring dessa begrepp, inte
            minst sedan kyrkovalet 2009 inte samlade fler än 11,8 procent
            av de röstberättigade. I 2013 års kyrkoval var valdeltagandet
            fortfarande lågt men ökade något till 12,7 procent.
          </p>
          <p xml:id="i-XdC7YjwHpgdwurNP1cAQMg">
            En fråga som under lång tid diskuterats i Svenska kyrkan är möjligheten
            för en medlem att bli medlem i och få betala sin avgift till en
            annan församling än den man tillhör genom boendeortens geografiska
            koppling. I dag är det omöjligt att som medlem i Svenska kyrkan
            tillhöra exempelvis den församling i vars kyrka man döpts, konfirmerats
            eller där ens föräldrar vigts om man inte råkar bo på den aktuella
            orten.
          </p>
          <p xml:id="i-H8B1n6oSwNfPbkL5Q1z4VX">
            Trots att Svenska kyrkan i medlemsstyrka samlar många i Sverige
            är det betydligt mer blygsamt med själva kyrksamheten. För många
            är det naturligt att vara med för att på så sätt stödja något
            som uppfattas som behjärtansvärt genom exempelvis socialt och
            ideellt arbete eller genom förvaltandet av kulturskatter.
          </p>
          <p xml:id="i-F55JQHtZC5Tnx5pEBs3JWL">
            Med en friare församlingstillhörighet skapas möjlighet för den
            enskilde att vara med i en församling till vilken man känner en
            starkare känslomässig koppling än till kyrkan på den ort där man
            nu kanske bor efter en eller flera flyttningar. Emotionellt kan
            finnas en stark dragning till kyrka och församlingsverksamhet
            där man exempelvis fötts och vuxit upp, där den egna släkten kommer
            ifrån och där anförvanters gravar finns kvar. Det kan också handla
            om att man inom Svenska kyrkan önskar söka en gudstjänstgemenskap
            som kan saknas på den egna orten och som man därför helt naturligt
            önskar stödja med den egna medlemsavgiften. I synen på exempelvis
            kvinnliga präster eller andra ställningstaganden kan det finnas
            åsikter som intagits av den egna församlingens präster eller förtroendevalda
            vilka man inte delar och då kan utträde ur kyrkan vara ett alternativ
            för den som inte har möjlighet att istället byta församling.
          </p>
          <p xml:id="i-SXXowzQDyW2Gk2oKKCgtXD">
            Vad som borde vara en fråga för Svenska kyrkan är det dessvärre
            inte. För några år sedan gav Kyrkostyrelsen ett utredningsuppdrag
            om just församlingstillhörighet. Resultatet har lagts fram i Rörlig
            församlingstillhörighet – modeller och konsekvenser (SKU 2004:1).
            I denna utredning resoneras kring ett antal möjliga modeller för
            en friare församlingstillhörighet. Detta frågeområde har debatterats
            vid ett flertal kyrkomöten (svenska kyrkans högsta beslutande
            organ, demokratiskt tillsatt genom att ledamöterna utsetts i direkta
            val).
          </p>
          <p xml:id="i-DoVfnWLJqDGjswXrNFpxV">
            I utredningen SKU 2004:1 noteras: Det står klart att det inte
            är möjligt att enbart genom ändringar i kyrkoordningen införa
            denna modell. Det krävs ändringar i föreskrifterna i lagen om
            Svenska kyrkan om tillhörighet till den församling där man är
            bosatt. Detta väcker frågor kring den särskilda ställning lagen
            om Svenska kyrkan har som en grundläggande del av beslutet om
            ändrade relationer mellan staten och Svenska kyrkan.
          </p>
          <p xml:id="i-96VZz3TU9NJCPFyzQTyJ9P">
            En moment 22-liknande situation har i praktiken uppstått. Många
            i riksdagen tror att frågan om församlingstillhörighet är ett
            ärende som exklusivt ska avgöras av Svenska kyrkan och dess medlemmar
            medan alla försök att nå beslut om friare församlingstillhörighet
            vid kyrkomötet besvaras med att det hela avgörs av Sveriges riksdag.
          </p>
          <p xml:id="i-FANnNK5NFermkpRL6LkoHs">
            Av den anledningen borde lagstiftningen ändras på sådant sätt
            att Svenska kyrkan själv kan avgöra huruvida dagens ordning om
            en strikt geografisk koppling ifråga om församlingstillhörighet
            skall bibehållas eller om en friare ordning skall införas.
          </p>
        </div>
        <div type="motSignatures">
          <list>
            <item xml:id="i-FWVvkyifGjha2si5SAj9Ye">
              Ann-Britt Åsebol (M)
            </item>
            <item xml:id="i-4vTdvLJ8c1WVDGAPyuwFob">
              Stefan Caplan (M)
            </item>
          </list>
        </div>
      </div>
    </body>
  </text>
</TEI>
