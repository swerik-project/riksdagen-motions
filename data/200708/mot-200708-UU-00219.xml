<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00219">
  <teiHeader>
    <fileDesc>
      <titleStmt>
        <title>Terroristlistor och rättssäkerhet</title>
        <author corresp="i-6MWLY5JdykMGLLUo96skfp">av Lena Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Terroristlistor och rättssäkerhet</title>
          <idno type="rdwebb">GV02U219</idno>
          <rs type="number">U219</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U219/text</ref>
          <ref type="dokument_url_html">http://data.riksdagen.se/dokument/GV02U219</ref>
          <ref type="dokumentstatus_url_xml">http://data.riksdagen.se/dokumentstatus/GV02U219</ref>
          <ref type="doc">http://data.riksdagen.se/fil/17B4E684-F143-43D5-93D5-C271530CEE3E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VTnymbG6kfGQbyDc7o66WB" type="signed"/>
        <correspContext corresp="i-VTnymbG6kfGQbyDc7o66WB">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-JG59YcS1gEc9aLS2GyqVtD" type="referral">
          <date when="2007-10-16"/>
        </correspAction>
        <correspAction xml:id="i-6vVqg22ds2wDpDBQ4HW1VY" type="dismissal">
          <date when="2007-10-16"/>
        </correspAction>
        <correspAction xml:id="i-YYWmUseSBJTvw5aXAHMyNo" type="numbering">
          <date when="2007-10-04"/>
        </correspAction>
        <correspAction xml:id="i-BhX4x8CMjQZWZhYiGcFmTo" type="submission">
          <date when="2007-10-02"/>
        </correspAction>
        <correspAction xml:id="i-D6stk66weckJdVY9hthiFY" type="transfer">
          <date when="2007-09-30"/>
        </correspAction>
        <correspAction xml:id="i-XjxWynRoeUuvrTr1zksTba" type="assigned"/>
        <correspContext corresp="i-XjxWynRoeUuvrTr1zksTba">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KgJJuqfQtmWR1U4j4EEFmA">
            1 Förslag till riksdagsbeslut
          </head>
          <list style="ol">
            <item xml:id="i-Gyb4WT717xbzkYikso6Ba2">
              Riksdagen tillkännager för regeringen som sin mening vad som
              anförs i motionen om ett svenskt initiativ i EU för en fullständig
              översyn av den rättsliga regleringen av EU:s terroristlistor.
            </item>
            <item xml:id="i-NcJDeZLyHdKs3DSThKeQAK">
              Riksdagen tillkännager för regeringen som sin mening vad som
              anförs i motionen om ett svenskt initiativ i FN för en fullständig
              översyn av den rättsliga regleringen av FN:s terroristlistor.
            </item>
          </list>
        </div>
        <div type="motContent">
          <head xml:id="i-TsUsjkLNezTi4fCh1sY2eq" type="h1">
            2 Bakgrund
          </head>
          <p xml:id="i-AWTN9V7PxNdcMqV2LMQNcE">
            Den 11 juli 2007 meddelade EU:s förstainstansrätt att EU:s beslut
            att frysa tillgångarna för professor Jose Maria Sison och Stichting
            al-Aqsa var olagliga. Man använde samma motivering som i domen
            i december 2006, som gällde Folkets Mujahedin i Iran (PMOI).
          </p>
          <p xml:id="i-2ffdz4V6FtkT8VgkDNKzzx">
            I samtliga domar slog domstolen fast att grundläggande rättigheter
            och processuella garantier hade åsidosatts. Särskilt pekade domstolen
            på att de berörda inte fått någon motivering till varför sanktioner
            införts mot dem och att de följaktligen inte heller hade någon
            möjlighet att försvara sig och få en rättvis rättegång i enlighet
            med kraven i Europakonventionen om mänskliga rättigheter.
          </p>
          <p xml:id="i-4szSvnj8tQQqyV7n5rCidW">
            Efter domen i PMOI-målet gjorde EU en genomgång av reglerna för
            terroristlistorna, bl.a. för hur grupper och personer förs upp
            på listan, av behovet av en motivering för besluten och om hur
            yrkanden om avförande från listan skall hanteras. Genomgången,
            som i huvudsak skett utan insyn, resulterade i begränsade förändringar.
          </p>
          <p xml:id="i-L7D3uRKuQuxSTGrZu1jr5Y">
            EU:s terroristlista skapades den 27 december 2001 genom en gemensam
            ståndpunkt, 2001/931CFSP (OJ 2001 L 344/93), som är den rättsliga
            grunden för listorna, och förordning 2580/2001/EC, som ger möjlighet
            att frysa utländska, icke-EU-terroristers tillgångar. Lagstiftningen
            beslutades i ett skriftligt förfarande utan att ha varit föremål
            för någon demokratisk granskning och debatt. Denna lagstiftning
            hade föregåtts av att FN:s terroristlista över personer med anknytning
            till talibanerna, Usama Bin Laden eller Al Qaida inkorporerats
            i EU:s lagstiftning.
          </p>
          <p xml:id="i-9ZcQgFLA9Qbcd8mrT2iide">
            Enligt den gemensamma ståndpunkten är grunden för att föras upp
            på listan inblandning i terroristhandlingar, dvs. i enlighet med
            EU:s mycket vida definition av terrorism. Det krävs också att
            en begäran kommer från en behörig myndighet i ett medlemsland.
          </p>
          <p xml:id="i-4BG8y4cQdmwgcvRFWUBsu1">
            Formellt sett tas besluten om att föra upp personer eller grupper
            på listan av rådet, men informationen värderas först av ett clearing
            house, vars mandat, sammansättning och procedur är hemliga.
          </p>
          <head xml:id="i-STr3zmjuLMNwmwnrZTSsBu" type="h1">
            3 EU:s reformer av terroristlistlagstiftningen
          </head>
          <p xml:id="i-5aLRnNL23coV6d7WSmJoQn">
            En central del av reformen är skapandet av CP 931 WP, en EU-arbetsgrupp
            för genomförande av den gemensamma ståndpunkten 2001/931/ CFSP.
            Det är svårt att se att CP 931 WP har några andra uppgifter eller
            på något sätt skiljer sig från det clearing house som var dess
            föregångare.
          </p>
          <p xml:id="i-9ihXeQTstYFXvx5n7GyriD">
            Viktigare än det föregående är förmodligen att beslutet att föra
            upp någon på terroristlistan ska innehålla en tillräckligt detaljerad
            motivering för att den berörde skall förstå skälen till åtgärden.
          </p>
          <p xml:id="i-Mhi48R6w5NDQGfFMSHEhQY">
            Det skall finnas möjlighet att framställa krav på att bli avförd
            från listan. Ett sådant krav bereds av arbetsgruppen CP 931 WP
            som lämnar en beslutsrekommendation till Coreper, som beslutar
            om personen eller gruppen skall avföras från eller vara kvar på
            listan.
          </p>
          <head xml:id="i-NFj9EnoYWHs9WgcbRU8GND" type="h1">
            4 Kvarstående problem med rättssäkerheten
          </head>
          <p xml:id="i-Hky8Nmo8SuyB4g84A7QUcR">
            Det är ett framsteg att den som berörs får en motivering till
            beslutet. Men fortfarande är själva grunden för beslutet högst
            dubiös. Det finns inte krav på att den stat som yrkar att någon
            skall föras upp på listan skall prestera någon som helst bevisning
            för att vederbörande har någon koppling till terrorism.
          </p>
          <p xml:id="i-6iZdEHCZtW7beKgR43iLTR">
            Kravet på att det skall vara en kompentent myndighet som begär
            att någon skall föras upp på listan är så ospecificerat att varje
            nationellt beslut kommer att anses fattat av behörig instans.
          </p>
          <p xml:id="i-Q45EEnMY8St8r1hg3iGgsx">
            Den kriminalisering som förfarandet innebär är både godtycklig
            och utan möjlighet till ansvarsutkrävande. Det saknas både rättslig
            och demokratisk kontroll eftersom de hemliga beslut som fattas
            av enskilda stater inom ramen för CP 931 WP inte kan prövas i
            nationella domstolar.
          </p>
          <p xml:id="i-GMfCHYW927LVrdrkpQ8fkE">
            Förfarandet för avförande från listan är inte godtagbart från
            rättssäkerhetssynpunkt. CP 931 WP, som de facto har hela makten
            i denna fråga, är inte föremål för något ansvarsutkrävande.
          </p>
          <p xml:id="i-CbNBpNfjm2pP84tqtfbBqA">
            Rätten till rättvis rättegång uppfylls inte genom den begränsade
            prövning som kan ske i EG-domstolen. Den prövar främst om det
            skett något fördragsbrott och kan i detta sammanhang bara pröva
            frågan om själva frysningen av tillgångar.
          </p>
          <p xml:id="i-QtwYLuQ16vKHvfVYUUmsJZ">
            Det råder ingen tvekan om att terroristlistningen riskerar att
            leda till allvarliga brott mot ett antal rättigheter som skyddas
            av Europakonventionen om de mänskliga rättigheterna. Det gäller
            inte bara rätten till en rättvis rättegång utan även förbudet
            mot utomrättslig bestraffning, rätten till respekt för familjelivet
            och privatlivet, yttrande- och föreningsfriheten och rätten till
            effektivt rättsmedel.
          </p>
          <p xml:id="i-PGzQpJakhkyTdG96QDXqRw">
            Besluten om att frysa tillgångar rör äganderätten, och det råder
            ingen tvekan om att den som berörs av ett sådant beslut har rätt
            till en rättvis rättegång i en domstol med oberoende och opartiska
            domare. Allt detta har eliminerats av EU och saken kommer säkert
            att prövas av domstolen i Strasbourg.
          </p>
          <p xml:id="i-WUr1P4v8h9Db1sQydp6Nvk">
            Uppförande på terroristlistan har långtgående konsekvenser utöver
            själva frysningen av tillgångar. En anklagelse att någon är terrorist
            eller stöder terrorism är bland det allvarligaste som kan drabba
            en människa. Utöver stigmat som en terroristetikett innebär är
            själva sanktionerna förödande för den som drabbas.
          </p>
          <p xml:id="i-KZQqcHpoLqNjLipGxbMQ9U">
            Sverige bör ta initiativ till en fullständig översyn av den rättsliga
            regleringen av EU:s terroristlistor.
          </p>
          <p xml:id="i-6iTDJxTw12MrmndXW5GjYm">
            Detta bör riksdagen som sin mening ge regeringen till känna.
          </p>
          <head xml:id="i-FiGdXkPoKntHekAMZKreK8" type="h1">
            5 FN:s terroristlistor
          </head>
          <p xml:id="i-GGwbdxMB7qs4fm9jU4M6Eo">
            FN:s terroristlistor fungerar ännu sämre än EU:s från rättssäkerhetssynpunkt.
            Där saknas t.o.m. den mycket begränsade möjlighet som finns att
            få saken rättsligt prövad av EG-domstolen. Under hösten 2001 godtog
            FN:s säkerhetsråd och rådets sanktionskommitté okritiskt alla
            namn på USA:s terroristlista. Listningen har fått konsekvenser
            för många personer i världen som drabbats av rättsosäkra sanktioner.
            Även svenska medborgare har drabbats. Sverige bör därför ta initiativ
            till en fullständig översyn av den rättsliga regleringen av FN:s
            terroristlistor.
          </p>
          <p xml:id="i-RUsu1ibKntrPy67VPcREuf">
            Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-W2v8hu3pNdRzMFGsPmj8FV" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-FYukDH4rirHB3J6SKTcPeJ" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-2ZByrTQ9oidqmdTSs2SVRi" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-RyPimatcw7569fS4AobmEP" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-9bRNQjjDxqb7rHpRsrAXSR" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
