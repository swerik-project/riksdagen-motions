<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__757/mot_1970__ak__757-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 757 år 1970 9
          </p>
          <p>
            Nr 757
          </p>
          <p>
            Av herrar Glimnér och Polstam, om utbyggnad av sjöpolisverk-
            samheten.
          </p>
          <p>
            (Lika lydande med motion nr 697 i Första kammaren)
          </p>
          <p>
            För övervakning av ordning och säkerhet i våra kust- och sjöområden
            har sjöpolisverksamheten, jämsides med kustbevakningens och lotsväsendets
            personal, fått alltmer ökade uppgifter och för sin insats blivit
            uppskattad av den stora allmänheten — i all synnerhet den bofasta
            befolkningen — på de platser där denna verksamhet genomförts.
            I sjöpolisens arbetsuppgifter ingår, som rikspolisstyrelsen framhållit,
            spa- ning efter brottslingar, rymlingar och försvunna personer,
            övervakning av efterlevnaden av föreskrifter beträffande naturvård,
            jakt och fiske samt sjö- trafikövervakning. Ingripanden och utredningar
            i anledning av oljeutsläpp samt gräns- och skyddsområdesövervakning
            är väsentliga uppgifter. I sjöpolisens uppgifter ingår dessutom
            deltagande i sjöräddningstjänsten. Med beaktande av att lotsorganisationen
            rationaliserats, med indragning av de mindre lotsplatserna i skärgården
            och centralisering till ett färre antal större lotsplatser, ökar
            sjöpolisens uppgifter inom skilda områden. Fritids- bebyggelsen
            i närheten av kuster och stränder har ökat mycket starkt under
            senare år, och med ett ökat mått av fritid får man förutsätta
            att denna ut- veckling kommer att fortsätta. Med den ökade fritidsbebyggelsen
            i dessa områden och den längre ledig- heten för medborgarna har
            också följt en stark ökning av fritidsbåtarnas antal, och allt
            talar för att denna ökning fortsätter. För att med den starkt
            ökade trafiken till sjöss kunna upprätthålla till- fredsställande
            ordning och säkerhet är en utökning av sjöpolisverksamheten enligt
            vår mening nödvändig. Den ökade tillströmningen av människor i
            våra sjö- och kustområden och den starkt ökade båttrafiken gör
            att den bofasta befolkningen med all rätt kräver att samhället
            skall tillse att det finns personal som övervakar ordning och
            säkerhet inom dessa områden. Som exempel kan nämnas att kommunalfullmäktige
            i Stegeborgs kommun till länsstyrelsen i Östergötlands län påtalat
            nedskräpningen i skärgårdsom- rådena och därvid uttalat farhågor
            för den vackra skärgårdens bestånd samt krävt insatser från samhällets
            sida i form av polispersonal och patrullbåt. Enligt rikspolisstyrelsens
            redogörelse för sjöpolisverksamheten, bilaga 2.13
          </p>
          <pb facs="riksdagen-motions-pdf/data/1970/mot_1970__ak__757/mot_1970__ak__757-002.pdf"/>
          <p>
            10 Motion i Andra kammaren, nr 757 år 1970
          </p>
          <p>
            till styrelsens petita 1970/71, anges att det för närvarande
            finnes en båt i Luleåområdet, sex båtar i Stockholmsregionen och
            en båt i vardera Västerås-, Nyköpings-, Karlskrona- och Mariestadsregionerna
            samt tre båtar i Göte- borgsregionen. Av denna redogörelse framgår
            sålunda att det är sju båtar stationerade på kuststräckan Norrtälje
            Nyköping och att sådan verksamhet saknas på de långa kuststräckorna
            Norrtälje—Luleå och Nyköping—Karlskrona. Enligt vår mening är
            det därför angeläget att sjöpolisverksamheten utbygges i de områden
            där denna verksamhet saknas. Med stöd av vad ovan anförts hemställes,
            att riksdagen måtte i skrivelse till Kungl. Maj:t anhålla om skyndsam
            utredning och förslag till utbyggnad av sjöpolis- verksamheten
            i våra kust- och sjöområden.
          </p>
          <p>
            Stockholm den 28 januari 1970
          </p>
          <p>
            Erik Glimnér (cp) Åke Polstam (cp)
          </p>
        </div>
      </div>
    </body>
  </text>
</TEI>
