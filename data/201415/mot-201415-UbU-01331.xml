<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UbU-01331">
  <teiHeader>
    <fileDesc>
      <titleStmt>
        <title>Slumpvisa drogtester i gymnasieskolan</title>
        <author corresp="i-Q6m2m8XkYZmRWGoWpX28Yp">av Margareta B Kjellin (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1331 av Margareta B Kjellin (M)</title>
          <idno type="rdwebb">H2021331</idno>
          <rs type="number">1331</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H2021331/text</ref>
          <ref type="dokument_url_html">http://data.riksdagen.se/dokument/H2021331</ref>
          <ref type="dokumentstatus_url_xml">http://data.riksdagen.se/dokumentstatus/H2021331</ref>
          <ref type="docx">http://data.riksdagen.se/fil/9936C109-6775-4CD8-89AA-7DA7EFF754C2</ref>
          <ref type="pdf">http://data.riksdagen.se/fil/853CB7D9-A35F-4430-87FC-5C537A1A36ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q6m2m8XkYZmRWGoWpX28Yp</idno>
            <name>Margareta B Kjellin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-49MY63WkTw2GNAXjrxE67D" type="signed"/>
        <correspContext corresp="i-49MY63WkTw2GNAXjrxE67D">
          <note type="signatory" corresp="i-Q6m2m8XkYZmRWGoWpX28Yp"/>
        </correspContext>
        <correspAction type="submitted" xml:id="i-K8AouFAiiCKtRVgidXRJH">
          <date when="2014-11-07"/>
          <time when="11:59:32"/>
        </correspAction>
        <correspAction type="referred" xml:id="i-7NF2mF2ijVSZGVxQ2iEAjP">
          <date when="2014-11-12"/>
        </correspAction>
        <correspAction type="assigned" xml:id="i-4XKSCFL7qFPTfqgVymAbwG">
          <date when="2016-05-09"/>
          <time when="15:55:33"/>
        </correspAction>
        <correspContext corresp="i-4XKSCFL7qFPTfqgVymAbwG">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-7Hj33PEEMYgHDc6f8WFJbT"/>
        <correspContext corresp="i-7Hj33PEEMYgHDc6f8WFJbT">
          <ref type="uppgift">2014/15:UbU10</ref>
          <ref type="ref_dok_id">H201UbU10</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UbU10</ref>
          <ref type="ref_dok_titel">Gymnasieskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:1331 av Margareta B Kjellin (M) Slumpvisa drogtester i gymnasieskolan</div>
      </div>
      <div type="motBody">
        <div type="motProposal" subtype="förslag">
          <head xml:id="i-6RoN3o8yMrbWBD2K3dZNq9">
            Förslag till riksdagsbeslut
          </head>
          <list style="ol">
            <item xml:id="i-UvYuPYYDZi1TpKzzJQRNE8">
              Riksdagen tillkännager för regeringen som sin mening vad som
              anförs i motionen om slumpvisa drogtester i gymnasieskolan.
            </item>
          </list>
        </div>
        <div type="motContent">
          <head type="h1" xml:id="i-H9bDL9rV4XccEUc5UfPnUf">
            Motivering
          </head>
          <p xml:id="i-H2HXU3SxxXcpRbFHB9SXYm">
            Ett drogberoende är inte något som uppstår i ett vakuum. Det
            är inte så att en ung människa en dag vaknar upp och tänker att
            i dag ska jag börja använda narkotika. Det är många olika faktorer
            som samspelar och ligger till grund för destruktiva handlingar.
            Ofta handlar det om ett rop på hjälp. Man vill bli sedd och tar
            till narkotika som en sista utväg. För andra handlar det om experimenterande
            och nyfikenhet. I många fall ger användandet inget långvarigt
            beroende, men i alltför många fall blir testandet en inkörsport
            in i ett långvarigt och mer destruktivt bruk.
          </p>
          <p xml:id="i-BufB3KH1baePsVXMDhjQm8">
            Samhället, föräldrar och närstående behöver sända tydliga signaler
            om att droganvändande är fel och att vi tillsammans bryr oss om
            de unga. Skolan har här en nyckelfunktion. Vi har ett ansvar att
            här göra vårt yttersta för att lokalisera och hjälpa de ungdomar
            som befinner sig i farozonen. Ett verktyg är slumpvisa drogtester
            som, vilket erfarenheter i andra länder visar, har gett positiva
            effekter. I USA genomförs exempelvis drogtester i över 4 000 skolor
            och empiriska analyser som utvärderat utfallet tyder på att de
            har positiv effekt, inte bara på elevernas vanor när det gäller
            narkotika utan även alkoholvanor, närvaro och resultaten i skolan.
            Allt hänger ihop.
          </p>
          <p xml:id="i-PB1DcyJgvnvxvWaMCxM7Dv">
            Det finns redan idag en möjlighet att genomföra drogtester, dock
            ej slumpmässiga, med förbehållet att testerna är frivilliga och
            syftet är att få en misstanke bekräftad och en utgångspunkt för
            fortsatta stödinsatser. Just frivillighetsdelen visar en brist
            på insikt om hur en missbrukare tänker. Att få någon som dag och
            natt tänker på narkotika att frivilligt vilja blotta alla de skamkänslor
            som detta för med sig är naivt. En missbrukare har som första
            prioritet att skydda sitt beroende. Det enda som räknas är att
            det finns fortsatt möjlighet att bruka. Inget annat.
          </p>
          <p xml:id="i-Hsk2PNzHM8XossiWKykRXD">
            Det är i samband med drogtester viktigt att varje rörelse som
            innebär ett ingrepp mot den enskildes integritet måste balanseras
            upp med en noggrann bedömning av den enskildes intresse. Det är
            av central betydelse att drogtester utförs korrekt och inom ramen
            för de kontrollmekanismer som är förknippade med sekretess. I
            det förebyggande arbetet är det dessutom viktigt att inte peka
            ut någon eller någon grupp genom att välja vilka som ska testas
            utifrån mer eller mindre osäkra indikationer.
          </p>
          <p xml:id="i-3z8Yx3WYc7iYHhgGvsZnAa">
            I stället bör det övervägas om gymnasieskolor ska ges möjligheten
            att slumpmässigt, genom lottning, genomföra drogtester på eleverna.
            Metoden används och fungerar som förebyggande för rattonykterhet.
            Det handlar inte om att jaga, övervaka och bevaka utan att visa
            att samhället inte blundar och låtsas som att det inte finns några
            problem med unga och narkotika. Hela syftet är att lokalisera
            unga som behöver stöd och hjälp. Det handlar om att bry sig om
            varandra och ha mod nog att visa detta i praktiken.
          </p>
        </div>
        <div type="motSignatures">
          <list>
            <item xml:id="i-DM3JSvyr94qqm48Zap4Zqa">
              Margareta B Kjellin (M)
            </item>
          </list>
        </div>
      </div>
    </body>
  </text>
</TEI>
