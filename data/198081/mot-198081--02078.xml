<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--02078">
  <teiHeader>
    <fileDesc>
      <titleStmt>
        <title>med anledning av proposition 1980/81:130 om industripolitikens</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av proposition 1980/81:130 om industripolitikens</title>
          <idno type="rdwebb">G4022078</idno>
          <rs type="number">2078</rs>
          <ref type="dokument_url_text">http://data.riksdagen.se/dokument/G4022078/text</ref>
          <ref type="dokument_url_html">http://data.riksdagen.se/dokument/G4022078</ref>
          <ref type="dokumentstatus_url_xml">http://data.riksdagen.se/dokumentstatus/G4022078</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WD6wrMTXyg35XAWQA72EPP" type="signed"/>
        <correspContext corresp="i-WD6wrMTXyg35XAWQA72EPP">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-QRDnfz9zaiXo7A1SpAi1dM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__2078/mot_198081__2078-001.pdf"/>
      <fw xml:id="i-X8hCB9iA3rgECBLvqhym5m">
        Motion 1980/81:2078
      </fw>
      <div xml:id="i-Wa863PniZKiTRg6XNy51Pf" type="motHeader">
        <div xml:id="i-M573kcoFH8WcWYDBEgMKbD" type="motTitle"/>
        <div xml:id="i-SNJ3dqpnpofYS687D1zQ4q" type="motSubmissionInfo"/>
      </div>
      <div xml:id="i-HuiFvqg2u6KbwX3AhrVxDf" type="motBody">
        <div xml:id="i-DamUsceycbpZeU2upNqUhr">
          <p xml:id="i-41XQf2St5B4geobZoywDTh">
            av Lars Werner m. fl.
          </p>
          <p xml:id="i-DdLMWvkKkx5qGxVSbpPyh5">
            med anledning av proposition 1980/81:130 om industripolitikens
            inriktning, m. m.
          </p>
          <p xml:id="i-EzFZjjTruGMaT7M1kqzak3">
            Regeringen har avgivit en proposition rörande industripolitikens
            inrikt- ning, ”m.m.” De frågor som där behandlas har under den
            allmänna motionstiden 1981 berörts i motioner från vänsterpartiet
            kommunisterna — vad gäller industripolitiken och dess allmänna
            framtidsmål i motion 806, samt i fråga om skogsindustrins utveckling
            bl. a. i motion 1800. Då vi förutsätter som naturligt att dessa
            motioner kommer att behandlas i anslutning till proposition 130,
            begränsar vi våra synpunkter i härvarande motion till vad som
            inte uttryckligt tagits upp i motionerna 806 och 1800. Proposition
            130 är ett beklämmande aktstycke. Den är en sammanställ- ning
            av svävande och delvis motsägande resonemang, vilka inte innefattar
            vare sig perspektiv, vilja eller program. Med en lätt tillspetsning
            kan man säga att den har ersatt analys med schabloner, verklighet
            med illusioner och industripolitik med — subventioner. Detta är
            knappast vad man har skäl att vänta sig i en för industrin och
            industrisamhället så problematisk period.
          </p>
          <p xml:id="i-KpUAprwuEto2b6WohsYTX3">
            I"
          </p>
          <p xml:id="i-4zZLTH2ffUkjp3VmtZxVAL">
            Analysen av de industriella problemens verklighet omintetgörs
            i proposi- tionen redan genom dess terminologiska och metodiska
            brister. I en ekonomisk analys måste man någorlunda veta vad man
            menar när man använder vissa begrepp. Använder man dem i en alltför
            allmän och abstrakt mening, tappar de sin innebörd och sitt värde
            för analysen. Propositionen talar sålunda om ”marknad” och ”marknadshushållning”
            utan minsta försök till definition. Marknadshushållning förekommer
            i alla industriella system (och dessutom i agrara ekonomier med
            en viss grad av specialisering). Verkan och funktion av marknadshushållningen
            växlar däremot starkt med varje utvecklingsskede och varje typ
            av industriell ekonomi. Marknadshushållning är inget självständigt
            begrepp utan en spegling av de övriga produktionsförhållandena.
            Också begreppet ”konkurrens” är meningslöst i en analys av det
            här aktuella ämnet. Utan en definition av konkurrensens grad och
            art kan man aldrig fastställa dess betydelse för det läge man
            vill beskriva eller påverka. Intill meningslöshet gränsande plattityder
            och banaliteter som ”god
          </p>
          <pb facs="riksdagen-motions-pdf/data/198081/mot_198081__2078/mot_198081__2078-002.pdf"/>
          <fw xml:id="i-Jcm9nY2wnQxjZdKNZTWmwo">
            Mot. 1980/81:2078 14
          </fw>
          <p xml:id="i-TSry2CRc2oM8j8bpGMaLKJ">
            resurshushållning” och ”normal lönsamhet” ger heller ingen grund
            för några förnuftiga tankar, när de inte relateras till någonting.
            Man måste väl ändå klargöra om ”normal” lönsamhet i industrin
            gäller i förhållande till vinsterna av spekulation och svarta
            affärer eller i förhållande till något annat. Ibland tangerar
            terminologin i propositionen höjden av det groteska. Det sägst.
            ex. att ”i-ländernas industriexpansion, sett i ett makroperspektiv,
            följt ett relativt lugnt mönster”. Vad är innebörden av detta
            konstaterande? Är det meningen att beskriva ekonomiska krafter
            och motsättningar, vilka frambringat två världskrig, en i världshistorien
            unik förstörelse, fascistiska lösningar på ekonomiska kriser osv.
            Och vad menas när man i nästa andetag fortsätter: ”Sett i mikronivå
            är bilden inte alls lika lugn och harmonisk. Kampen om marknadsandelar
            kan vara hård.” Är det enda som stört ”harmonin” kampen om ”marknadsandelar”?
            Blev ”harmonin” inte störd av sådana obetydligheter som den tyska
            storfinansens försök att under åren 1933-1945 öka sina ”marknadsandelar”?
            Vore det inte något hederligare att söka analysera betydelsen
            av just bristen på ”harmoni” i det system man vill beskriva?
          </p>
          <p xml:id="i-2bjC6kUXpxVGvxJG7bWxp3">
            III
          </p>
          <p xml:id="i-QVHEMBsAvF6uCXTPUGJ3F4">
            Därnäst måste man reagera mot det helt verklighetsfrämmande i
            själva beskrivningen av den industriella ekonomins nutida verklighet.
            Man talar om ”marknad”, ”konkurrens” osv. som om detta var identiskt
            med framställ- ningarna i gamla klassiska teoretiska läroböcker.
            Det har ju dock sedan årtionden varit bekant att marknaden och
            kampen mellan företag och finansgrupper i stort sett upphört att
            fungera på det sättet. Villkoren är i praktiken helt annorlunda.
            Ett oerhört flöde av fackmässiga verk inom modern ekonomisk vetenskap
            har sysselsatt sig med just sådana frågor. Och dessa verk har
            kommit i lika mån från ekonomer vilka är anhängare till det kapitalistiska
            systemet som från kritiker därav. Vi kan i förbigående hänvisa
            till Federal Institute of Economic Research och dess studier över
            den djupgående förvridningen av konkurrens och marknader, Galbraiths
            studie från 1930-talet angående priselasticiteten och Wendell
            Berges rapport om det internationella kartellväsendet. Världen
            ser helt enkelt inte ut på det sätt som propositionens författare
            utgår från. I propositionens verklighetsförfalskning ingår också
            en idealistisk fraseo- logi. Varför beskriva ett system som ”decentralism”,
            när man vet att det är ett av de mest centraliserade i världen?
            Varför göra gällande att småföreta- gen kan öka, när hela den
            sekulära trenden visar hur de trängs ut? Varför inte beskriva
            verkligheten som den är, och sedan föreslå åtgärder för att korrigera
            den i önskvärd riktning? Som särskilt allvarligt framstår att
            propositionen beskriver ekonomisk utveckling som helt anonyma,
            självreglerande processer. Verkligheten är ju i stället den, att
            marknaden icke reglerar sig själv. Som bl. a. Gunnar Myrdal
          </p>
          <pb facs="riksdagen-motions-pdf/data/198081/mot_198081__2078/mot_198081__2078-003.pdf"/>
          <fw xml:id="i-21LQjM4mWBReGT6cvFfcHJ">
            Mot. 1980/81:2078 15
          </fw>
          <p xml:id="i-K9qa8Gj3HaDRVbP8Fj7mbJ">
            visat, har den en benägenhet att leda till kumulativa balansrubbningar.
            Varför påstå att ”marknadshushållningen” är den bästa även för
            att reglera framtida utveckling, när det ändå måste stå klart
            att marknadsmekanismer- nas nutida reaktioner omöjligt kan reglera
            framtidsföreteelser som ännu inte finns. Det farliga med propositionens
            metodik är att den betraktar varje utveckling som självklar —
            det som sker måste ske, ”marknaden” ser till att det som måste
            komma fram kommer fram. I vår tid är tvärtom varje process, liksom
            utvecklingen som helhet, i högsta grad en följd av maktpolitiska
            ställningstaganden. Teknologin blir en annan om forskningspengar
            går till kärnkraft än om de går till elektronik. Marknaden är
            inte en anonym självreglering, utan ett resultat av företagens
            handlande. Vad som produce- ras bestäms inte av marknaden utan
            av vad stora producenter vill att marknaden skall ha. Export sker
            inte på en marknad där fri tävlan råder. Den sker i en komplicerad
            maktkamp där sambandet kostnad-pris i hög grad upplösts och där
            konkurrens i klassisk mening ersatts med olika påtryck- ningssystem.
            Frukten av propositionens synsätt är att man inte föreslår någon
            industripolitik alls. Man tror att det bara gäller att anpassa
            sig till ”utvecklingen”. Särskilt tydligt framgår detta i propositionens
            kommentar till KIPI- utredningen. Denna har på ett ganska åskådligt
            sätt klarlagt skillnaderna mellan passiv och aktiv industripolitik.
            Det är förbluffande att regeringen inte tar detta till utgångspunkt
            för att formulera en genomtänkt strategi. Som särskilt groteskt
            framstår att propositionen över huvud taget inte innehåller några
            linjer för den framtida datoriseringen i industrin. Här presenterar
            sig ju oerhörda problem i forskning, internationalisering, beroende,
            kostnadsaspekter, industrisociologiska verkningar. Hur allt detta
            gestaltar sig beror på datapolitiken — i sig själv innehåller
            utvecklingen möjligheter av helt motsatta slag. Företrädare för
            regeringen har i massmediadebatter erkänt att Sverige saknar en
            datapolitik. Man hade
          </p>
          <p xml:id="i-EmXy59Ph8Gzy5qKLE5JFeS">
            väntat att en industripolitisk proposition skulle ha sysslat
            med denna fråga.
          </p>
          <p xml:id="i-EvQtpNjJbrWQLPNxuFfFMD">
            IV
          </p>
          <p xml:id="i-6pWNb7XMHYfdPUm9JW97Sb">
            Betydande delar av propositionen ägnas de olika formerna av industripo-
            litiskt stöd i vid mening. Detta stöd innehåller värdefulla och
            riktiga moment. Men det utgör i stora delar också en verksamhet
            som försiggår alltför okontrollerat. Den stora omfattning som
            dessa stödverksamheter fått rent budgetmässigt, gör en grundlig
            översyn nödvändig. En väsentlig del av det faktiska budgetunderskottet
            kan förklaras genom just dessa utgiftsposters ovanligt starka
            tillväxt på senare år.
          </p>
          <pb facs="riksdagen-motions-pdf/data/198081/mot_198081__2078/mot_198081__2078-004.pdf"/>
          <fw xml:id="i-NE9yWFASu2btMuA2mD1dtp">
            Mot. 1980/81:2078 16
          </fw>
          <p xml:id="i-SmTksQS5G6uEo7LL3dZsQw">
            Vv
          </p>
          <p xml:id="i-FiSZD7ic6Jx8Y9dsq8Ehjb">
            Vad svensk industripolitik för framtiden behöver är inte i någon
            arbetsmässigt användbar eller begreppsmässigt hållbar form framställt
            i propositionen. Vi menar att läget borde ha manat regeringen
            till en medveten och mer programmatisk hållning i dessa viktiga
            framtidsfrågor. Riksdagen borde fastslå linjer för industripolitikens
            inriktning enligt följande: 1. En medveten och styrd strävan till
            förändringar i själva industrins sammansättning, på sätt som utvecklas
            i motion 806 till årets riksmöte. 2. Ett erkännande att exportökning
            och exportberoende är överbetonade och den nationella marknadens
            utbyggnad en mer primär och praktiskt mer uppnåelig väg. 3. Ett
            industriellt utbyggnadsprogram i offentlig regi är nödvändigt
            som ett ledande inslag i utvecklingen. Den privata storfinansen
            saknar vilja att utveckla landet industriellt och representerar
            en syn som står i motsättning till folkflertalets och nationens
            intresse. 4. En samhällelig styrning av kapitalmarknad och kapitalinsatser
            vad avser dess stora linjer måste ske. En förutsättning härför
            är överförandet i samhällets ägo av de privata affärsbankerna.
            5. En grundlig översyn bör ske av det offentliga stödet till de
            privata företagen med syfte att skapa bättre kontroll över vad
            som sker och att undanröja stödformer som saknar egentlig verkan
            i förhållande till industri- politikens definierade mål.
          </p>
          <p xml:id="i-BbD4f8hrzp1oNnvGWMMMRd">
            VI
          </p>
          <p xml:id="i-2yR43MYqhk2wChPZFbcJCX">
            Mot bakgrund av det anförda föreslås att riksdagen med avslag
            på regeringens hemställan under punkt 1i proposition 1980/81:130
            beslutar förorda riktlinjer för industri- politiken i enlighet
            med vad som anförs i denna motion och i motion 1980/81:806.
          </p>
          <p xml:id="i-RXnuC6XN7J4feTYnFds8Xr" type="date">
            Stockholm den 25 mars 1981
          </p>
          <div xml:id="i-LFyseox1DuM79bcXRi73nM" type="signatureBlock">
            <p who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
            <p who="i-8743Lhyk8SSNk8Ne84jigz" type="signature">
              EIVOR MARKLUND (vpk)
            </p>
            <p who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
            <p who="i-CMGiiZNVocLdbkuKqXgWTG" type="signature">
              NILS BERNDTSON (vpk)
            </p>
            <p who="i-QRDnfz9zaiXo7A1SpAi1dM" type="signature">
              BERTIL MÅBRINK (vpk)
            </p>
            <p who="i-RPvXiWoVbPvNZBh8bxVvbB" type="signature">
              EVA HJELMSTRÖM (vpk)
            </p>
          </div>
          <p xml:id="i-FbW96BtkN3CNBEuHfV8rq6">
            GOTAB 66824 Stockholm 1981
          </p>
        </div>
      </div>
    </body>
  </text>
</TEI>
