<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-KrU-02592">
  <teiHeader>
    <fileDesc>
      <titleStmt>
        <title>Vissa kulturpolitiska frågor</title>
        <author corresp="i-EgXqeVnPhVAxu5tLpK9F8M">av Vasiliki Tsouplaki m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2592 av Vasiliki Tsouplaki m.fl. (V)</title>
          <idno type="rdwebb">H9022592</idno>
          <rs type="number">2592</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H9022592/text</ref>
          <ref type="dokument_url_html">http://data.riksdagen.se/dokument/H9022592</ref>
          <ref type="dokumentstatus_url_xml">http://data.riksdagen.se/dokumentstatus/H9022592</ref>
          <ref type="docx">http://data.riksdagen.se/fil/A20A858B-FE10-4995-99F1-0A62755C6358</ref>
          <ref type="pdf">http://data.riksdagen.se/fil/C5D5F88A-1731-4A7A-9260-F3783109CF4F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EGSZ1mMqxNQmPZbv6NSTvf" type="signed"/>
        <correspContext corresp="i-EGSZ1mMqxNQmPZbv6NSTvf">
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
        </correspContext>
        <correspAction xml:id="i-Sv7G7Jpeo1TaWQQEs5EAQ6" type="submitted">
          <date when="2021-10-04"/>
          <time when="10:26:48"/>
        </correspAction>
        <correspAction xml:id="i-H3mVo9Z4cNeY8PPTkJiqkY" type="reviewed">
          <date when="2021-10-04"/>
          <time when="12:23:03"/>
        </correspAction>
        <correspAction xml:id="i-Y1qAP7WykG12QtRtzs448b" type="referred">
          <date when="2021-10-14"/>
        </correspAction>
        <correspAction xml:id="i-H7zZXeRLJhjCEUYSd4ghC" type="assigned">
          <date when="2022-10-05"/>
          <time when="11:48:23"/>
        </correspAction>
        <correspContext corresp="i-H7zZXeRLJhjCEUYSd4ghC">
          <ref type="assignedTo">Kulturutskottet</ref>
        </correspContext>
        <correspAction xml:id="i-XMeLdkfus59vBS9deTncCL" type="behandlas_i"/>
        <correspContext corresp="i-XMeLdkfus59vBS9deTncCL">
          <ref type="uppgift">2021/22:KrU4</ref>
          <ref type="ref_dok_id">H901KrU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU4</ref>
          <ref type="ref_dok_titel">Konstarterna och kulturskaparnas villkor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-W9oe1JRKCNRFfLmfKiCAG1" type="behandlas_i"/>
        <correspContext corresp="i-W9oe1JRKCNRFfLmfKiCAG1">
          <ref type="uppgift">2021/22:KrU7</ref>
          <ref type="ref_dok_id">H901KrU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU7</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4eadhPiNz4tsinXM2ekPNd" type="behandlas_i"/>
        <correspContext corresp="i-4eadhPiNz4tsinXM2ekPNd">
          <ref type="uppgift">2021/22:KrU5</ref>
          <ref type="ref_dok_id">H901KrU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KrU5</ref>
          <ref type="ref_dok_titel">Folkbildning och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EqFo58JyJFHX85XB1YA6WT" type="behandlas_i"/>
        <correspContext corresp="i-EqFo58JyJFHX85XB1YA6WT">
          <ref type="uppgift">2021/22:UbU19</ref>
          <ref type="ref_dok_id">H901UbU19</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU19</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UPKe6MuwVUhcmSymTF2edL" type="behandlas_i"/>
        <correspContext corresp="i-UPKe6MuwVUhcmSymTF2edL">
          <ref type="uppgift">2021/22:KU32</ref>
          <ref type="ref_dok_id">H901KU32</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">KU32</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JhYQD7zPxEqxUnP6vQSL1L" type="motHeader">
        <div xml:id="i-PjYDXGjV8LZh6aS2bfaCTi" type="motTitle">
          Motion till riksdagen 2021/22:2592 av Vasiliki Tsouplaki m.fl.
          (V) Vissa kulturpolitiska frågor
        </div>
      </div>
      <div xml:id="i-YLrK4DVxLPVnYQ3YrTjwk7" type="motBody">
        <div xml:id="i-JoGWfWjVChBL9cLuHQcZX" type="motProposal" subtype="förslag">
          <head xml:id="i-SX8j45kVVKoijxsNSD8KbW">
            1 Förslag till riksdagsbeslut
          </head>
          <list xml:id="i-PkqDG31g33vBYnaRc78Uke" style="ol">
            <item xml:id="i-RP4m9VKCM27Enzv2iDCDs2">
              Riksdagen ställer sig bakom det som anförs i motionen om att
              regeringen bör se över hur antalet utbildningsplatser för inredningsarkitekter
              ska kunna öka och tillkännager detta för regeringen.
            </item>
            <item xml:id="i-4sHeVo5qVJmotCSQPDrdrC">
              Riksdagen ställer sig bakom det som anförs i motionen om att
              regeringen bör utreda och återkomma med förslag för att fjärrlån
              av e-böcker ska bli möjligt och tillkännager detta för regeringen.
            </item>
            <item xml:id="i-LpAsfxCW1uiDd3beKQ7AY8">
              Riksdagen ställer sig bakom det som anförs i motionen om att
              regeringen bör tillsätta en utredning som ser över litteraturstödet
              och möjligheten att övergå från ett efterhandsstöd till ett förhandsstöd
              och vilka möjliga utfall det skulle ge och tillkännager detta
              för regeringen.
            </item>
            <item xml:id="i-FjpynPXuFEmqtHHarJJp6X">
              Riksdagen ställer sig bakom det som anförs i motionen om att
              regeringen bör få i uppdrag att utreda hur fler kulturarrangemang
              skulle kunna bli tillgängliga för personer med funktionsnedsättning
              och tillkännager detta för regeringen.
            </item>
            <item xml:id="i-mtCDQ6Z29YzxrSoNHCu48">
              Riksdagen ställer sig bakom det som anförs i motionen om att
              regeringen bör utreda möjligheten till särskilt stöd för korrekturläsning
              av punktskrift och tillkännager detta för regeringen.
            </item>
            <item xml:id="i-2knKkToJaXAgqPZWepdaaY">
              Riksdagen ställer sig bakom det som anförs i motionen om att
              regeringen bör få i uppdrag att utreda älvdalskans position och
              se över möjligheten för älvdalskan att bli ett minoritetsspråk
              och tillkännager detta för regeringen.
            </item>
            <item xml:id="i-SqGx6FeXjosRGoka3LGk84">
              Riksdagen ställer sig bakom det som anförs i motionen om att
              regeringen bör få i uppdrag att utreda förutsättningarna för ett
              särskilt stöd till de folkhögskolor som erbjuder boende, och detta
              tillkännager riksdagen för regeringen.
            </item>
          </list>
        </div>
        <div xml:id="i-PNuLytca7Lf3scKfXunqhh" type="motContent">
          <head xml:id="i-T853HdftWKHDgpYA6oPokB" type="h1">
            2 Gestaltad livsmiljö
          </head>
          <p xml:id="i-Wq39QU4cYchcBywbesFRoW">
            Arkitektur, form och design påverkar alla människor dagligen
            och handlar i grunden om livskvalitet. Vänsterpartiets målsättning
            är ett samhällsbygge som sätter människan i centrum, där alla
            medborgare ska få leva och bo i inkluderande, väl gestaltade och
            långsiktigt hållbara miljöer. Funktionella livsmiljöer, med framträdande
            estetiska och konstnärliga värden och beständiga material, ökar
            trivseln och därmed människors livskvalitet. Livsmiljön, och särskilt
            boendet, har en grundläggande betydelse för människors hälsa och
            välbefinnande.
          </p>
          <p xml:id="i-TdLVDvBH4EW7QKud6i8GU6">
            En känsla av tillhörighet och stolthet över den gemensamma miljön
            bidrar till att bygga ett samhälle som håller ihop. Utformningen
            av våra livsmiljöer påverkar också hur vi kan leva tillsammans.
            När och hur kan vi träffas? Vem är den offentliga miljön skapad
            för? Vänsterpartiet lyfter vikten av barnvänliga samhällen och
            universell design som möjliggör för alla oavsett funktionalitet
            att vistas på en plats. Gestaltningen av den byggda miljön är
            därför en fråga om jämlikhet i samhället. Det kräver en omsorgsfull
            och långsiktig planering av städer och samhällen, sett både till
            den större helheten och till detaljerna, där det krävs hög kvalitet
            i varje enskild byggnad och plats som gestaltas.
          </p>
          <p xml:id="i-TZovTQgCFPEAcrh6SYGQ8o">
            Regeringen satte i sin proposition Politik för en gestaltad livsmiljö
            (2018) målen för arkitektur- och designområdet.
          </p>
          <p xml:id="i-Quou5zEBKCTJZcdbRtnryY">
            Sveriges nationella centrum för arkitektur och designs (Arkdes)
            uppföljning från i år lyfter en rad intressanta aspekter kopplade
            till hur coronapandemin förändrat mångas livsmönster och därmed
            hur vi använder och upplever den gemensamma miljön. När många
            platser varit stängda och många inte fått åka till sin arbetsplats
            har de gemen­samma utomhusmiljöerna blivit än viktigare. Samtidigt
            har pandemin slagit hårt mot restauranger och butiker och allt
            fler har vant sig vid att handla på nätet. Många städer har tomma
            lokaler i sina centrum och frågan är vad vi ska fylla dem med
            framöver. Enligt den Sifoundersökning som genomförts av Arkdes
            ser stadsbor ”grönska”, ”trygghet” samt ”gång- och cykelvägar”
            som de viktigaste aspekterna att satsa på i utvecklingen av framtidens
            samhällen. På glesbygden lyfts samma frågor fram som viktiga,
            dock inte lika tydligt. I stället betonar många av de svarande
            faktorer som ”närhet till service” och ”barnperspektivet”.
          </p>
          <p xml:id="i-Jf1Rg1k499K1PpdD6SvpP6">
            Kartor och statistik över pandemins spridning och vaccinationsgrad
            har också på ett nytt sätt illustrerat bostadssegregationen som
            finns i många städer. I de nationella målen lyfts god arkitektur
            och väl gestaltade livsmiljöer som ett botemedel mot segregationen.
            För Vänsterpartiet är det viktigt att lyfta att det är en politik
            för fler jobb, utjämnade inkomstskillnader, bättre utbildning
            och stopp för rasism och diskriminering, som är det centrala i
            det arbetet. Vi behöver ett stopp för utförsäljningar och ombildningar
            i våra städer och bygga billigare hyresrätter i områden där det
            i dag finns få. Klassklyftorna och segregationen är problematiska
            ur flera perspektiv. Dels begränsas människors frihet och möjlighet
            att förverkliga sina drömmar, dels hotas den sociala sammanhållningen
            och hållbarheten i samhället, vilket riskerar att skapa polarisering
            och misstroende mellan grupper. För att motverka detta krävs därför
            insatser i såväl s.k. utsatta områden som i mer välbärgade och
            centrala områden i städerna.
          </p>
          <p xml:id="i-6dZEuc2r4kYzhR5KwePuth">
            Mer om vår politik för fler hyresrätter och minskad bostadssegregation
            finns att läsa i motionen Bostadspolitik, planering och byggande
            (2021/22:2602).
          </p>
          <p xml:id="i-8PNfygWbKdGbo8dVGcNq4z">
            Med det sagt är det ändå mycket viktigt att påpeka att man inte
            ska rucka på principer om god arkitektonisk kvalitet för den stora
            grupp som efterfrågar billigare hyresrätter. Vackra, spännande
            och trygga miljöer som de boende fått inflytande över är extra
            viktigt i de områden som i dag utpekas som oattraktiva och/eller
            otrygga. Arkdes identifierar också att de uppdrag som handlar
            om politikens bredd, såsom påverkans­möjligheter, trygghet och
            segregation, inte har fått samma genomslag som resterande politik
            sedan propositionen antogs.
          </p>
          <p xml:id="i-L2S675QpsJx4J1LZ9S2khU">
            Ett annat problem är kommuners och regioners arbete med gestaltad
            livsmiljö. Man konstaterar att det är en utmaning att se till
            att det finns kunskap, speciellt på kommun­nivå, om frågorna.
            Enligt en rapport från Riksantikvarieämbetet saknar två av tre
            kommuner rätt kompetens för att ta hänsyn till kulturvärden i
            byggprocesserna, och enligt Statens konstråd är kompetenspåfyllnad
            viktig för att kommuner och regioner ska klara sina uppdrag kopplade
            till konst och kultur.
          </p>
          <p xml:id="i-QbaC1orqqWU2HunbWUUUAs">
            Stor del av fokus kring arkitektfrågor ligger på den yttre utformningen
            medan den inre sällan lyfts i offentlig debatt, trots att vi har
            väldigt många offentliga inomhusmiljöer vars utformning bekostas
            av skattemedel och som används av oss invånare dagligen. Det handlar
            om skolor, bibliotek, sjukhus, idrottshallar och busstationer
            för att ta några exempel. Förutom att de utgör viktiga mötesplatser
            och arenor för oss invånare är det stora arbetsplatser och kommun-
            och regionanställda med tuffa arbeten behöver väl genomtänkta
            och vackra arbetsmiljöer. Här kan det offentliga gå i bräschen.
            Sedan mer än 10 år tillbaka är det färre inredningsarkitekter
            som utbildas än vad som går i pension och efterfrågan förväntas
            öka de kommande åren, skriver Saco i sin prognos.
          </p>
          <p xml:id="i-9XMnH8nJ3dYUqVM6zqBcRU">
            Regeringen bör se över hur antalet utbildningsplatser för inredningsarkitekter
            ska kunna öka. Detta bör riksdagen ställa sig bakom och ge regeringen
            till känna.
          </p>
          <head xml:id="i-NoFFmuaMM6Cynsj83U8pvw" type="h1">
            3 Litteraturfrågor
          </head>
          <p xml:id="i-8KxiH7DPS9qyYqNYT8dbFW">
            Litteraturen är ett arkiv för människans samlade fantasier, drömmar
            och begär. Den kan underhålla, oroa, skapa debatt, chockera och
            trösta. När vi läser en bok gör vi andras erfarenheter till våra
            egna. Vi tvingas ta del av skilda ståndpunkter, se genom många
            olika ögon och förstå många olika sätt att leva och handla. Läsminnen
            kan bli lika starka som verkliga, levda minnen. Läsningar kan
            bli referenser, ankare att förtöja vid när som helst i livet.
            Litteraturen lever på en huvudsakligen kommersiell marknad men
            når också människor tack vare samhällets stöd.
          </p>
          <p xml:id="i-WyrFVmtfL5DXkzFBm6Zo5r">
            Skolan ansvarar för att eleverna lär sig läsa. Skolbiblioteken
            har ett dubbelt ansvar – både att främja läslust och att vara
            en resurs för undervisningen. Därför är de viktiga. Skolbiblioteken
            spelar en avgörande roll i att ge elever tillgång till litteratur
            och läsning. Det finns i dag för få skolbibliotek och av de som
            finns är inte alla bemannade. I utred­ningen Skolbibliotek för
            bildning och utbildning (SOU 2021:3) finns förslag på skärpta
            lagkrav för skolbiblioteken och förslag på hur fler skolbibliotekarier
            ska kunna utbildas. Vänsterpartiet menar att denna satsning måste
            startas snarast för att fler skolbibliotek ska kunna bemannas
            i framtiden och föreslår därför i vår höstbudget (2021/22:3278)
            att utredningens förslag om fler utbildningsplatser för skolbibliotekarier
            kan påbörjas och att kommunerna ska få extra medel för att bygga
            upp fler skolbibliotek.
          </p>
          <p xml:id="i-DsDYWnrMzYGeoARY5APcST">
            Under 2020 ökade e‑boksutlåningen med 32 procent i spåren av
            coronapandemin samtidigt som besöken på landets folkbibliotek
            minskade med 33 procent. En annan trend som pågår är att antalet
            bibliotek i landet minskar. Folkbiblioteken har blivit 11 färre
            under 2020 och antalet offentliga bibliotek har sjunkit med 35
            stycken. Det här är en långsiktig trend och de senaste decennierna
            har runt 400 filialer försvunnit. Närheten till ett bibliotek
            är särskilt viktig för de grupper som inte är vana besökare. Biblioteken
            är också viktiga för utgivningen av svensk litteratur, och biblioteks­ersättningen
            som författare erhåller är ett välkommet ekonomiskt tillskott.
            Under förra mandatperioden såg Vänsterpartiet till att höja den
            ersättningen i flera omgångar i sitt budgetsamarbete med regeringen.
          </p>
          <p xml:id="i-R9FCTrdoZWDMfATZdDZ1PJ">
            Digitalisering och e-lån kan inte ersätta den fysiska mötesplats
            som folkbiblioteken är eller de bidrag till samhället de ger.
            Det är däremot ett effektivt sätt att bredda verksamheten, öka
            tillgängligheten och möta ett växande behov som kommer med teknisk
            utveckling. Det som bl.a. försvårar den utvecklingen är att e‑böcker
            i dag är låsta till det bibliotek som köpt in dem, vilket omöjliggör
            fjärrlån. Det gör att de som har tillgång till större bibliotek
            med större ekonomiskt utrymme, vilket ofta är fallet i storstäders
            stadskärna, har tillgång till ett större utbud av e‑böcker, medan
            andra som befinner sig vid de mindre biblioteken som inte har
            samma resurser har tillgång till ett mindre utbud. Detta behöver
            förändras.
          </p>
          <p xml:id="i-Fs2ULL4gXYsbbX3eT4vDaf">
            Regeringen bör utreda och återkomma med förslag för att fjärrlån
            av e‑böcker ska bli möjligt. Detta bör riksdagen ställa sig bakom
            och ge regeringen till känna.
          </p>
          <p xml:id="i-51jJsWF4nJGCfi8r7KPzgB">
            Nya läs- och köpbeteenden påverkar bokutgivningen och förstås
            i slutändan författare. Allt färre köper fysiska böcker i bokhandel
            utan söker sig till e‑böcker och strömmade böcker på prenumerationstjänster.
            Det innebär stora intäktsbortfall och kan i förläng­ningen ge
            färre utgivna böcker på svenska. Förlagen behöver satsa på säkra
            storsäljare och kända namn. Coronapandemin har accelererat den
            här utvecklingen och många fysiska bokhandlare hotas av konkurs.
            I våra grannländer finns särskilt stöd till butikerna och det
            är något både förläggarföreningen och bokhandlarföreningen driver.
            Det har funnits en diskussion om huruvida litteraturstödet, som
            i dag är ett efterhands­stöd, borde övergå till förhandsstöd för
            att underlätta finansieringen för de mindre förlagen. Vänsterpartiet
            tycker att förslaget är intressant och föreslår en utredning för
            att se över frågan.
          </p>
          <p xml:id="i-ESLmxSV9Ctyg7oJE7Dqo1s">
            Regeringen bör tillsätta en utredning som ser över litteraturstödet
            och möjligheten att övergå från ett efterhandsstöd till ett förhandsstöd
            och vilka möjliga utfall det skulle ge. Detta bör riksdagen ställa
            sig bakom och ge regeringen till känna.
          </p>
          <head xml:id="i-H7Yv6MakN5xRVdgMVUhPA8" type="h1">
            4 Språkfrågor
          </head>
          <p xml:id="i-R5XUqxcaSXaXbvGNFTwGKN">
            För kulturkonsumenten är nedsatt syn, hörsel eller rörelsehinder
            ett problem enbart så länge som ramp, plats för rullstolar, hörselslingor,
            textning, tecken-/syntolkning, tal- och punktskriftsböcker m.m.
            saknas. För att kulturarrangemang ska vara tillgängliga behövs
            det i högre utsträckning tolkning och möjlighet till tolkning.
            I dag är det upp till arrangörerna att göra evenemanget tillgängligt,
            men ofta finns inte resurserna eller kunskapen för det. Vänsterpartiet
            vill att en utredning ska göras för att se över möjlig­heterna
            till statliga stödfunktioner för tolkning av kulturarrangemang.
          </p>
          <p xml:id="i-B1wm6ecw4ZGpZMGCuyDnyq">
            Regeringen bör få i uppdrag att utreda hur fler kulturarrangemang
            skulle kunna bli tillgängliga för personer med funktionsnedsättning.
            Detta bör riksdagen ställa sig bakom och ge regeringen till känna.
          </p>
          <p xml:id="i-H1QFHgkW59xUMSk7kuNFY7">
            Punktskriftens ställning måste stärkas. Att böcker, tidskrifter
            och nyhetsmedier ges ut i punktskrift ger synnedsatta möjlighet
            att få tillgång till skriftspråket. Detta ger möjligheter att
            läsa för rekreation, studera, ta del av kultur m.m. Sverige har
            förbundit sig att följa FN:s konvention om rättigheter för personer
            med funktionsnedsättning och FN:s globala mål Agenda 2030. Både
            konventionen och de globala målen slår fast rätten till information,
            utbildning och utveckling. Kunskap i punktskrift och tillgången
            till punktskrift är en avgörande faktor för att uppnå målen. I
            dag håller översatta verk skiftande kvalitet och ett vanligt problem
            är att översättningarna inte korrekturläses i tillräckligt hög
            utsträckning och ibland inte alls. Vänsterpartiet vill se ett
            större ansvars­tagande över punktskriften och dess möjligheter.
            Särskilt viktigt är det när det kommer till kurslitteratur. I
            t.ex. läroböcker för de naturvetenskapliga ämnena kan en felaktig
            bokstav ställa till det.
          </p>
          <p xml:id="i-S9DPECzXQorewFMCzWkcYR">
            Regeringen bör utreda möjligheten till särskilt stöd för korrekturläsning
            av kurs­litteratur i punktskrift. Detta bör riksdagen ställa sig
            bakom och ge regeringen till känna.
          </p>
          <p xml:id="i-RzdDT2h33D5FHS1x4HBScc">
            Nationalistiska strävanden att bygga enspråkiga stater i en mångkulturell
            värld har inneburit förtryck av minoriteter. Sverige är inte ett
            land som enbart är ”svenskt” och har aldrig varit det. Gränser
            har flyttats och gjort finnar, norrmän och danskar men också balter,
            tyskar och ryssar till svenskar, eller tvärtom. Invandring såväl
            som utvandring har alltid pågått och olika invandrade grupper
            har lämnat ovärderliga bidrag till vår kultur och vårt lands utveckling.
          </p>
          <p xml:id="i-BVyPFA5SfNHafzGBj1w7Tg">
            I dag talas ca 150 olika språk i Sverige. Landet har fem erkända
            nationella minoriteter – samer, tornedalingar, sverigefinnar,
            romer och judar – vars rättigheter till identitet, språk, kulturarv
            och religion staten i internationella avtal förbundit sig att
            värna. Samerna har dessutom status som ursprungsfolk. Olika röster
            och erfarenheter måste få komma till tals och gestaltas i den
            offentligt stödda kulturen. I dag har bl.a. Kulturrådet och Kungliga
            biblioteket uppdrag som berör minoriteternas språk. Kulturrådets
            uppdrag innebär att man samordnar arbetet runt minoriteters kultur,
            och Kungliga bibliotekets uppdrag innebär en satsning på de nationella
            minoriteternas bibliotek. Det är bra att det händer mycket i dessa
            frågor. Vänsterpartiet menar dock att mer måste göras och mer
            resurser måste till. Den handlingsplan som Sametinget tagit fram
            för bevarande och revitalisering av de samiska språken är en central
            del i det arbetet. De förslag som finns kring fler språkcentra
            för att täcka in alla de fem samiska språkvariationerna och ökad
            geografisk spridning är intressanta. Skillnaderna mellan nord-
            och sydsamiska är lika stora som mellan svenska och isländska.
            För att kunna göra skillnad i vardagen är närhet till förskola,
            barnavårdscentral (BVC), skola och andra kommunala och regionala
            verksamheter viktig. Språkcaféer, utgivning av material och stöd
            till föreningsinitiativ underlättas av att finnas på fler orter
            i Sápmi. Vi har förstått att frågan bereds i Regerings­kansliet
            och avvaktar därför att lägga förslag på området under detta riksmöte.
            Däremot föreslår vi i vår budgetmotion (2021/22:3278) mer pengar
            till de samiska språken.
          </p>
          <p xml:id="i-XDHxm5HjYbg1BnjBGvTPdi">
            I Sverige finns en uppsjö av dialekter och folkmål. Eftersom
            språket är föränderligt och beroende av sin samtid riskerar många
            av de gamla folkmålen att falla i glömska och med det också kulturyttringar
            såsom musik, sagor och litteratur som förts vidare på dessa folkmål.
            Att bevara detta kulturarv är ett sätt att bevara hela landets
            historia och kulturuttryck. Under senare år har älvdalskans ställning
            debatterats. Älvdalskan talas i dag av ca 2 500 personer och har
            sitt ursprung i Älvdalen i Dalarna. Den har fått sin egen språkkod
            av SIL International just för att den anses avvika så pass mycket
            från standardsvenska. Europarådets expertkommitté har uppmanat
            svenska regeringen att se över älvdalskans status. Vänsterpartiet
            menar att regeringen bör ta den uppmaningen på allvar. Det arbete
            som görs av ideella krafter för att bevara språket är en central
            fram­gångsfaktor. Utan ett engagemang hos målgruppen kan inte
            ett språk överleva. Det är mycket välkommet med det bidrag som
            Allmänna arvsfonden skjutit till för att föreningar i Dalarna
            ska kunna jobba med barn och unga i ett språkrevitaliserande arbete.
            Det ordnas läger och modersmålsundervisning, skrivs böcker och
            tas fram läromedel. Med ett officiellt erkännande av älvdalskan
            som ett eget språk skulle dock mer kunna göras och arbetet skulle
            få en kontinuitet.
          </p>
          <p xml:id="i-TEyRkMzSRwYtEod8SQKYDN">
            Regeringen bör få i uppdrag att utreda älvdalskans position och
            se över möjligheten att älvdalskan blir ett minoritetsspråk. Detta
            bör riksdagen ställa sig bakom och ge regeringen till känna.
          </p>
          <head xml:id="i-6NBo3L8tL3GQ5ZBtE2oGVk" type="h1">
            5 Folkhögskolan
          </head>
          <p xml:id="i-Lj5HYAMd9kr5oKgkAY4qrm">
            Det finns i dag ca 150 folkhögskolor i Sverige. Folkhögskolan
            är en unik utbildnings­form som till hög utsträckning drivs av
            idéburna organisationer. Folkhögskolan vänder sig framför allt
            till vuxna och erbjuder en bredd av utbildningar både för den
            som inte klarat grund- och gymnasieskola och för den som vill
            läsa yrkesutbildning eller förbereda sig för vidare studier. Folkhögskolan
            möjliggör bildning, en andra chans för de som tidigare misslyckats
            och underlättar mångas väg ut i yrkeslivet. 60 procent av de som
            avslutar allmän kurs går vidare till högre studier. Folkhögskolan
            når fler och är i dag en viktig instans för att utjämna klyftor
            och ge fler tillgång till utbildning och bidrar med att generellt
            höja utbildningsnivån i landet. Att folkhögskolorna har bra förutsättningar
            är därför av stor betydelse för hela samhället.
          </p>
          <p xml:id="i-TnNqcTMEuQE5DTuU7jmSPE">
            Under det tidigare budgetsamarbete som Vänsterpartiet hade med
            regeringen gjordes en stor satsning på tusentals fler platser.
            Regeringen har fortsatt den utbyggnaden under coronapandemin,
            men problemet är att ersättningen per plats är för låg i förhållande
            till det uppdrag man har. Runt en tredjedel av deltagarna har
            en funktionsnedsättning och närmare hälften har utländsk bakgrund.
            Det krävs hög lärartäthet och specialpedagogisk kompetens. Man
            kan göra en jämförelse med ersättningen på gymnasieskolan där
            genom­snittet är 126 000 kronor per elev, medan folkhögskolan
            får 71 000 kronor. Det senaste året har så många som 14 skolor
            dragit ner på kursutbudet för studerande med funktions­nedsättning
            och det är mycket beklagligt. Under pandemin har många folkhögskolor
            fått ett hårt ekonomiskt slag. De boenden man har haft har behövt
            stänga och undervisningen har inte kunnat bedrivas som vanligt.
            Extra intäkter i form av sommarkurser, kortkurser och konferenser
            har uteblivit. Redan innan pandemin var resurserna knappa för
            de folk­högskolor som erbjuder internat och många rapporterade
            om att situationen var ohållbar. Många folkhögskolor finns på
            mindre orter och i glesbygd, och i många fall riskerar man att
            tappa studeranden om man inte kan erbjuda boende. Många menar
            också att det gemensamma boendet på internatet också är en viktig
            del av konceptet som bör bevaras. För att folkhögskolorna ska
            kunna ha kvar sina internat efter pandemin men också lång­siktigt
            krävs det politiska insatser. De bidrag som har betalats ut räcker
            inte till fastighets­underhållet hos internaten.
          </p>
          <p xml:id="i-PjEtJLaFvcyGJ4rRY85GM7">
            Regeringen bör få i uppdrag att utreda förutsättningarna för
            ett särskilt stöd till de folkhögskolor som erbjuder boende. Detta
            bör riksdagen ställa sig bakom och ge regeringen till känna.
          </p>
          <p xml:id="i-VFD8g2N7DDpRmBHibHiY9y">
            Folkhögskolorna erbjuder en stor bredd när det gäller utbildningar
            inom kultur och media. För den som saknar grundskolebehörigheten
            finns möjlighet att läsa allmän kurs med estetisk inriktning,
            och särskild kurs ingår ofta som ett informellt mellansteg innan
            högre studier på kulturområdet. Hela 70 procent av deltagarna
            på de särskilda kurserna inom konst och media hade inte läst estetiskt
            program på gymnasiet. Det visar att folkhögskolan är en reell
            andra chans. För oss i Vänsterpartiet är det oerhört viktigt att
            det finns en sådan väg till högre konstnärliga utbildningar som
            inte innebär höga termins­avgifter. Fortfarande är det stor skillnad
            på vilken bakgrund deltagarna på allmän kurs har och de som läser
            på särskild kurs. Här finns en stor utmaning för folkhögskolorna
            att locka t.ex. fler nyanlända som börjat läsa svenska att sedan
            fortsätta vidare på de särskilda kurserna.
          </p>
        </div>
        <div xml:id="i-WDj5ZyLcGRrL1SG5qstHLN" type="signatureBlock">
          <list xml:id="i-NdTYZ9DVYV3dCVzTAkDnvR">
            <item xml:id="i-VTCC6RerQ4kUyD9sDT89yJ" type="signature">
              Vasiliki Tsouplaki (V)
            </item>
            <item xml:id="i-28ei4cBpwFnnJLhWWa5DHo" type="signature">
              Ida Gabrielsson (V)
            </item>
            <item xml:id="i-4J7zqWQjF2SdYbJFxG3Bsy" type="signature">
              Momodou Malcolm Jallow (V)
            </item>
            <item xml:id="i-YLiUBm9Gq7hLsAiPuPcwji" type="signature">
              Maj Karlsson (V)
            </item>
            <item xml:id="i-RfMEfpwLm5uAMEyRFxhFw5" type="signature">
              Daniel Riazat (V)
            </item>
            <item xml:id="i-PeTyNRZEzK9jHt6YRBR5yP" type="signature">
              Karin Rågsjö (V)
            </item>
          </list>
        </div>
      </div>
    </body>
  </text>
</TEI>
