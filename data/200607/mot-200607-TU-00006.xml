<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00006">
  <teiHeader>
    <fileDesc>
      <titleStmt>
        <title>Andra järnvägspaketet – fortsatt EU-harmonisering av järnvägslagstiftningen</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Andra järnvägspaketet – fortsatt EU-harmonisering av järnvägslagstiftningen</title>
          <idno type="rdwebb">GU02T6</idno>
          <rs type="number">T6</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T6/text</ref>
          <ref type="dokument_url_html">http://data.riksdagen.se/dokument/GU02T6</ref>
          <ref type="dokumentstatus_url_xml">http://data.riksdagen.se/dokumentstatus/GU02T6</ref>
          <ref type="doc">http://data.riksdagen.se/fil/DAE0D756-4646-4D04-B7E2-D47DFE0B6F3E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Tsv51ksTywDaNexChGLxjv" type="basedOn"/>
        <correspContext corresp="i-Tsv51ksTywDaNexChGLxjv">
          <ref>Proposition 2006/07:45</ref>
        </correspContext>
        <correspAction xml:id="i-SRBCZ52brgdUGw56T1YUfh" type="signed"/>
        <correspContext corresp="i-SRBCZ52brgdUGw56T1YUfh">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-PgNBmuYARFzQYGoE5YB4AP" type="referral">
          <date when="2007-03-20"/>
        </correspAction>
        <correspAction xml:id="i-MyVT7GGkZFBvC1MwU4hsv4" type="dismissal">
          <date when="2007-03-19"/>
        </correspAction>
        <correspAction xml:id="i-FtLKaurnznrkxK6WSdsuiF" type="transfer">
          <date when="2007-03-15"/>
        </correspAction>
        <correspAction xml:id="i-9uvGxAHMH9jMXPyUwuLsNe" type="submission">
          <date when="2007-03-15"/>
        </correspAction>
        <correspAction xml:id="i-RCu8wRXPx6djWfyi6syFAF" type="assigned"/>
        <correspContext corresp="i-RCu8wRXPx6djWfyi6syFAF">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-ECTaRyq34kmZhenWDJLQfD">
            Förslag till riksdagsbeslut
          </head>
          <list style="ol">
            <item xml:id="i-Lh11ecgfdYg5Pr4Eckrrgb">
              Riksdagen tillkännager för regeringen som sin mening vad i motionen
              anförs om att förvaltningsuppgift i samband med haveriutredning
              som innefattar myndighetsutövning inte bör överlåtas till annan
              stat.
            </item>
          </list>
          <list style="ol">
            <item xml:id="i-FEMhuGzCdVyqDzZ6YWocM1">
              Riksdagen tillkännager för regeringen som sin mening vad i motionen
              anförs om att den s.k. ömsesidighetsklausulen ska kvarstå i järnvägslagen.
            </item>
          </list>
        </div>
        <div type="motContent">
          <head xml:id="i-Mogc5x36BhJ9wuFxuUUnbN" type="h1">
            Andra järnvägspaketet fortsatt EU-harmonisering av järnvägslagstiftningen
          </head>
          <head xml:id="i-6V61A99mboiDYYaQDQWUGm" type="h1">
            Bakgrund
          </head>
          <p xml:id="i-ABQsDhQPrwAUsSJ2te16Mp">
            I propositionen föreslås ändringar i järnvägslagen (2004:519),
            lagen (1990:712) om undersökning av olyckor och i lagen (1990:1157)
            om säkerhet vid tunnelbana och spårväg.
          </p>
          <p xml:id="i-MQa51Hx31SAmr77jUUXHbj">
            Genom ändringarna genomförs tre EG-direktiv som ingår i det s.k.
            andra järnvägspaketet. Det handlar dels om järnvägssäkerhet och
            olycksutredningar, dels om ändringar om driftskompatibilitet och
            dels om utvecklingen av gemenskapens järnvägar.
          </p>
          <p xml:id="i-UgE15nFopaHbgjVGuS31jy">
            Regeringen föreslår även att den nuvarande ömsesidighetsprincipen
            förändras beträffande rätten att organisera och utföra godstrafik
            i annat land. Det innebär att den begränsning som för närvarande
            finns när det gäller utländska järnvägsföretags och auktoriserade
            sökandes rätt att utföra och organisera järnvägstransporter som
            innefattar både lastning och lossning av gods i Sverige tas bort.
          </p>
          <head xml:id="i-JtZb9oAo1ED2sGuAhUKD6" type="h1">
            Konkurrens eller samhällsekonomisk effektivitet?
          </head>
          <p xml:id="i-6YQQj4bSjSnghZrEYJtBAr">
            Vänsterpartiet var det enda parti som sa nej när riksdagen 1988
            beslutade dela upp Statens järnvägar i två delar, SJ och Banverket,
            där SJ fick ensamrätt att trafikera stomnätet, medan olika trafikhuvudmän
            fick trafikeringsrätten för persontrafiken på länsbanorna. Banverket
            gavs ansvaret för infrastrukturen, dvs. järnvägsspåren. Senare
            tillkom också Jernhusen AB som en aktör som skulle sköta om tågstationsbyggnaderna.
            Vi i Vänsterpartiet var djupt oroliga för att ansvaret för en
            väl fungerande järnvägstrafik skulle bli otydligt och vi fick
            rätt.
          </p>
          <p xml:id="i-CRkSDf56KTXTEhuunEBam">
            Problemen ökade ytterligare då affärsverket Statens järnvägar
            (SJ) styckades upp i flera bolag från 2001, där SJ AB fick sköta
            persontrafiken, Green Cargo AB fick ansvar för godstrafiken och
            olika privata aktörer släpptes in på spåren. På samma grunder
            motsatte vi oss även detta.
          </p>
          <p xml:id="i-SxPNxg6Rk2Z7HY2WdyMbJ5">
            Vi menar fortfarande att avreglering och bolagisering inte medför
            ett nyttjande av järnvägens kapacitet på ett samhällsekonomiskt
            riktigt sätt. Utgångspunkten måste i stället vara en helhet som
            tillgodoser samhällets behov av gods- och persontransporter på
            järnväg. Kortsiktiga ekonomiska vinster utelämnar möjligheten
            till miljövänliga transporter i hela landet. Företagsekonomisk
            lönsamhet är inte per automatik samhällsekonomisk lönsamhet. Vissa
            verksamheter är så viktiga eller har en sådan struktur att de
            förutsätter ett samhälligt ansvar. Järnvägen är helt klart en
            verksamhet som kan kallas för ett naturligt monopol. Kapaciteten
            på en räls är till skillnad från en väg alltid begränsad och därmed
            faller argumentet för att olika operatörer ska konkurrera på lika
            villkor.
          </p>
          <p xml:id="i-KWV9bQJ5PsSwckNZM3BncA">
            Vi vill hävda att konkurrensutsättningen drabbat anställda på
            ett negativt sätt, t.ex. genom personalnedskärningar, längre arbetspass,
            höjd pensionsålder, sämre ersättningar osv. Vi vill i stället
            lyfta fram den nödvändiga kopplingen till de av riksdagen antagna
            trafikpolitiska målen: trafiksäkerhet, transportkvalitet, tillgänglighet,
            miljö, regional utveckling och jämställdhet. I riksdagens beslut
            ingår också att de samhällsekonomiskt mest effektiva metoderna
            skall användas. Och som vi nyss nämnt: företagsekonomisk effektivitet
            är inte detsamma som samhällsekonomisk effektivitet.
          </p>
          <p xml:id="i-NmD3dy7Hz1hv5wW7kgKCk7">
            Vänsterpartiet har så sent som hösten 2006 till riksdagen föreslagit
            att regeringen ska pröva förutsättningarna för att avbryta avregleringen,
            bolagiseringen och konkurrensutsättningen av gods- och persontrafiken
            på järnväg. Vi är dock medvetna om att en avreglerad marknad kan
            vara mycket svår att återreglera. Det är i själva verket en av
            anledningarna till att borgerliga politiker så ivrigt driver på
            avreglering, bolagisering och utförsäljning av offentlig verksamhet.
          </p>
          <p xml:id="i-2av9vTppTxYnYuqoqapfW3">
            Regeringens proposition 2006/07:45 Andra järnvägspaketet fortsatt
            EU-harmonisering av järnvägslagstiftningen, har till syfte att
            införliva ett antal EG-direktiv i järnvägslagstiftningen. De flesta
            förslag i EU:s direktiv för det Andra järnvägspaketet är bra och
            kan bidra till en positiv utveckling för att öka andelen godstransporter
            på järnväg. För det största problemet med dagens godstransporter
            är att alltför mycket fraktas med lastbil. Åtgärder som leder
            till att mer gods i framtiden kan gå på räls är därför positivt.
            Oberoende av vem som sköter driften och är operatör inom järnvägstrafiken
            är alltså dessa förändringar till det bättre för att skapa effektivare
            och smidigare godstransporter på järnväg. Även med nationella
            statliga monopol inom järnvägsgodstrafiken i samtliga EU-länder
            hade förändringarna enligt EU-direktiven varit viktiga. Däremot
            är vi mer tveksamma till att dels den s.k. ömsesidighetsklausulen
            försvinner, dels att myndighet från ett annat land ska kunna få
            genomföra haveriutredning på svenskt territorium. Vi utvecklar
            vår kritik här nedan.
          </p>
          <head xml:id="i-DB9DxddGA6evEporNurcJS" type="h1">
            Demokrati förutsätter politiskt ansvar
          </head>
          <p xml:id="i-FofsBinZFRGcdvgVv23qnD">
            Regeringen föreslår i propositionen att det ska vara möjligt
            att en haveriutredning kan genomföras av utländsk myndighet fast
            olyckan skett på svenskt territorium. En sådan förändring kräver
            ett riksdagsbeslut med minst tre fjärdedelars majoritet, vilket
            även Lagrådet påpekat. Redan det att det krävs ett kvalificerat
            majoritetsbeslut för att förslaget ska vinna bifall, borde ge
            en signal om att detta är en extraordinär förändring.
          </p>
          <p xml:id="i-XCAsnEphgkgsTpCBqkVaPh">
            Vi finner det inte rimligt att överlåta en sådan uppgift till
            annat lands myndighet. Självklart ska det finnas samarbete mellan
            nationella haverikommissioner, och det ska råda öppenhet och insyn
            i utredningar som rör olyckor där flera länder på något sätt är
            berörda. Men ansvaret för att utföra och författa en haverirapport
            ska ligga på den myndighet i det land där olyckan har inträffat.
            Ett av syftena med en haverikommission är att lära inför framtiden
            och därmed undvika att något liknande inträffar igen. En utländsk
            myndighet kanske inte alltid har samma perspektiv på vilka erfarenheter
            som olyckslandets myndighet tycker är viktigt att lyfta fram.
          </p>
          <p xml:id="i-VCx4WgfuoRcncvQv9sX8WK">
            I demokratiska system brukar en princip vara att de folkvalda
            har rätt att lägga förslag till beslut. I en demokrati finns det
            därför alltid möjlighet att utkräva ett politiskt ansvar. Folket
            väljer sina företrädare till riksdagen som i sin tur väljer en
            regering. Statens verksamhet är i sin tur uppdelad i en rad myndigheter,
            som har att verka utifrån lagstiftning, förordningar och direktiv
            som riksdag och regering beslutar. Det betyder att en medborgare
            alltid kan ställa ett politiskt ansvar på myndigheters beslut.
            Men vem ställer man till svars om myndighetens juridiska område
            är i ett annat land?
          </p>
          <p xml:id="i-4oATZiJxn5NKPcoypkELZJ">
            Med anledning av ovanstående anser vi att förvaltningsuppgift
            i samband med haveriutredningen som innefattar myndighetsutövning
            inte bör överlåts till annan stat. Detta bör riksdagen ge regeringen
            till känna.
          </p>
          <head xml:id="i-8o3wTMASAda7kfPq7WrwSg" type="h1">
            Konkurrens på lika villkor
          </head>
          <p xml:id="i-BG6JvienNcv4fG84E7V6Uz">
            I dag har en tågoperatör från en annan stat bara rätt att lasta
            och lossa gods i Sverige, om Svenska transportföretag ges samma
            rätt att göra så i tågoperatörens land. Regeringen vill nu ta
            bort denna ömsesidighetsklausul med hänvisning till att det alltid
            är bra med ökad konkurrens. Regeringen gör själv bedömningen att
            det i och för sig inte skulle strida mot den EG-rättsliga icke-diskrimineringsprincipen
            att i det här avseendet behålla kravet på ömsesidighet. Regeringen
            har emellertid en mycket positiv inställning till ökad konkurrens
            och de effekter detta kan bidra till. Det gäller även för järnvägen.
          </p>
          <p xml:id="i-C6U1zDJEs9FjM2JQbWm4zG">
            Det är således en ideologisk enögdhet som leder regeringen till
            den slutsatsen, inte vad som borde vara rimligt utifrån dess så
            högt värderade konkurrensneutralitet. För i detta fall är det
            tydligen acceptabelt att operatörer från olika länder inte ska
            ges samma möjlighet på en och samma marknad. Vi menar att om man
            skapar en lagstiftning som ska öka konkurrenskraften för järnvägen,
            så måste ett utländskt tillträde till den svenska marknaden även
            betyda att de svenska järnvägsoperatörerna får samma chans att
            verka i motsvarande länder. Annars har man inte åstadkommit en
            konkurrensneutral lagstiftning. Vi finner det märkligt om Sverige
            ska gå i täten för avreglering av den egna marknaden när andra
            marknader hålls stängda för konkurrens. Vi riskerar att få en
            situation som påminner om den som finns inom postområdet, vilket
            verkligen inte gagnat medborgarens intresse. Ömsesidighetsklausulen
            ska därför kvarstå i järnvägslagen. Detta bör riksdagen ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-Eq6LGaUzuWaddGPfLRfieo" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-UcVRDrsVq3aUVtzsxgqsjN" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-2mVicFGci4VhPLiHLY5KpY" who="i-FAhoYDeAxVXRZmnF5LnHgv">
              Kent Persson (v)
            </item>
          </list>
        </div>
      </div>
    </body>
  </text>
</TEI>
