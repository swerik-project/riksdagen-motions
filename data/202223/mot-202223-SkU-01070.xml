<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SkU-01070">
  <teiHeader>
    <fileDesc>
      <titleStmt>
        <title>Den dolda momsen för utbildningsföretag</title>
        <author corresp="i-Ch6N1ddXaHhYxZN72JKZAS i-5kLPqJYKuXdEi7mU2QqyGZ">av Alexandra Anstrell och Maria Stockhaus (båda M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1070 av Alexandra Anstrell och Maria Stockhaus (båda M)</title>
          <idno type="rdwebb">HA021070</idno>
          <rs type="number">1070</rs>
          <orgName type="comitteeAbbreviation">SkU</orgName>
          <ref type="dokument_url_text">https://data.riksdagen.se/dokument/HA021070/text</ref>
          <ref type="dokument_url_html">https://data.riksdagen.se/dokument/HA021070</ref>
          <ref type="dokumentstatus_url_xml">https://data.riksdagen.se/dokumentstatus/HA021070</ref>
          <ref type="pdf">https://data.riksdagen.se/fil/6DF63FFE-0ED3-425C-A818-3336A50CDA94</ref>
          <ref type="docx">https://data.riksdagen.se/fil/2AC5B934-1A0C-4F4F-826A-B2A4EDC63621</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-A7xhLWmhcBCSbPwRDjCMBd" type="signed"/>
        <correspContext corresp="i-A7xhLWmhcBCSbPwRDjCMBd">
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-5kLPqJYKuXdEi7mU2QqyGZ"/>
        </correspContext>
        <correspAction type="submitted" xml:id="i-DAJKRnU9pFZtadUZKVMz6G">
          <date when="2022-11-22"/>
          <time when="12:35:45"/>
        </correspAction>
        <correspAction type="reviewed" xml:id="i-CV9yJnsGEsUGjBua4SyNRj">
          <date when="2022-11-22"/>
          <time when="19:40:19"/>
        </correspAction>
        <correspAction type="referred" xml:id="i-6ohn1UhTzy1DccQPSUNQ3k">
          <date when="2022-12-01"/>
        </correspAction>
        <correspAction type="assigned" xml:id="i-Q955RHoAr9U2h9ASn5d8uf">
          <date when="2023-06-05"/>
          <time when="13:27:52"/>
        </correspAction>
        <correspContext corresp="i-Q955RHoAr9U2h9ASn5d8uf">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-F33LXHkzN9n6UELCcrptc7"/>
        <correspContext corresp="i-F33LXHkzN9n6UELCcrptc7">
          <ref type="uppgift">2022/23:SkU15</ref>
          <ref type="ref_dok_id">HA01SkU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU15</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1070 av Alexandra Anstrell och Maria Stockhaus (båda M) Den dolda momsen för utbildningsföretag</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-8od2HSETPuCHtrTyJJtVeU">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-2DVtUmxymCFjG98LG3rYpt">
              Riksdagen ställer sig bakom det som anförs i motionen om att
              överväga att införa ett fungerande konkurrensneutralt system för
              lika villkor mellan kommunala och fristående verksamheter, exempelvis
              genom att hela utbildningssektorn görs momspliktig med tillämpning
              av en nollskattesats eller reducerad skattesats, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-6gPejZt5ixbYZ8DaRh8PvD">
            Motivering
          </head>
          <p xml:id="i-R2WDJKQmSmiN8XmoQ8fzyB">
            Eftersom utbildningsverksamhet inte är momspliktig verksamhet
            är både fristående och kommunala förskolor och skolor undantagna
            från momsplikt enligt skattelagstiftningen. Det innebär att de,
            till skillnad från vad som gäller för många andra verksamheter,
            inte kan göra avdrag och få ersättning för den ingående moms som
            de betalar för inköp av varor och tjänster. All moms som en friskola
            betalar utgör därför en kostnad i verk­samheten.
          </p>
          <p xml:id="i-LEz5DEv7ZxWY8Ys4nbDucF">
            För kommunerna finns däremot ett särskilt ersättningssystem för
            den moms som betalas och är relaterad till utbildningsverksamhet.
            Momsbestämmelser för kommunerna finns i ett särskilt regelverk,
            det så kallade kommunkontosystemet. Det systemet medför i praktiken
            att kommunerna får full kompensation för sina momskostnader.
          </p>
          <p xml:id="i-AS5T55toquhwkmJ6hoQjgJ">
            För att förhindra en snedvridning av konkurrensen och för att
            skapa lika ekonomiska villkor har det i lagstiftningen om skolpeng
            införts en schabloniserad momskompensa­tion om 6 procent. I gengäld
            får kommunen återsöka sex procent inom ramen för kommunkontosystemet.
            Visserligen finns det ett schablonbelopp om 6 procent som utformats
            för att systemet ska vara neutralt i förhållande till kommunal
            egenregi, men denna schablonregel kompenserar inte för kostnaderna.
            Systemet är således inte kostnadsneutralt för dessa verksamheter.
            Friskolor köper många tjänster, såsom städning, it-material, elevhälsotjänster
            och matleveranser. Beräkningar tyder på att de faktiska kostnaderna
            motsvarar ca 8 procent och förväntas öka i framtiden p g a digitalisering
            och andra investeringar. Totalt påverkar detta ca 4 000 fristående
            verk­samheter inom för-, grund- och gymnasieskolan.
          </p>
          <p xml:id="i-Rif8ycQpYAWMhVEooKcahC">
            Det behövs många nya förskolor och skolor under det kommande
            årtiondet. Antalet barn i åldern 0–19 år beräknas öka med ca 380
            000 de kommande 10 åren. Den största ökningen återfinns i de kommuner
            som har över 100 000 invånare. Många friskolor vill bidra i arbetet
            med att förse Sverige med fler skolor och förskolor. Men det faktum
            att friskolor inte är momspliktiga innebär problem. Det blir mycket
            dyrt för friskolor att låta bygga nya skollokaler; momsen blir
            en ren kostnad. Det påverkar också fastighets­ägarnas intresse
            av att hyra ut lokaler till friskolor p.g.a. momsundantaget. Många
            avstår och de fastighetsägare som trots detta hyr ut lokaler begär
            kompensation i form av högre hyra och längre kontrakt.
          </p>
          <p xml:id="i-XSmGhD7rfU9FLoXzDRvZQJ">
            Dagens system innebär att dessa verksamheter drabbas av en dold
            moms; så var systemet aldrig tänkt att fungera. Tanken var att
            det bara är slutkonsumenten som ska ”drabbas” av momsen. Moderaterna
            har länge kämpat för mångfald och valfrihet inom välfärdsområdet.
            Det är uppenbart att momsfrågan är ett växande problem som riskerar
            att leda till att många friskolehuvudmän, av ekonomiska skäl,
            tvingas avstå från att bidra till att avlasta kommunernas skolinvesteringar.
          </p>
          <p xml:id="i-YYhUnsewRCYi3gNZTMXjgu">
            Det måste skapas ett fungerande konkurrensneutralt system så
            att lika villkor råder fullt ut för kommunala och fristående verksamheter.
            Det skulle exempelvis kunna göras genom att hela utbildningssektorn
            görs momspliktig med tillämpning av en nollskatte­sats eller reducerad
            skattesats. Det skulle medföra att såväl kommunala som fristående
            skolor fick full avdragsrätt för ingående moms.
          </p>
        </div>
        <div type="motSignatures">
          <list>
            <item xml:id="i-Q2DJVV8zmYQBo8Mp2pqGAp" who="i-Ch6N1ddXaHhYxZN72JKZAS">
              Alexandra Anstrell (M)
            </item>
            <item xml:id="i-TxtQbBfnMPuYRLipevcXLS" who="i-5kLPqJYKuXdEi7mU2QqyGZ">
              Maria Stockhaus (M)
            </item>
          </list>
        </div>
      </div>
    </body>
  </text>
</TEI>
