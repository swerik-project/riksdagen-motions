<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-01715">
  <teiHeader>
    <fileDesc>
      <titleStmt>
        <title>Ett fristående resningsorgan</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1715 av Finn Bengtsson (M)</title>
          <idno type="rdwebb">H3021715</idno>
          <rs type="number">1715</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3021715/text</ref>
          <ref type="dokument_url_html">http://data.riksdagen.se/dokument/H3021715</ref>
          <ref type="dokumentstatus_url_xml">http://data.riksdagen.se/dokumentstatus/H3021715</ref>
          <ref type="docx">http://data.riksdagen.se/fil/58FE918E-F74D-4966-B707-C5C65EB5E616</ref>
          <ref type="pdf">http://data.riksdagen.se/fil/1B24E98C-EC04-4FA9-84C8-7D68DDF42A57</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6hr7nwwGVKVzsz5X22c19q" type="signed"/>
        <correspContext corresp="i-6hr7nwwGVKVzsz5X22c19q">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-84wjx7jE3SxoPZUtq3iKMu" type="submitted">
          <date when="2015-10-05"/>
          <time when="16:35:09"/>
        </correspAction>
        <correspAction xml:id="i-7HqJPizNFyQqF8rsVhyqgp" type="referred">
          <date when="2015-10-13"/>
        </correspAction>
        <correspAction xml:id="i-CAE4n4yTNViLQG7Xp1S5T9" type="assigned">
          <date when="2016-05-30"/>
          <time when="10:05:48"/>
        </correspAction>
        <correspContext corresp="i-CAE4n4yTNViLQG7Xp1S5T9">
          <ref type="assignedTo">Justitieutskottet</ref>
        </correspContext>
        <correspAction xml:id="i-GmB1Rgzeb7v47DPHSvNZjP" type="behandlas_i"/>
        <correspContext corresp="i-GmB1Rgzeb7v47DPHSvNZjP">
          <ref type="uppgift">2015/16:JuU19</ref>
          <ref type="ref_dok_id">H301JuU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU19</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Sd3kEru1poxamHScfTqiXz" type="motHeader">
        <div xml:id="i-8EqLPTJvXohQe7EXdYAACm" type="motTitle">
          Motion till riksdagen 2015/16:1715 av Finn Bengtsson (M) Ett
          fristående resningsorgan
        </div>
      </div>
      <div xml:id="i-Hef2do6upemsxcHX485hEL" type="motBody">
        <div xml:id="i-9r87Z8v8UbE2k64gA7vjQd" type="motProposal" subtype="förslag">
          <head xml:id="i-PJKyFLkHchwtd79jfcFCbn">
            Förslag till riksdagsbeslut
          </head>
          <list xml:id="i-2UDAABndZgUoHnqnQqnG1i" style="ol">
            <item xml:id="i-C28sfMxUnJtV4JCGbbbXN6">
              Riksdagen ställer sig bakom det som anförs i motionen om att
              se över möjligheten att inrätta ett fristående resningsorgan i
              Sverige och tillkännager detta för regeringen.
            </item>
          </list>
        </div>
        <div xml:id="i-HkKxWnn3ZVtpveP3kB2wbe" type="motContent">
          <head xml:id="i-5aiZ97LS3mNMByWWjZqwM6" type="h1">
            Bakgrund
          </head>
          <p xml:id="i-92GbN7Pg6WZWxhbC5wxWDL">
            Det finns tyvärr gott om exempel på rättsövergrepp av svenska
            myndigheter även under senare tid. Före sekelskiftet uppmärksammades
            de så kallade Halvar Alvgard, Douglas Borg, Catrine da Costa,
            Medanalys och Huset Bror August som flagranta exempel på just
            detta, och där ännu ingen riktig rättvisa för de drabbade har
            skipats. Problemen fortsatte även efter sekelskiftet, och 2004
            tillsatte justitiekanslern en utredning förorsakad av bland annat
            två uppmärksammade livstidsdomar, fallen benämnda Rahman och Askar,
            som efter enskilda efterforskningar hade visat sig vara felaktiga
            och de två dömda hade frigetts och erhållit rejäla skadestånd.
          </p>
          <p xml:id="i-8Wsfqdjt6uyCzuE7KtKRXe">
            Utredningen leddes av juridikprofessorn och senare Justitieombudsmannen,
            Hans-Gunnar Axberger. Den avrapporterades sommaren 2006 under
            namnet "Felaktigt dömda - rapport från JK:s rättssäkerhetsprojekt".
            Axbergers rapport gav en skrämmande bild av godtyckliga bedömningar,
            bristande professionalitet och likgiltighet för de tilltalades
            rättssäkerhet. Man skrev bland annat i rapporten om domstolarna:
            "I så gott som samtliga granskade fall har underlaget för rättens
            prövning varit ofullständigt." Även polisutredningarna fick hård
            kritik.
          </p>
          <p xml:id="i-KoTHBPk8L79FfitLiQFd6U">
            Den viktiga slutsatsen av rapporten var att den förordade att
            en ny instans borde inrättas, fristående från både Högsta domstolen
            och riksåklagaren, där resningsärenden kunde prövas och nödvändiga
            utredningar företas. Man hänvisade till att sådana reformer hade
            genomförts i för oss jämförbara länder som exempelvis Norge, Danmark
            och Storbritannien som en konsekvens av just uppmärksammade rättsskandaler.
            Tyvärr inrättades aldrig den sortens instans som utredningen förordade.
            Men med tanke på att det fortfarande sker juridiska omprövningar
            i vissa fall först efter att fallen uppmärksammats i media, finns
            det all anledning att ändå överväga att genomföra Axbergers förslag.
          </p>
          <p xml:id="i-XKiXKvLXTcHMTVNwiHZvzi">
            För detta talar även en del andra omständigheter inom dagens
            rättsväsende. Högsta domstolens (HD) viktigaste uppgift är att
            vara prejudikatinstans, det vill säga att avgöra principiellt
            intressanta mål till ledning för rättstillämpningen i flertalet
            övriga domstolar. HD har emellertid en del andra uppgifter, varav
            några tar tämligen stora resurser i anspråk. De två uppgifter
            vid sidan av prejudikatbildningen som kräver störst resurser är
            prövningen av utlämningsärenden samt prövningen av ansökningar
            rörande resning, domvilla m.m.
          </p>
          <p xml:id="i-UcaR1LtQVMhhhUBtffzy8S">
            Resning kan, enligt rättegångsbalken (RB) 58 kap., beviljas till
            exempel om ny bevisning tillkommit som gör det sannolikt att målet
            skulle ha fått en annan utgång än det fick, om lagfaren domare
            eller åklagare varit jävig eller om rättstillämpningen i domen
            uppenbart strider mot lag. En dom kan, enligt RB 59 kap., undanröjas
            till följd av domvilla till exempel om ett grovt rättegångsfel
            (formellt fel) förekommit under rättegången. Det kan handla om
            att målet tagits upp trots att det förelegat rättegångshinder,
            som domstolen haft att självmant beakta, eller om att domen avser
            en person som inte varit rätteligen stämd och inte heller fört
            talan i målet.
          </p>
          <p xml:id="i-6nHCvARGpuvq2jULdzEU62">
            Dessa båda institut - jämte institutet återställande av försutten
            tid, som också regleras i RB 58 kap. - är viktiga "rättssäkerhetsventiler"
            i rättssystemet. Flertalet ansökningar avslås emellertid, men
            varje ansökan måste granskas noga. De fall där en åtalad kan ha
            dömts oskyldig eller där ett grovt rättegångsfel begåtts måste
            upptäckas bland den stora mängden ansökningar.
          </p>
          <head xml:id="i-TsHcyfCBCRZ8VGJVKVHRyi" type="h1">
            Motivering
          </head>
          <p xml:id="i-TNdookX2MNCohxBV78qtZ2">
            Mot bakgrund av ovanstående har vi bland annat i tidigare framställan
            till riksdagen yrkat på att Axbergers förslag om att inrätta ett
            från HD fristående resningsorgan som flera andra länder redan
            gjort. Detta för att öka rättssäkerheten för den som på olika
            sätt riskerar att "ha hamnat mellan stolarna" eller rent av blivit
            direkt utsatt för myndigheternas rättsövergrepp. Fall fortsätter
            att komma, och några av de senaste i raden att medialt uppmärksammas
            är de så kallade narkosläkaren på Astrid Lindgrens sjukhus och
            Sture Bergwall fallen. I det senare fallet ledde detta till en
            särskild utredning, en "sanningskommission", som mycket riktigt
            kom att rikta en hel del kritik mot brister i rättssäkerheten
            i vårt land.
          </p>
          <p xml:id="i-FvwfAAzfLS9FA12QCYUUuW">
            Det förefaller oss därför orimligt att inte ta denna typ av kritik
            på allvar på ett mera formellt plan än att staten agerar främst
            på medial uppmärksamhet, något som i sig skapar en orättvisa för
            att vissa men inte andra fall av misstänkt rättsövergrepp får
            en grannlaga granskning och överprövning. Jag blev därför mycket
            förvånad över att utskottet avslog vår tidigare motionsbegäran
            om att överväga att inrätta en resningsdomstol också i Sverige,
            särskilt som inget annat motiv för avslagsyrkande från utskottet
            angavs än: "Utskottet vidhåller sitt tidigare ställningstagande,
            om att det inte föreligger något behov att inrätta ett särskilt
            fristående resningsorgan."
          </p>
          <p xml:id="i-J5NXLtxSbBSf4yavQy1g2C">
            Detta påstående verkar alltså alltmer främmande i förhållande
            till de iakttagelser och förslag som olika utredningar har gjort,
            även nu på senare tid. Med en särskild resningsdomstol skulle
            dessutom omprövningar förmodligen kunna ske snabbare, och möjligen
            än mer rättssäkert, än idag samtidigt som HD i högre grad skulle
            kunna fokusera på sin huvuduppgift, prejudikatbildningen. Jag
            bedömer därför att, i likhet med analysen som gjorts i många andra
            närliggande länder, även vi i Sverige behöver se över möjligheten
            att inrätta ett fristående resningsorgan. Det är troligt att tillkomsten
            av en sådan instans skulle kunna påverka rättssäkerheten i Sverige
            i positiv riktning. Jag vill att riksdagen med bifall av denna
            motion ger regeringen detta tillkänna.
          </p>
        </div>
        <div xml:id="i-CN6pDAjgfUvfeWww1Fedxt" type="signatureBlock">
          <list xml:id="i-5dAXMe1AwxHNfSCwgXMJbi">
            <item xml:id="i-HHFsdEJwFvaci148S83V2B" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
