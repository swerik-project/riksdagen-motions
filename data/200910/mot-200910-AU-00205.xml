<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00205">
  <teiHeader>
    <fileDesc>
      <titleStmt>
        <title>Minister för förortsfrågor</title>
        <author corresp="i-548HUVvKe8n48M3pQmFeUC">av Amineh Kakabaveh (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minister för förortsfrågor</title>
          <idno type="rdwebb">GX02A205</idno>
          <rs type="number">A205</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A205/text</ref>
          <ref type="dokument_url_html">http://data.riksdagen.se/dokument/GX02A205</ref>
          <ref type="dokumentstatus_url_xml">http://data.riksdagen.se/dokumentstatus/GX02A205</ref>
          <ref type="doc">http://data.riksdagen.se/fil/251398F7-7CE6-4225-B1FE-737B62B815EF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7zo2Qn1yyVcP4nji3wWkWW" type="signed"/>
        <correspContext corresp="i-7zo2Qn1yyVcP4nji3wWkWW">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction type="numbering" xml:id="i-Fc9HPxBfhQF5Pi3Qi47L5s">
          <date when="2009-09-29"/>
        </correspAction>
        <correspAction type="submission" xml:id="i-4m9egVoAYm7hX8ug35udcx">
          <date when="2009-09-25"/>
        </correspAction>
        <correspAction type="transfer" xml:id="i-A4qcoFnKpRLMJJQjuXcYRv">
          <date when="2009-09-25"/>
        </correspAction>
        <correspAction type="assigned" xml:id="i-Xm18gkHvd42GYH6mxVEfQU"/>
        <correspContext corresp="i-Xm18gkHvd42GYH6mxVEfQU">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Gzhx8LA613YZ2hB9xk21sK">
            Förslag till riksdagsbeslut
          </head>
          <list style="ol">
            <item xml:id="i-SaLnn82U4eKLSKjeadNbP">
              Riksdagen tillkännager för regeringen som sin mening vad som
              anförs i motionen om att utreda behovet av en förortsminister
              i syfte att lyfta förorternas olika behov i de större städerna.
            </item>
            <item xml:id="i-TaFEv1WRFHi2xnHPmhoVZB">
              Riksdagen tillkännager för regeringen som sin mening vad som
              anförs i motionen om att hämta kunskap och erfarenhet från de
              länder som nämns i motionen.
            </item>
          </list>
        </div>
        <div type="motContent">
          <head type="h1" xml:id="i-4g2qsezom7CYCbDNTDL7iS">
            Inledning
          </head>
          <p xml:id="i-7mFLYbT4e6X8JdY9nq3GoX">
            Den senaste tidens oroligheter och upploppsartade händelser i
            våra förorter är en av flera indikationer på samhällsproblem som
            endast kan lösas genom kraftfulla sociala, ekonomiska och politiska
            åtgärder. Boendesegregation och arbetslöshet, särskilt ungdomsarbetslöshet,
            är ett fundamentalt hinder för att unga ska kunna utvecklas och
            integreras i det svenska samhället oavsett om de är av svensk
            eller utländsk bakgrund.
          </p>
          <p xml:id="i-Y8SUhV1vNg6prJvehEaFLH">
            I flera förorter i de stora städerna utgörs dock majoriteten
            av befolkningen av svenska medborgare av utländsk härkomst. Detta
            medför en uppdelning av storstädernas befolkning i vi (de av svensk
            härkomst) och dom (de av utländsk härkomst). En sådan uppdelning
            underblåser rasism, främlingsfientlighet och växande klassmässiga
            och etniska klyftor i det svenska samhället.
          </p>
          <p xml:id="i-Wd51wRLFeS3EWiSKkpKub4">
            Det råder en utbredd föreställning om att de problem som uppstått
            till följd av segregationen kan utbildas bort genom bättre information
            och undervisning. Det är naturligtvis viktigt och nödvändigt med
            en sådan verksamhet. Likafullt är dessa åtgärder otillräckliga
            om vi vill motverka framväxten av en allt starkare rasistisk samhällsstruktur.
          </p>
          <p xml:id="i-AjzbrGk6rtpSs6wDN3fhtW">
            En sådan struktur handlar nämligen inte bara om kulturskillnader,
            språk m.m.
          </p>
          <p xml:id="i-83UV5Q3cwu52PnGNL43ihy">
            Det är uppenbart att medborgare av utländsk härkomst diskrimineras
            på arbetsmarknaden, när det handlar om boendet såväl när det gäller
            avståndet mellan bostad och arbete som när det gäller bostadsstandard,
            i fråga om barnens skolgång m.m. Problemen är enorma och mångfacetterade
            och gör sig inte gällande när det gäller utbildning, språk, kultur
            osv.
          </p>
          <p xml:id="i-XEdVzHwokmfJ2xvRURvRK8">
            Det handlar också om orättvis ekonomisk fördelning och omfattande
            sociala problem som följer av en orättvis fördelning av samhällets
            resurser.
          </p>
          <p xml:id="i-HvCAaztfF1azFoYsnAjLJG">
            Det som följer i segregationens spår är en negativ särbehandling
            som skapar utsatthet för många vuxna men särskilt för unga flickor
            och pojkar. Det naturliga mötet mellan kulturer försvåras ytterligare
            av en betydande utbildningsklyfta mellan invandrartäta förorter
            och resten av samhället.
          </p>
          <head type="h1" xml:id="i-7VuLzxqHUrr4jUr14CkhD4">
            Erfarenhet från andra länder
          </head>
          <p xml:id="i-WAPPEXqcTTr98EyRX22GKe">
            Man kan konstatera att problematiken som är förknippad med förorterna
            (urbana områden) berör flera olika politikområden, såsom exempelvis
            bostadspolitik, arbetsmarknadspolitik och socialpolitik. Många
            länder har en minister där urbana områden åtminstone delvis ingår
            i ansvarsområdet (förutsatt att ansvaret inte enbart ligger på
            lokal eller regional nivå). Vissa länder som bl.a. Frankrike,
            Tyskland och Belgien har tillsatt en minister med övergripande
            ansvar för förortsfrågor.
          </p>
          <head type="h1" xml:id="i-PojKogPkVEzS1h1QuENex7">
            Frankrike
          </head>
          <p xml:id="i-ALUNfjS7RnpKEatCNM9XoJ">
            I Frankrike har det sedan i början av 1990-talet funnits en medlem
            av regeringen med det specifika ansvaret för förortsområdena.
            Arbetet med förortsfrågorna bedrivs i samarbete med en mängd olika
            aktörer, exempelvis nationella institutioner, folkvalda på regional
            och lokal nivå, olika former av nätverk m.m. I den nya policyn
            fokuserades de statliga insatserna till ett begränsat antal politikområden,
            huvudsakligen urban renovering (eng. urban renovation ), arbetslöshet
            och bristande utbildning (eng. educational failure ).
          </p>
          <p xml:id="i-BVczKA6ofdWc52PDMbrTqn">
            Ett mål med den urbana renoveringen var att omstrukturera offentliga
            platser och tjänster i de utsatta områdena. Detta genomfördes
            bland annat genom att cirka 200 000 bostäder revs ned för att
            sedan återbyggas samt genom upprustning av ytterligare 200 000
            bostäder. I samband med att programmet startades inrättades även
            olika myndigheter, exempelvis Agence Nationale pour la Rénovation
            Urbaine (ANRU) som administrerar finansieringen och Observatoire
            National des ZUS som följer upp och mäter utvecklingen inom de
            utsatta områdena med avseende på bland annat arbetslöshet och
            i relation till andra stadsområden.
          </p>
          <head type="h1" xml:id="i-2CJU37YcHuB4fj8nTLX24Z">
            Belgien
          </head>
          <p xml:id="i-Df8cPD5oQW5y5tWSosuofV">
            Belgien är det mest urbaniserade landet i Europa. Av landets
            tio miljoner innevånare bor 97 procent i ett urbant område, med
            en befolkningstäthet på 337 innevånare per kvadratkilometer.
          </p>
          <p xml:id="i-5PNUvwER9rQNs9wG5BJGWC">
            Liksom många andra städer i Europa har de urbana områdena i Belgien
            haft problem inom olika områden, såsom i fråga om arbetslöshet
            och fattigdom. De urbana frågorna ska på federal nivå integreras
            i övriga politikområden, t.ex. hållbar utveckling, säkerhet, finanspolitik
            och social integration. I Belgien finns sedan 2003 även en federal
            minister som har ansvaret för förorterna.
          </p>
          <p xml:id="i-HsKNZLzChKG6NSMNMvfF8j">
            Några exempel på åtgärder som vidtagits är att det sedan 1999
            funnits en policy med integrerad ansats för urbana områden på
            den federala nivån i Belgien. Syftet är stödja de lokala instanserna
            i deras arbete med att bryta den dynamik som påverkar de utsatta
            områdena negativt. De övergripande målen inom programmet är främst
            att stimulera social utveckling med respekt för innevånarna i
            områdena. Övriga mål är att skapa förutsättningar för att kombinera
            arbete, vila och rekreation, stärka de sociala sammanhangen (eng.
            social cohesion ) för innevånarna samt stödja den ekonomiska utvecklingen.
          </p>
          <p xml:id="i-QUxKWCF9DiGByG4bbR4UVz">
            Sedan år 2000 har den belgiska staten tecknat kontrakt med 15
            städer och distrikt för att genomföra program för social utveckling.
            Under 20052007 öronmärktes 128 miljoner euro för arbetet i 15
            städer och distrikt. Målen för utvecklingsprogrammet var bland
            annat utveckling av integrationen i områdena, ett bättre utbud
            av bostäder, en vital ekonomi och en hållbar utveckling.
          </p>
          <p xml:id="i-83PV4E6USq7NXkiXtXPR46">
            År 2005 infördes ytterligare ett program på federal nivå som
            enbart inriktades på bostadsfrågor. Sammanlagt omfattas 17 olika
            städer och distrikt av programmet som syftar till att erbjuda
            låginkomsttagare hyresbostäder med hög standard och rimliga hyror.
            Programmet ska också underlätta för målgruppen att köpa fastigheter.
            Under 2009 slogs de båda ovanstående programmen ihop till ett
            kontrakt för den hållbara staden (eng. contract for a sustainable
            city ).
          </p>
          <head type="h1" xml:id="i-TjUnGnzDTwqnD1GZds1HiR">
            Tyskland
          </head>
          <p xml:id="i-XUu1PhM22DFNVx52wq9MfQ">
            Liksom Belgien är Tyskland en federal stat. Ansvaret för städerna
            fördelas mellan de lokala myndigheterna, förbundsstaterna och
            den federala nivån.
          </p>
          <p xml:id="i-KwpwkqGu8i2nhH4H1HLgUg">
            Flera olika program har genomförts på federal nivå. Exempelvis
            finns det sedan 1999 ett samarbete mellan den federala nivån och
            förbundsstaterna som inriktar sig på sociala problem i urbana
            områden. Programmet heter på engelska District with Special Development
            Needs The Social Integrative City.
          </p>
          <p xml:id="i-Hxu2amjWVRuJwCgx7A4Pqy">
            Syftet med programmet är att främja deltagande och samarbete
            genom en integrerad ansats till urban utveckling, med det övergripande
            målet att minska den ökande sociospatiala klyftan i städerna.
            Programmet omfattar satsningar på en rad olika områden, bland
            annat arbetsmarknad, bostadspolitik, brottsprevention, skolor
            och utbildning, integration, marknadsföring av de drabbade distrikten
            m.m. I slutet av 2007 hade programmet implementerats i knappt
            500 utsatta områden i sammanlagt drygt 300 städer.
          </p>
          <p xml:id="i-WC7XhtafX3JGD7HpQDLzES">
            De länder som nämnt ovan är några exempel bland ett flertal länder
            som förstått att storstäderna brottas med omfattande specifika
            problem och kräver en specifik behandling. Sverige är inte något
            undantag när det gäller den tilltagande segregationen i storstäderna.
            De problem som måste hanteras är så omfattande, så mångsidiga
            och så oroande att de kräver allt större uppmärksamhet.
          </p>
          <p xml:id="i-CNMisM1wT1U7eKN5HLiYhB">
            Därför föreslår jag att riksdagen tillkännager för regeringen
            som sin mening att regeringen bör tillsätta en utredning med uppdrag
            att utreda behovet av en förortsminister med särskilt ansvar för
            att lyfta och tillgodose förorternas olika behov i de större städerna.
          </p>
          <p xml:id="i-3mVnxEjYQ2Yv2WEd4TqHo9">
            Jag föreslår vidare att riksdagen tillkännager för regeringen
            som sin mening att utredningen inhämtar kunskap och erfarenhet
            från de länder som nämns i motionen.
          </p>
        </div>
        <div type="motSignatures">
          <list>
            <item xml:id="i-TjEZjTuCz1PVko7GVaa9tb">
              Amineh Kakabaveh (v)
            </item>
          </list>
        </div>
      </div>
    </body>
  </text>
</TEI>
