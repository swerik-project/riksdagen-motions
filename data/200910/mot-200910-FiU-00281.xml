<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FiU-00281">
  <teiHeader>
    <fileDesc>
      <titleStmt>
        <title>Offentlig upphandling</title>
        <author corresp="i-S8BBKfHh5NqEmsuWmXM5q">av Marie Weibull Kornias (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Offentlig upphandling</title>
          <idno type="rdwebb">GX02Fi281</idno>
          <rs type="number">Fi281</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GX02Fi281/text</ref>
          <ref type="dokument_url_html">http://data.riksdagen.se/dokument/GX02Fi281</ref>
          <ref type="dokumentstatus_url_xml">http://data.riksdagen.se/dokumentstatus/GX02Fi281</ref>
          <ref type="doc">http://data.riksdagen.se/fil/6EA7349F-1823-4F8F-955A-83E71B400849</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-S8BBKfHh5NqEmsuWmXM5q</idno>
            <name>Marie Weibull Kornias</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LLr5nRcxwMhJEcR89KqQfk" type="signed"/>
        <correspContext corresp="i-LLr5nRcxwMhJEcR89KqQfk">
          <note type="signatory" corresp="i-S8BBKfHh5NqEmsuWmXM5q"/>
        </correspContext>
        <correspAction type="numbering" xml:id="i-4VV1Z5jLv4EQ3K879Gm5ii">
          <date when="2009-10-07"/>
        </correspAction>
        <correspAction type="submission" xml:id="i-W8jbp9sEDX22EeUkoGnudy">
          <date when="2009-10-05"/>
        </correspAction>
        <correspAction type="transfer" xml:id="i-E1WxkBpVsQSUt2hHeLK8s9">
          <date when="2009-10-05"/>
        </correspAction>
        <correspAction type="assigned" xml:id="i-YCijUcTPUhE7VnEfaf185Q"/>
        <correspContext corresp="i-YCijUcTPUhE7VnEfaf185Q">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5fhCmjTHqd7AWAjJ5oteha">
            Förslag till riksdagsbeslut
          </head>
          <p xml:id="i-KToV3XkXfKo6pV7EtuokqH">
            Riksdagen tillkännager för regeringen som sin mening vad som
            anförs i motionen om att underlätta för små och medelstora företag
            att delta i offentlig upphandling.
          </p>
        </div>
        <div type="motContent">
          <head type="h1" xml:id="i-7bm5rDPVmC8njxVDuSUYLu">
            Motivering
          </head>
          <p xml:id="i-Euu2KcoLqPbLuoRHZvzaQw">
            Små företag är de som är, och kommer att vara, den största motorn
            för sysselsättningen i Sverige. För att främja små och medelstora
            företag är offentliga upphandlingar, som leder till konkurrens
            och bättre service i exempelvis kommuner, viktiga att förenkla.
          </p>
          <p xml:id="i-Hcv4UDTNqoqb3EHzWLbon9">
            Idag ställer det offentliga helt irrelevanta krav på företagen
            som upphandlar. Stor administration och tidsödande hantering vid
            upphandlingar gör att många små företag inte bemödar sig om att
            lägga anbud för att förbättra kvaliteten i olika verksamheter.
            Därmed går de miste om en marknad som enligt Företagarna är värd
            närmare 500 miljarder kronor per år. Välfärdssektorn är möjligheternas
            marknad för företagen, samtidigt som de bidrar till människors
            välfärd.
          </p>
          <p xml:id="i-QM2NQJPhoJXBJ5uVWEYBZA">
            Nuvarande regler för upphandlingar gynnar stora företag genom
            sin stora och byråkratiska struktur. Ofta krävs goda referenser
            från tidigare uppdrag, vilket gynnar de stora, men missgynnar
            de mindre företagen. Det är därför svårt för ett nystartat företag
            att stångas med de stora jättarna. Därmed kan nytänkande och kreativitet
            i mindre företag gå till spillo, då de utkonkurreras i ett tidigt
            skede.
          </p>
          <p xml:id="i-Sv6WCnrLH7QoxvLrf5dWuR">
            Kvalitet i välfärden eller kommunal service är inte detsamma
            som stordrift. Små verksamheter och lokala eldsjälar ska inte
            tillåtas försvinna. Genom att underlätta för mindre företag, och
            minska svårigheterna med offentliga upphandlingar, skulle processen
            bli mer personlig. Att förmänskliga dessa processer skulle i slutändan
            leda till bättre kvalitet.
          </p>
          <p xml:id="i-UFDsXgQ9pwA1jo3QJ83xsD">
            Av de företag som trots allt deltar i offentliga upphandlingar
            säger sig drygt hälften avstå på grund av irrelevanta krav, enligt
            Företagarna. Livscykelkostnadsanalyser, traineeplatser och miljöledningssystem
            är exempel på sådana krav. För att svenska småföretag inte ska
            gå miste om möjligheterna med offentlig upphandling, måste upphandlingsprocessen
            förändras.
          </p>
          <p xml:id="i-3bNbmbJggXQiGTYnrpjM5A">
            Små företag styrs ofta smartare och mer effektivt än större företag,
            som ofta kräver stor administration. Därför blir det billigare
            för den offentliga sektorn, och i slutändan skattebetalarna, att
            anlita små företag. Problemet är att de små företagen ofta inte
            har resurser till att klara svåra, krångliga och ineffektiva upphandlingar
            som tar tid och resurser. Självklart ska det ställas krav på företag
            vid offentliga upphandlingar. Det är själva grunden med det system
            vi har idag. Men det ska vara rimliga krav och stå i proportion
            till det som upphandlas. Regeringen borde därför se över formerna
            för offentlig upphandling.
          </p>
        </div>
        <div type="motSignatures">
          <list>
            <item xml:id="i-6QkhEdJcpD7cx8a4ksXNNP" who="i-S8BBKfHh5NqEmsuWmXM5q">
              Marie Weibull Kornias (m)
            </item>
          </list>
        </div>
      </div>
    </body>
  </text>
</TEI>
