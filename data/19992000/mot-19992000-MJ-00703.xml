<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0703/mot_199900_MJ_0703-0001.pdf"/>
      <div type="motHeader" xml:id="i-Txo239kpjtXiBfznJ6GqmU">
        <div type="motTitle" xml:id="i-XAdcL12vuPc3QB8bbju858"/>
        <div type="motSubmissionInfo" xml:id="i-6t1YWVPjiZcYbUQqeLGjRH"/>
      </div>
      <div type="motBody" xml:id="i-V7BngbQSK2H9PNbh2dc5CL">
        <div xml:id="i-7HCUQrqGKMSEjNvbiAYrUb">
          <p xml:id="i-FoHnmiezqFdro32VQaGjHM">
            1999/2000 mnr: MJ703 pnr: m101
          </p>
          <p xml:id="i-VxVFEgaJyhuSpSikcLdENm">
            Motion till riksdagen 1999/2000:MJ703
          </p>
          <p xml:id="i-3dGSRy3foi8CXLhPF3G27E">
            av Elizabeth Nyström och Björn Leivik (m)
          </p>
          <p xml:id="i-K1k71DKNwGJfzpTfzsm8gQ">
            Miljöbalken och kommunerna
          </p>
          <p xml:id="i-EamzsvWWfdaTDkXDH2qAow">
            En effekt av den nya miljöbalken har blivit att kommunerna får
            föreskrifter och allmänna råd från minst åtta olika myndigheter
            som i sin tur sorterar under fyra olika departement. Varje myndighet
            har sitt sätt att hålla kontakt med regionala och lokala tillsynsorgan
            genom information, allmänna råd, föreskrifter och krav på inrapportering.
            Tillsammans med målsättningen att inom respektive sektor höja
            ambitionen på miljöområdet leder detta till en allt svårare arbetssituation
            för kommunernas miljökontor. Redan innan miljöbalken trädde i
            kraft ägnades 60 procent av tiden åt tillsynsfrågor. Uppgifter
            som är detaljreglerade av staten. Uppgifter som det i praktiken
            inte går att få full kostnadstäckning för trots att systemet medger
            det. Kommunerna tvingas nu antingen prioritera ned det långsiktiga
            och förebyggande miljöarbetet ytterligare eller skjuta till ytterligare
            kommunala skattemedel för att klara tillsynsuppgifterna. Detta
            för att tillfredsställa raden av sektorsmyndigheters olika önskemål
            om tillsyn, inrapportering, miljö- sanktioner etc. Staten måste
            ta ett mera heltäckande ansvar för de enskilda kommunernas arbetssituation.
            Den samrådsfunktion som det nyinrättade Tillsyns- och föreskriftsrådet
            har leder inte till den långtgående samordning som fordras för
            att motverka ökad sektorisering och detaljstyrning inom miljöområdet.
            En statlig styrning som i praktiken leder till att kommunerna
            ägnar allt mindre tid och resurser åt de långsiktiga frågorna
            om hållbar utveckling och Agenda 21 måste omprövas. Det är orimligt
            med överväganden från myndigheterna som kan leda till att kommunerna
            t ex ska kontrollera 225.000 oljecisterner ovan mark och 270.000
            vedeldade pannor med krav på ackumulatortankar. I ett slag skulle
            detta fördubbla antalet lokala tillsynsobjekt till mycket ringa
            miljönytta. Ett mycket långtgående krav på samordning av föreskrifter
            och allmänna råd bör införas och en utredning göras av möjligheterna
            att låta ackrediterade fristående organ sköta kontrollen av t.ex.
            oljecisterner m.m.
          </p>
          <pb facs="riksdagen-motions-pdf/data/199900/mot_199900_MJ_0703/mot_199900_MJ_0703-0002.pdf"/>
          <p xml:id="i-KSv1Yng5BEfFj7aJSUkNhc">
            Hemställan Mot. 1999/2000
          </p>
          <p xml:id="i-8wjbV9VJU3Mv89VtikVgJv">
            MJI703 Med hänvisning till det anförda hemställs
          </p>
          <p xml:id="i-WrBXZkrH833RLVTZLXaitN">
            att riksdagen som sin mening ger regeringen till känna vad i
            motionen anförts om samordning av myndighetskulturer.
          </p>
          <p xml:id="i-EF2hKPBD6iterZSA7JRiJc">
            Stockholm den 23 september 1999
          </p>
          <p xml:id="i-9yaKLMUGb31RVdKW5jHR9p">
            Elizabeth Nyström (m) Björn Leivik (m)
          </p>
        </div>
      </div>
    </body>
  </text>
</TEI>
