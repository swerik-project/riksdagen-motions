<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__ak__434/mot_1924__ak__434-001.pdf"/>
      <fw xml:id="i-CHhWAyCXXkn5aGUuDLG46k">
        Motioner i Andra kammaren, Nr 434. 3
      </fw>
      <div type="motHeader" xml:id="i-JXoBASFmbMZ6Chud6oTKEY">
        <div type="motTitle" xml:id="i-A2xAwxmb8Cc6uqXNfLshzt"/>
        <div type="motSubmissionInfo" xml:id="i-AbBQuhzH3QZabbqMrdzh6i"/>
      </div>
      <div type="motBody" xml:id="i-6DdCjGBPdbYNfKTqEbwSjW">
        <div xml:id="i-6qS1x1FcUaMch6bNj4Zu21">
          <p xml:id="i-HHAbrGhyayT4byvFm8BQ6i">
            Nr 434.
          </p>
          <p xml:id="i-QTgjYQkC35TF9QKwN2XKG3">
            Av herr Nylander m. fl., i anledning av Kungl. Maj:ts proposition,
            nr 160, angående vissa anslag till utrikesförvaltningen.
          </p>
          <p xml:id="i-E2GtRAyFjDFyFqbXY4wgz2">
            Under den korta tid, som generalkonsulatet i Batavia varit i
            verksamhet, har med tydlighet framgått, att de förväntningar,
            som man vid detsammas upprät- tande hyste, till fullo gått i uppfyllelse.
            Svenska produkter hava i ökad ut- sträckning funnit sin väg till
            Nederländska Indien. Vårt land i allmänhet lik- som dess industriella
            möjligheter i synnerhet hava där ute blivit betydligt mera kända
            och uppskattade; förberedelser pågå för att utöka den direkta
            importen till vårt land av arkipelagens mångahanda tropiska produkter,
            och en fast grund har lagts för en vidare utveckling av våra intressen
            inom denna arkipelag. För var och en, som haft tillfälle att följa
            denna utveckling, står det klart, att det svenska generalkonsulatet
            i Batavia varit av högst väsentlig betydelse. För- slaget om dess
            indragning har också mötts av allvarliga betänkligheter i vida
            kretsar av svenskt näringsliv, vilket bland annat framgår av kommerskollegii
            utlåtande till utrikesdepartementet av den 7 februari 1924. När
            under föregående år av besparingsskäl tanken på att indraga det
            nyin- rättade generalkonsulatet i Batavia uppkom, ansåg sig den
            dåvarande regerin- gen icke kunna förelägga riksdagen en proposition
            i sådan riktning. Någon förändring i läget av natur, att densamma
            kunde föranleda ett frångående av sagda regerings uppfattning,
            har veterligen icke inträffat. Tvärtom vittnar den ytterligare
            erfarenhet från generalkonsulatets verksamhet, som erhållits,
            att in- tresset för effektivt samarbete med Sverige inom Nederländska
            Indien vuxit sig allt starkare. A1lt våra affärer med Nederländska
            Indien skulle i stor utsträckning förmed- las via moderlandet
            Holland, torde ej längre vara med verkliga förhållandet överensstämmande.
            Sant är, att mångt och mycket av vad vi importera till eller exportera
            från Nederländska Indien tager vägen över Holland, som ligger
            å sjö- vägen mellan Sverige och arkipelagen och i stor utsträckning
            blir bokfört i statistiken såsom till eller från Holland, men
            själva kampen om leveransen lik- som det verkliga, om ej det formella,
            avgörandet ligger i de flesta fall i Ne- derländska Indien. Först
            när i holländska arkipelagen arbetande svenska fir- mor, av vilka
            några helt nyligen upprättats, hunnit utveckla sin verksamhet
            än ytterligare, kan en förändring beträffande ovan berörda statistiska
            förhål- landen tänkas inträda.
          </p>
          <pb facs="riksdagen-motions-pdf/data/1924/mot_1924__ak__434/mot_1924__ak__434-002.pdf"/>
          <fw xml:id="i-Mk9DxH5Es17FYnBKVwQyjJ">
            4 Motioner i Andra kammaren, Nr 484.
          </fw>
          <p xml:id="i-NUkxu13EB1ZeoD6pVQ7JJB">
            Utvecklingen inom Nederländska Indien pekar allt mer mot ökat
            oberoende. Det är där kungariket Nederländernas största rikedomar
            och utvecklingsmöj- ligheter ligga. Det är först, sedan vi självständigt
            börjat arbeta efter större linjer, som våra intressen hava tagit
            fart i denna trakt av jorden. Det är av yttersta vikt, att vi
            alltjämt där ute äro verksamma. Det arbete, som vi kunna lägga
            ned i Holland, kan endast i några få undantagsfall beford- ra
            våra intressen inom Nederländska Indien, vars rikedomar ännu till
            stor del äro outnyttjade, men som nu allt mer och mer börja tagas
            i användning. Den nederländsk-indiska regeringen är en mycket
            stor arbetsgivare och köpare. Knap- past torde någon annanstädes
            en dylik regeringsverksamhet föreligga. I de stora företagen är
            regeringen ofta på ett eller annat sätt intresserad. En offi-
            ciell representant därute är av detta skäl särskilt påkallad.
            Det har även vi- sat sig, att genom generalkonsulatets i Batavia
            verksamhet representanter för uppslag och kombinationer för utvecklande
            av arkipelagens rikedomar sökt för- bindelser med svensk teknik.
            Nederländska Indien är en typisk marknad för ett industriland
            som Sverige. Vi liksom vår industri behöva dess råvaror och produkter,
            skeppade direkt och med minsta möjliga antal mellanhänder. Samtidigt
            kunna vi, om vi ackommo- dera oss efter denna marknads säregna
            behov — vilket den erhållna erfarenheten redan visat oss är möjligt
            — där finna en växande avsättning för vår industris mångahanda
            produkter. Det torde icke kunna anses riktigt mot de svenska företag,
            som ekonomiskt intresserat sig för denna marknad, att — då nu
            våra intressen inom Nederländ- ska Indien äro under stark utveckling
            — på denna avlägsna och säregna, för oss ännu föga kända, men
            mycket betydelsefulla marknad taga bort det offi- ciella stöd
            och den impulsgivande kraft liksom den informationskälla, som
            gene- ralkonsulatet visat sig vara för oss. Av vad vi här ovan
            framhållit, torde tydligt framgå, att generalkonsulatet i Batavia,
            oaktat detsamma endast varit i verksamhet omkring fyra år, på
            ett mycket effektivt sätt har kunnat befordra våra intressen inom
            Nederländska Indien. Förhoppningar finnas, att vi genom ett fortsatt,
            ihärdigt arbete allt- Jämt skola kunna utveckla våra intressen
            inom denna arkipelag. Att under sådana förhållanden indraga vår
            enda verkliga representant därute synes icke vara förenligt med
            klok sparsamhet. Nationen skulle därigenom förlora vä- sentligen
            mera, än vad som genom denna posts indragande vunnes i budgeten.
            På grund av ovanstående få vi därför vördsamt hemställa,
          </p>
          <p xml:id="i-39ixY4ajxm41HQ2jhYZBUm">
            att generalkonsulatet i Batavia icke kommer att från den 1 Juli
            1924 indragas utan fortfarande bibehålles samt uppföres å ordinarie
            stat.
          </p>
          <p xml:id="i-VM7bGvEshCrLUdXx9zpFRt" type="date">
            Stockholm den 1 april 1924.
          </p>
          <p xml:id="i-JEe1tKqG5xHyVD1cY8sfsT">
            Erik Nylander. Arthur Engberg Arvid Lindman. Edvard Lithander.
            Erik Röing.
          </p>
        </div>
      </div>
    </body>
  </text>
</TEI>
