<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__474/mot_1969__ak__474-001.pdf"/>
      <fw xml:id="i-6maufDSiPWUKH9BsGiZa5X">
        2 Motion i Andra kammaren, nr 474 år 1969
      </fw>
      <div type="motHeader" xml:id="i-LcyPjzLC8UiZbzz3L9awdS">
        <div type="motTitle" xml:id="i-TnjZbtdtNnJDXx1tB4JK5H"/>
        <div type="motSubmissionInfo" xml:id="i-AxBiLfX9MYGvXNnVYLKVsb"/>
      </div>
      <div type="motBody" xml:id="i-6woZtPfoBMp8V7KFDQdLKs">
        <div xml:id="i-4i9JMGo6MgbHdvPsqqpxhd">
          <p xml:id="i-WSQe1rTYmHVP92wbu2Ue7U">
            Nr 474
          </p>
          <p xml:id="i-BnKA7gfByou1hiQdNDw88L">
            Av herr Elmstedt m. fl., om sänkning av rösträttsåldern. (Lika
            lydande med motion nr 407 i Första kammaren)
          </p>
          <p xml:id="i-GS9cXj925gjLkdwE22EV6D">
            Medborgarna i ett demokratiskt samhälle är tillförsäkrade rätten
            att i di- rekta val uttrycka sin politiska uppfattning och påverka
            sammansättningen av de samhällsorgan som utövar de representativa
            funktionerna: riksdag, landsting och fullmäktigeförsamlingar.
            Den enskildes rätt att utöva denna rätt begränsas bl. a. av åldersgränser.
            Den ålder som ger individen rätt att deltaga i allmänna val har
            varierat från tid till tid och från land till land. Det är naturligt
            att åldersgränsen för rösträtt utvecklas i takt med människornas
            allt större förmåga till självständiga ställningstaganden i politiska
            och andra frågor. Genom utvecklingen av massmedia och kommunikationsmedel
            samt den förbättrade skolundervisningen har de unga i dag större
            förutsättningar än tidigare att sätta sig in i politiska frågor.
            De politiska ungdomsförbunden bedriver en omfattande skolningsverk-
            samhet, som också lett till ett ökat politiskt medvetande bland
            unga män- niskor, något som bland annat tagit sig uttryck i ett
            ökat valdeltagande bland ungdomen under de senaste valtillfällena.
            Enligt nuvarande bestämmelser i vårt land ges medborgaren rättighet
            att deltaga i allmänna val året efter uppnådda 20 års ålder, vilket
            innebär att den röstande vid sitt första valdeltagande är 21 eller
            22 år gammal. I en del fall kan det dröja tills den röstberättigade
            uppnått 23 års ålder eftersom treåriga mandatperioder kommer att
            införas. Flera skäl talar sålunda var för sig för en sänkning
            av rösträttsåldern jämte det faktum att medborgarna före uppnåendet
            av 21 års ålder ålägges skyldigheter som motiverar ett politiskt
            inflytande. Den första värnpliktstjänstgöringen fullgöres i regel
            vid 19—20 års ål- der, och redan tidigt åläggs den enskilde ansvar
            av ekonomisk art såsom skattskyldighet. De unga i dag frigör sig
            mycket tidigare från det inflytande som utövas av omgivningen,
            skola och hem och stimuleras att fatta beslut i personliga och
            sociala frågor, t. ex. yrkesval och utbildning. Vi anser att rätten
            att deltaga i de allmänna valen skall tillkomma med- borgarna
            året efter uppnådda 18 års ålder. Denna uppfattning uttalades
            också av andra kammaren vid 1966 års riksdag. Med hänvisning till
            vad som ovan anförts hemställer vi,
          </p>
          <pb facs="riksdagen-motions-pdf/data/1969/mot_1969__ak__474/mot_1969__ak__474-002.pdf"/>
          <fw xml:id="i-51x3GsPGUqRWP8MqLJ7V9K">
            Motioner i Andra kammaren, nr 474—475 år 1969 3
          </fw>
          <p xml:id="i-NjSVXsPRaByGnUAhMuT1wo">
            A. att riksdagen måtte 1) besluta att rösträttsåldern vid val
            till riksdagen sänks från nu gällande till året efter uppnådda
            18 år, 2) besluta att rösträttsåldern vid kommunala val sänks
            på motsvarande sätt; samt B. att vederbörande utskott måtte utarbeta
            förslag till erforderlig lagtext.
          </p>
          <p xml:id="i-RZR2j3ky56iKigu7kUReo4" type="date">
            Stockholm den 28 januari 1969
          </p>
          <p xml:id="i-LLWoRfTRhEVGZXizm86UYi">
            Claes Elmstedt (cp) Karl Gust. H. Boo (cp) Einar Larsson (cp)
            i Borrby
          </p>
          <p xml:id="i-Tbgh54SqbcPkMV2JELw5vB">
            Nr 475
          </p>
          <p xml:id="i-XFU2JpNxCU8H5pS5PWhSGG">
            Av herrar Franzén i Träkumla och Gustafsson i Stenkyrka, an-
            gående minsta antalet mandat i valkrets.
          </p>
          <p xml:id="i-JHwQvc1Jvo31QGV7kVJxxa">
            (Lika lydande med motion nr 421 i Första kammaren)
          </p>
          <p xml:id="i-8FQBSHvBzY3b4BR1N88W8v">
            När antalet ledamöter i den nya enkammarriksdagen fastställdes
            till 350, var det grundläggande motivet att olika delar av landet
            skulle få en allsidig representation. I de flesta valkretsar lär
            så även bli fallet; ökat eller oför- ändrat antal mandat jämfört
            med nuvarande andra kammaren förefaller att bli resultatet i samtliga
            län utom Gotlands. I denna valkrets kommer den beslutade vallagen
            att resultera i endast två fasta valkretsmandat, varigenom en
            tredjedel av den nuvarande andrakammarrepresentationen bortfal-
            ler. Det kan nämnas att Gotland ända sedan representationsreformens
            införande 1867 haft tre mandat i andra kammaren. Vid den proportionella
            valmetodens införande 1909 infördes en speciell s. k. fyllnadsregel
            i grund- lagen vilken därefter garanterat Gotland tre mandat.
            Bakom varje gotländsk riksdagsman kommer det efter 1970 att finnas
            drygt 18 000 röstberättigade mot något över 15 000 i genomsnitt
            för landet i övrigt. I vissa valkretsar ökar representationen
            med 50 procent medan den gotländska minskas med 33 procent. Trots
            att den nya riksdagen kommer att bestå av 350 ledamöter, vilket
            innebär en ökning med över 100 jämfört med nuvarande andra kam-
            maren, minskas antalet folkvalda gotländska riksdagsmän från tre
            till två. Det i grundlagskompromissen angivna målet att ge landets
            olika delar en allsidig representation har således inte kunnat
            infrias trots att antalet leda- möter fastställdes till 350.
          </p>
        </div>
      </div>
    </body>
  </text>
</TEI>
