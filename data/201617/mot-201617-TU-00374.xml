<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-00374">
  <teiHeader>
    <fileDesc>
      <titleStmt>
        <title>Etablera pilotområde för moderna transportlösningar</title>
        <author corresp="i-9118KyeHJPwjSm2gBg9zwB">av Lars Hjälmered (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:374 av Lars Hjälmered (M)</title>
          <idno type="rdwebb">H402374</idno>
          <rs type="number">374</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H402374/text</ref>
          <ref type="dokument_url_html">http://data.riksdagen.se/dokument/H402374</ref>
          <ref type="dokumentstatus_url_xml">http://data.riksdagen.se/dokumentstatus/H402374</ref>
          <ref type="docx">http://data.riksdagen.se/fil/E2C4C307-B49F-4C00-9362-88C05267E8C1</ref>
          <ref type="pdf">http://data.riksdagen.se/fil/783CFD6F-A263-4435-8B11-152086287964</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-SkAtLjCfMDy7XKdngpwdC1" type="signed"/>
        <correspContext corresp="i-SkAtLjCfMDy7XKdngpwdC1">
          <note type="signatory" corresp="i-9118KyeHJPwjSm2gBg9zwB"/>
        </correspContext>
        <correspAction xml:id="i-XVSNV4PECT5xzREh1r74Q" type="submitted">
          <date when="2016-09-30"/>
          <time when="09:35:39"/>
        </correspAction>
        <correspAction xml:id="i-QhxoRhAn1vX4ySxq7BR323" type="reviewed">
          <date when="2016-09-30"/>
          <time when="14:20:16"/>
        </correspAction>
        <correspAction xml:id="i-5h74amLcfwuZ5dpUd1DNy9" type="referred">
          <date when="2016-10-14"/>
        </correspAction>
        <correspAction xml:id="i-GhimNfsYoKLbxz6NNaTou8" type="assigned">
          <date when="2018-02-21"/>
          <time when="07:46:32"/>
        </correspAction>
        <correspContext corresp="i-GhimNfsYoKLbxz6NNaTou8">
          <ref type="assignedTo">Trafikutskottet</ref>
        </correspContext>
        <correspAction xml:id="i-89P9D9bBB1TzSxr3GBHyAD" type="behandlas_i"/>
        <correspContext corresp="i-89P9D9bBB1TzSxr3GBHyAD">
          <ref type="uppgift">2016/17:TU14</ref>
          <ref type="ref_dok_id">H401TU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU14</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QbGbRmbX4sn6fnFyKntaas" type="motHeader">
        <div xml:id="i-EuLfiwGrvA7KJTkvVd8sPb" type="motTitle">
          Motion till riksdagen 2016/17:374 av Lars Hjälmered (M) Etablera
          pilotområde för moderna transportlösningar
        </div>
      </div>
      <div xml:id="i-M7aF5wGsD51xaBrqkmwLqm" type="motBody">
        <div xml:id="i-WkgJcRmD1XX8Gz4VQLi5ZA" type="motProposal" subtype="förslag">
          <head xml:id="i-GQkm1THyzgsr91AakGiepB">
            Förslag till riksdagsbeslut
          </head>
          <list xml:id="i-H5aWaUewC4oEZYvP9t2XVP">
            <item xml:id="i-MyC3UAoCDWtv18zdJ2WyCF" sortKey="Yrkande 1">
              Riksdagen ställer sig bakom det som anförs i motionen om att
              överväga möjligheterna att genomföra ett fullskaletest med moderna
              transportlösningar i någon eller några av landets större städer
              och tillkännager detta för regeringen.
            </item>
          </list>
        </div>
        <div xml:id="i-69zvk46HT3vSAu2YUhonik" type="motContent">
          <head xml:id="i-YDRNd9yL1kRb22zEVBEchy" type="h1">
            Motivering
          </head>
          <p xml:id="i-4erTDzRwtSzN42NjoPevCk">
            Transporter är helt avgörande för att vi som människor ska få
            våra liv att gå ihop och för att få bra liv. Det handlar om att
            kunna åka till och från arbete och studier såväl som att kunna
            resa på semester eller att hälsa på släkt eller vänner. Ibland
            sker resan med cykel eller buss, en annan gång med flyg och en
            tredje gång med en bil. Alla transportslag behövs och kompletterar
            varandra.
          </p>
          <p xml:id="i-8rxWZaP9oKToHhu9ndfjUS">
            Inom fordonsutveckling tas nu rejäla kliv för att ta fram lösningar
            för framtiden. En stor del handlar om att minska bränsleförbrukning
            och utsläpp för att bidra till hållbara transporter. Viktreduktion,
            förnybara drivmedel och elektrifiering är tre exempel på lösningar
            som stegvis utvecklas. En annan viktig sak är utvecklad säkerhet
            med olika former av både aktiva och passiva säkerhetssystem för
            att minska allvarliga skador och dödsfall i trafiken.
          </p>
          <p xml:id="i-RpaPFWNm4QMgqbf1fyJjcd">
            I Sverige pågår viktig forskning och utveckling av autonoma eller
            självstyrande fordon. Inom projektet ”Drive Me” är tanken att
            ett 100-tal personer ska få möjlighet att på riktigt och i det
            vardagliga livet testa och använda självstyrande bilar. I ”Drive
            Sweden” utvecklas och forskas brett kring hur dessa självstyrande
            fordon och andra former av modern mobilitet på olika sätt kan
            komma att ändra alltifrån resemönster till stadsplanering. Uppslutningen
            från forskning, samhälle och näringsliv är stort bakom projekten.
          </p>
          <p xml:id="i-MrQ2vEL3MSFrE9WWgcrcmB">
            Fram till för ett år sedan var det förbjudet att använda självkörande
            fordon i vanlig trafik i Sverige. Det har nu getts möjligheter
            att genomföra försöksverksamhet såsom ska ske inom ramen för ”Drive
            Me”. Det är klokt. Dock kvarstår frågan hur användningen av självstyrande
            och självkörande fordon ska regleras när utvecklingen går från
            försöks- och forskningsverksamhet till kommersiella produkter
            på marknaden. Exempelvis finns en diskussion och ett motsatsförhållande
            mellan å ena sidan de autonoma fordonens behov av kameror och
            å andra sidan integritet. Detta behöver lösas ut. I annat fall
            kommer utvecklingen av dessa moderna fordon förläggas i andra
            länder. Dessutom kommer i så fall lösningar och standarder att
            utvecklas som Sverige kommer att behöva anpassa sig till. Det
            är klokare att Sverige deltar genom att ta vara på alla nya möjligheter
            som öppnas.
          </p>
          <p xml:id="i-JowPMDqDFMifshjbG9G6cc">
            Med forskningen och utvecklingen av modern mobilitet och dess
            påverkan på samhället kommer många nya, spännande möjligheter,
            men också utmaningar. Elbussprojektet Electricity i Göteborg är
            ett bra exempel på nya möjligheter. Med elbussar som används i
            vanlig stadstrafik testas tekniken och konceptet. I Göteborg rullar
            tysta bussar utan lokala utsläpp. Med tekniken finns också möjlighet
            att ha busshållplatser inomhus, vilket är något som över tid kan
            förändra arkitektur och stadsplanering. På samma sätt kan saker
            som upphämtningsplatser i bostadsområden underlätta för människor
            som beställer varor samtidigt som transportbehoven minskas och
            ändras. Med tekniken kommer också utmaningar. En sådan är att
            moderna fordon och transportlösningar under överskådlig tid kommer
            att användas tillsammans med äldre fordon och transportlösningar.
          </p>
          <p xml:id="i-UnLXdyT9N48m2awFL81Rgt">
            En annan stor utmaning är att gå från att utveckla enstaka lösningar
            såsom en självstyrande bil eller en elbuss till att utveckla ett
            helt koncept för en stadsdel eller en stad. I denna utmaning bör
            det finnas stora möjligheter för Sverige. Vi har en fordonsindustri
            med ledande aktörer såsom AB Volvo, Volvo Cars, Scania och Autoliv,
            men också ett brett nät av leverantörer till dessa inom en rad
            områden. Vi har också framstående universitet som Chalmers och
            en offentlig förvaltning som är van att bland annat föra in nya
            tekniska lösningar i kollektivtrafiken. Vägen framåt torde vara
            att bestämma sig för att genomföra en eller ett par fullskaleförsök
            med modern mobilitet i någon eller några av de större städerna.
            Det skulle exempelvis kunna handla om att vid om- och utbyggnad
            av områden som Backaplan, Ringön och/eller Gullbergsvass i Göteborg
            i planeringen sätta mål och bygga in den allra mest moderna mobilitet
            tillsammans med näringsliv och forskning. Erfarenheter som dras
            från sådana fullskaleförsök innebär flera fördelar. Företag som
            Volvo Bussar eller Volvo Cars kan utveckla sina erbjudanden och
            sälja mer på världsmarknaden. Forskningen leder till ökat kunnande.
            Offentlig förvaltning utvecklar sin förmåga till stadsutveckling.
          </p>
          <p xml:id="i-8xH6ShcVnhYGRtLUF9mBbJ">
            I Sverige har vi verksamheter inom moderna och nydanade lösningar
            för transporter som ligger i absolut framkant. Vi ska dock vara
            medvetna om att det händer saker i andra länder också. Tar vi
            vara på möjligheter i Sverige betyder det mycket för företag och
            jobb här hemma. Försitter vi chansen är risken att tekniken och
            lösningarna utvecklas någon annanstans. Regeringen bör därför
            överväga möjligheterna att genomföra ett fullskaletest med moderna
            transportlösningar i någon eller några av landets större städer.
          </p>
        </div>
        <div xml:id="i-DfWZm5wXqcHPRFMfx1WyZv" type="signatureBlock">
          <list xml:id="i-3h1pUzjGH2qpxeU5UEULUG">
            <item xml:id="i-D9L7DMbeqmiA5eg2w3M9yv" who="i-9118KyeHJPwjSm2gBg9zwB" type="signature">
              Lars Hjälmered (M)
            </item>
          </list>
        </div>
      </div>
    </body>
  </text>
</TEI>
