<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00005">
  <teiHeader>
    <fileDesc>
      <titleStmt>
        <title>med anledning av skr. 2012/13:51 Mål för friluftslivspolitiken</title>
        <author corresp="i-UFTZBKNRWWLXUXAtcCcVfH">av Tina Ehn (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2012/13:51 Mål för friluftslivspolitiken</title>
          <idno type="rdwebb">H002Kr5</idno>
          <rs type="number">Kr5</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr5/text</ref>
          <ref type="dokument_url_html">http://data.riksdagen.se/dokument/H002Kr5</ref>
          <ref type="dokumentstatus_url_xml">http://data.riksdagen.se/dokumentstatus/H002Kr5</ref>
          <ref type="doc">http://data.riksdagen.se/fil/FEFA7922-E93A-4AF7-9494-5B76083B9F0C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R8o9Y3SU6adwWW5GadBMqd" type="basedOn"/>
        <correspContext corresp="i-R8o9Y3SU6adwWW5GadBMqd">
          <ref>Regeringsskrivelse 2012/13:51</ref>
        </correspContext>
        <correspAction xml:id="i-Nca4vuCjcU76xtqRk5GLSi" type="signed"/>
        <correspContext corresp="i-Nca4vuCjcU76xtqRk5GLSi">
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction xml:id="i-8nQw9Lijg7Urm8b7gVR6jM" type="referral">
          <date when="2013-02-12"/>
        </correspAction>
        <correspAction xml:id="i-7QWQq1UZNcfEduTp8oMaBC" type="referral">
          <date when="2013-02-12"/>
        </correspAction>
        <correspAction xml:id="i-5TaW6CJ5tFaV8FV3dK68J9" type="dismissal">
          <date when="2013-02-01"/>
        </correspAction>
        <correspAction xml:id="i-JHtNutRjDZYDZECVqjjHcV" type="dismissal">
          <date when="2013-02-01"/>
        </correspAction>
        <correspAction xml:id="i-RSkqbxpMD7oYq19rAkEoEF" type="submission">
          <date when="2013-01-30"/>
        </correspAction>
        <correspAction xml:id="i-7BrJgc4syuWR9aPJeyXURn" type="transfer">
          <date when="2013-01-30"/>
        </correspAction>
        <correspAction xml:id="i-TTJf8HFHufEfevvHafSJnK" type="assigned"/>
        <correspContext corresp="i-TTJf8HFHufEfevvHafSJnK">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-31kr6rDYsUc1S3MAQmQfRu" type="motHeader"/>
      <div xml:id="i-GfaBKev6ED4bUePQckSJiZ" type="motBody">
        <div xml:id="i-7FnPp7uz5vtTKpMyZjyR7G" type="motProposal" subtype="förslag">
          <head xml:id="i-6Kh6DbanNz7Fh4nHA7XKHb">
            Förslag till riksdagsbeslut
          </head>
          <list xml:id="i-7F4usXkVySroHAgyLZ4u1i" style="ol">
            <item xml:id="i-H3uE1UfSXdRZzr61fhnqYJ">
              Riksdagen tillkännager för regeringen som sin mening vad som
              anförs i motionen om behovet av en närmare koppling mellan målen
              för friluftslivet och andra politikområden.
            </item>
            <item xml:id="i-FAnkJ8rALRYwqrCXBNgQ5z">
              Riksdagen tillkännager för regeringen som sin mening vad som
              anförs i motionen om att ytterligare steg bör tas för att integrera
              mål för friluftsliv i miljömålssystemet.
            </item>
            <item xml:id="i-Msq8BCEZHEPnn7oTHbiSxo">
              Riksdagen tillkännager för regeringen som sin mening vad som
              anförs i motionen om att målet om tillgänglig natur för alla bör
              skrivas in i skogsvårdslagen.
            </item>
            <item xml:id="i-16cbAKQx4ZFLNhpzTYemgL">
              Riksdagen tillkännager för regeringen som sin mening vad som
              anförs i motionen om att ge berörda myndigheter i uppdrag att
              ta fram en strategi för hur man skulle kunna nyttja EU-medel (såsom
              regionala strukturfonder eller landsbygdsprogrammet) för att finansiera
              investeringar i infrastruktur för friluftslivet.
            </item>
            <item xml:id="i-348uKEhbgzH7QMHPUzahwL">
              Riksdagen tillkännager för regeringen som sin mening vad som
              anförs i motionen om att målåret 2020 för att uppnå målet med
              tillgång till ett tätortsnära landskap med höga friluftsvärden
              bör tidigareläggas.
            </item>
            <item xml:id="i-4YymtakhK4qKackMavPKLD">
              Riksdagen tillkännager för regeringen som sin mening vad som
              anförs i motionen om betydelsen av ett mångsidigt och tillgängligt
              friluftsliv för en hållbar regional tillväxt och landsbygdsutveckling.
            </item>
            <item xml:id="i-CHQMqAvRJKa7Gkgp2gZE1">
              Riksdagen tillkännager för regeringen som sin mening vad som
              anförs i motionen om ett rikt friluftsliv i skolan.
            </item>
            <item xml:id="i-8C7cdjbYmYwxVioDq78MRk">
              Riksdagen tillkännager för regeringen som sin mening vad som
              anförs i motionen om att regeringen bör säkerställa att den forskning
              och kunskapsutveckling som behövs för att utveckla friluftslivet
              och stärka dess ställning finns.
            </item>
          </list>
        </div>
        <div xml:id="i-M8suhFJcneoqAHmHW4DeC2" type="motContent">
          <head xml:id="i-LRscpbxcs2o8N22UvrbBJk" type="h1">
            Inledning
          </head>
          <p xml:id="i-SgBG5LLjPYDMJ6XhsapEHG">
            Friluftslivet griper in i många politikområden. Främjandet av
            ett aktivt friluftsliv har möjlighet att bidra till såväl en ökad
            förståelse för naturen och miljön som en förbättrad hälsa.
          </p>
          <p xml:id="i-3j3TohXKFBn5BdR5mEnTJX">
            Således är satsningar på friluftslivet och människors möjligheter
            att delta i diverse friluftsaktiviteter av stor betydelse. När
            vi missar att skapa förutsättningar för detta minskar vi vår livskvalitet.
            Det leder också till kostnader som dyker upp inom andra politikområden.
            Samhällets kostnader för fysisk inaktivitet överstiger t.ex. 6
            miljarder kronor varje år.
          </p>
          <p xml:id="i-CxYssMx7LDXhQwQnALDG9t">
            Sveriges riksdag antog i december 2010 i samband med regeringens
            proposition Framtidens friluftsliv (2009/10:238) övergripande
            mål för friluftspolitiken. Miljöpartiet föreslog i sin motion
            med anledning av propositionen att frilufpolitiken skulle kompletteras
            med ett antal mätbara mål. Riksdagen beslutade också att regeringen
            skulle återkomma med ett antal kompletterande mätbara mål.
          </p>
          <head xml:id="i-o7TBufvZvKsvyqDxsWEeo" type="h1">
            Det behövs en närmare koppling till andra politikområden
          </head>
          <p xml:id="i-SZXvD8y1Qs6NUbdzL5jW2R">
            Regeringen har nu lagt fram skrivelse Mål för friluftslivspolitiken
            (2012/13:51). Där presenteras tio mål som ska kunna mäta de gemensamma
            strävanden som samhället har för friluftslivet. Dessa är enligt
            vår mening ett steg på vägen. Men trots det redovisade arbetet
            för att ta fram de föreslagna målen brister enligt vår mening
            förslaget på flera punkter. Regeringen har inte lyckats koppla
            friluftslivspolitiken i sitt sammanhang med andra politikområden,
            t.ex.
          </p>
          <list xml:id="i-J6JzbNw7eYusG984SwxCdp" style="ul">
            <item xml:id="i-4EDuXrKEBb18hA8kLaPCA2">
              den betydelse den nuvarande skogspolitiken har på tillgängligheten
              till skogen
            </item>
            <item xml:id="i-MqbkcYdQnb19psZibXZgDm">
              hur strandskyddslagen påverkar tillgången till stränder
            </item>
            <item xml:id="i-Mvk63Fdnz3WpUfKqVxk9xh">
              hur samhällsplanering kan påverka stora områden och människors
              förmåga att utöva ett aktivt friluftsliv
            </item>
            <item xml:id="i-KYL8b37xD7rrHTuzMXHLjk">
              hur en minskad spridning av miljögifter är viktig för möjligheter
              att också i fortsättningen plocka svamp och bär.
            </item>
          </list>
          <p xml:id="i-S6qdJuicYTag7MUQeRhX7J">
            Skrivelsen är i detta avseende otillräcklig för att göra målen
            mätbara på riktigt.
          </p>
          <head xml:id="i-oeJG2X7KEppyzRMsTQwaW" type="h1">
            Kopplingen till miljömålssystemet
          </head>
          <p xml:id="i-CT6KBjFkwa4FUHRVYkSUV2">
            De tio föreslagna målen är anpassade efter miljömålssystemet
            vad avser såväl målstrukturen som målåret 2020. Detta anser vi
            är en styrka och ett led i integreringen av friluftspolitiken
            i andra politikområden. En bra miljö där miljömålen klaras ger
            bättre förutsättningar för friluftslivet generellt. Och ett aktivt
            och omfattande deltagande i friluftsliv kan åtminstone indirekt
            bidra till uppfyllelsen av miljömålen.
          </p>
          <p xml:id="i-U6n9oZQ7JzQSc2XY7K7JWP">
            Ytterligare steg bör tas för att integrera mål för friluftsliv
            i miljömålssystemet.
          </p>
          <p xml:id="i-64Z5RfiC7unZCtVzZhrB2u">
            Relationen mellan friluftslivsmål och miljömål bör förtydligas.
            Vi anser t.ex. att
          </p>
          <list xml:id="i-41cqvJFpJVEFxJYrVuUo8d" style="ul">
            <item xml:id="i-GnD3N8HySKJFo9cQTAmoMt">
              de grundläggande kvalitetskrav som friluftslivet ställer på miljön
              bör omfattas av miljömålssystemet
            </item>
            <item xml:id="i-2taE3u92zEYSCWx6WVufUW">
              de förslag till preciseringar som finns för miljömålen bör infogas
              under lämpliga friluftslivsmål; då skulle de komplettera varandra
              på ett tydligare sätt
            </item>
            <item xml:id="i-YJ825DoKkSA3wWe8Y3mnvA">
              en del av det som saknas i friluftslivsmålen kan uppfyllas genom
              miljömålen; det finns nämligen vissa delar i miljömålen, som nu
              inte står i friluftslivsmålen, som är absolut nödvändiga för att
              skapa förutsättningar för människors möjligheter att bedriva friluftsliv.
            </item>
          </list>
          <head xml:id="i-Rg1WfK5ynseVCUxT31fZjk" type="h1">
            Tillgänglig natur för alla
          </head>
          <p xml:id="i-5wBR9Gp1tfwxZaMboxwEJn">
            Tillgänglighet handlar om att både se till att det finns natur
            nära människor och att göra det möjligt att ta sig ut i naturen
            oavsett funktionshinder.
          </p>
          <p xml:id="i-PrAzVJz8gvMFZ1JptNXWjL">
            Vi missar något viktigt om vi inte ser att ett intensivare bruk
            av naturen skapar begränsningar. Den förda politiken de senaste
            åren har genom förändringar av skogspolitiken och strandskyddet
            fört oss längre från en god tillgång till naturen. Den har också
            öppnat möjligheten för ett intensivare skogsbruk med stubbrytning
            och ökad möjlighet att skogsgödsla, sammantaget något som inte
            ökar den biologiska mångfalden eller tillgången till natur för
            friluftslivet. Ett intensivare skogsbruk ger i förlängningen en
            skog som är mindre tillgänglig för det rörliga friluftslivet.
            För att leva upp till målet om tillgänglig natur för alla behöver
            detta även skrivas in i skogsvårdslagen.
          </p>
          <p xml:id="i-N91Xejv1GsYjsSvcABfZeP">
            Transporter och resande är en viktig del av helheten för utvecklingen
            av en hållbar turism och dess bidrag till en hållbar utveckling
            för regionen och för landsbygden. Vi måste minska miljöbelastningen
            från vårt transportsystem. I det ingår också sättet vi kan ta
            oss till naturens upplevelser. Att kunna åka kollektivt, cykla
            och gå blir alltmer viktigt för fler. Cyklandet och vandringen
            är i sig en del av friluftslivet. Vi behöver ta större hänsyn
            till detta vid samhällsplaneringen. Det är också av vikt att man
            tar med möjligheten att nå naturområden genom att cykla eller
            gå vid mätning av naturområdens tillgänglighet.
          </p>
          <head xml:id="i-4C5GktkZMZb594ZM4Pc6D8" type="h1">
            Stöd till engagemang och samverkan
          </head>
          <p xml:id="i-BCALz6aPs48Ft79dU89wnN">
            Friluftslivet och natur- och kulturturismen omfattar många aktörer.
            Ideella, kommersiella, markägare och myndigheter. Det pågår ett
            stort arbete runt om i landet med att underhålla leder och stugor,
            skapa nya tillgängliga miljöer, informera och sprida kunskaper.
            Ofta är det eldsjälar som arbetar ideellt, och det är människor
            som skapar fantastiska mervärden för så många andra. Men även
            det ideella arbetet har sina begränsningar och sina resursbehov.
            Det råder ofta brist på ekonomiska resurser för att klara av att
            underhålla leder, skidspår och för att rusta dåligt underhållna
            fjällstugor, broar, eller hamnanläggningar i skärgården. En möjlighet
            skulle vara att ge berörda myndigheter i uppdrag att ta fram en
            strategi för hur man skulle kunna nyttja EU-medel (såsom regionala
            strukturfonder eller landsbygdsprogrammet) för att finansiera
            investeringar i infrastruktur för friluftslivet.
          </p>
          <head xml:id="i-643SkFnL9uEp7AKLu2Hrxn" type="h1">
            Attraktiv tätortsnära natur
          </head>
          <p xml:id="i-78mrM56z39hSKHr12UJdEL">
            En grundförutsättning för ett lättillgängligt friluftsliv är
            för många människor tillgång till attraktiva och uppskattade tätortsnära
            naturmiljöer. Skogar och natur nära där människor bor bidrar i
            hög grad till nytta för rekreation och folkhälsa. Den samhällsnytta
            markägare kan erbjuda med tillgängliga och upplevelserika skogar
            bör utökas och måste uppmuntras. Vi anser att det behövs en medveten
            samhällsplanering i samband med översiktsplanearbetet, och en
            insikt om den konkurrens om mark som redan råder i tätortsområden.
            Vi anser att målåret 2020 för att uppnå målet med tillgång till
            ett tätortsnära landskap med höga friluftsvärden är väl långt
            fram i tiden. Arbetet för att nå detta mål behöver ha en högre
            ambitionsnivå, då vi ser att tätortsnära landskap exploateras
            i dag.
          </p>
          <head xml:id="i-7EsRSixUf5tmDuGXSyfYy6" type="h1">
            Hållbar regional tillväxt och landsbygdsutveckling
          </head>
          <p xml:id="i-NBdS55UC65k8srgZFkw6uJ">
            Natur- och kulturturism är något som har en allt större potential
            för att skapa arbetstillfällen på landsbygden. Intresset för ett
            aktivt friluftsliv ökar. I dess spår spirar också turismverksamhet,
            med upplevelser genom fiske, vilda djur och naturens charm. Bättre
            förutsättningar för friluftsliv bidrar även på detta sätt till
            landsbygdsutveckling. Ett mångsidigt och tillgängligt friluftsliv
            är också viktigt för att många människor ska anse att det är attraktivt
            att bo och verka på landsbygden. Det handlar både om att människor
            vill bo kvar, att utflyttade vill återvända och att andra vill
            flytta till landsbygden.
          </p>
          <head xml:id="i-TfzPXMJByPsXVuCgdPy4xv" type="h1">
            Ett rikt friluftsliv i skolan
          </head>
          <p xml:id="i-B53XytXA35ZVvfVHvWVSse">
            Förutsättningarna för ett sunt liv grundläggs i unga år och här
            har skolan en nyckelroll. Skollagen och läroplaner framhåller
            att friluftsliv och naturupplevelser är nödvändiga inslag i skolan.
            Men en rapport som Skidrådet, Friluftsfrämjandet och Idrottslärarna
            presenterade förra året visar att ansvaret för att de vackra orden
            ska bli till handling saknas. Rapportens undertitel är Alla vill
            ha skolutflykter men ingen vill ta ansvar för att de genomförs.
            Detta är ett problem som man inte kan blunda för. Miljöpartiet
            har tagit upp problemet i en särskild motion med rubriken Säkerställ
            rätten till utflykter och friluftsliv i grundskolan. Ett sätt
            att ta tag i problemet skulle vara en utredning med målet att
            ta fram metoder för att säkerställa alla barns rätt till friluftsliv
            och naturupplevelser i skolan. Ett annat sätt kan vara att ge
            Skolverket i uppdrag att ta fram en policy för det rörliga friluftslivet
            och skolan.
          </p>
          <head xml:id="i-D7ho6WWdXTC2xVfovKUv1b" type="h1">
            Friluftsliv för god folkhälsa
          </head>
          <p xml:id="i-6YUnH4am2RPfE4m5uTiteu">
            Det råder enighet om friluftslivets positiva effekter för både
            den fysiska hälsan och den psykiska hälsan. Friluftsliv bidrar
            till såväl fysisk aktivitet som upplevelser och återhämtning och
            är därför av stor betydelse för människors hälsa och välbefinnande.
            Naturvistelse är hälsofrämjande.
          </p>
          <p xml:id="i-9C2vfg2hhcX56qqwCJLjej">
            I regeringens skrivelse finns förslag på ett nytt sätt att organisera
            samordningen runt dessa frågor, där man avser ge Statens folkhälsoinstitut
            i uppdrag att vara samordnande myndighet för friluftslivets betydelse
            för folkhälsa. Vi ser det som möjligt i ett längre perspektiv,
            men i nuläget är Statens folkhälsoinstitut under omorganisering
            vilket gör lämpligheten av en förändrad organisering mycket oklart.
          </p>
          <head xml:id="i-Fe4seLyF4CqEKPRFREuDy6" type="h1">
            God kunskap om friluftslivet
          </head>
          <p xml:id="i-FocWnSuURjn8HRVqrjnLKm">
            Forskning och statistik om friluftslivet är av stor vikt för
            att öka kunskapen om friluftslivets betydelse för enskilda och
            för samhället. Det sexåriga forskningsprogrammet Friluftsliv i
            förändring som startade 2006 avslutas under denna vinter. Ingen
            efterföljare kommer att ta vid. Forskning om friluftslivet omfattas
            för närvarande inte av forskningen om det civila samhället. Därmed
            kan vi gå miste om viktig kunskap om friluftslivets betydelse
            för samhället och om hur friluftslivet kan utvecklas. Regeringen
            bör säkerställa att den forskning och kunskapsutveckling som behövs
            för att utveckla friluftslivet och stärka dess ställning finns.
          </p>
        </div>
        <div xml:id="i-UnKWZBaxa3px7UngPkH7dL" type="signatureBlock">
          <list xml:id="i-2Wnmk7dFtz1rShzsZbQXNz">
            <item xml:id="i-UhwVmUknRE6LB6EZFKMrpf" type="signature">
              Tina Ehn (MP)
            </item>
          </list>
        </div>
      </div>
    </body>
  </text>
</TEI>
