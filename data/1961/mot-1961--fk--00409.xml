<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__409/mot_1961__fk__409-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            6 Motioner i Första kammaren, nr 409 år 1961
          </p>
          <p>
            Nr 409
          </p>
          <p>
            Av herr Hanson, Per-Olof, m. fl., om statsanslag till karolinska
            me- diko-kirurgiska institutet för viss forskning rörande skodon.
          </p>
          <p>
            (Lika lydande med motion nr 470 i Andra kammaren)
          </p>
          <p>
            Det är ett beklagligt faktum att många nutidsmänniskor lider
            av sjukliga förändringar i sina fötter. Framför allt hos äldre
            människor medför sjuka och vanställda fötter svåra problem, vilket
            omvittnas såväl av läkare som av fotvårdskliniker. Hos många äldre
            människor har förändringarna i föt- terna avsevärt nedsatt rörelseförmågan,
            vilket medför ökat beroende av andra människor i form av skötsel
            och passning. Problemet är på väg att bli allvarligt social-medicinskt
            och det synes angeläget att pröva alla de vägar som kan beträdas
            för att åstadkomma en förbättring. Under senare år har foträta
            skor för barn — utformade efter fotens ana- tomiska byggnad —
            börjat tillverkas. För äldre barn och för vuxna domi- nerar dock
            modesynpunkter utformningen av skorna och de medicinska synpunkterna
            förefaller vara mindre beaktade. De höga klackarna på många damskor
            medför en abnorm ställning i fotleden liksom i mellan- foten och
            den spetsigt utformade främre delen av skon medför ofta defor-
            mering av foten. Även vissa herrskor är likartat utformade. Personer
            med sjuka fötter ställer allt större krav på samhällets vård-
            resurser, belägger platser på ortopediska och andra sjukvårdsavdelningar
            och i de allvarligaste fallen invalidiseras människor. Frågan
            har särskilt stor betydelse inom vissa yrkesområden. Rent all-
            mänt gäller det yrken inom vilka det är nödvändigt att personalen
            går eller står under större delen av arbetstiden, vilket är fallet
            för t. ex. anställda in- om sjukvården, för affärsanställda, restaurangpersonal
            liksom åtskilliga industrier. även inom försvarsmakten har frågan
            aktualiserats och man följer där problemet dock utan att kunna
            bygga på något vetenskapligt underlag. Det kan vidare nämnas att
            delvis som en följd av den missriktade och medicinskt olämpliga
            skokultur som är förhärskande Stockholms stads so- cialvård sedan
            ett antal år organiserat fotvård för gamla utanför de slutna institutionerna,
            vilket visat sig i hög grad öka de gamlas rörlighet och möj- lighet
            att klara sig själva. Sålunda erhöll under år 1960 ca 5000 gamla
            män- niskor fotvård. Nära 26 000 behandlingar lämnades till en
            totalkostnad av
          </p>
          <pb facs="riksdagen-motions-pdf/data/1961/mot_1961__fk__409/mot_1961__fk__409-002.pdf"/>
          <p>
            Motioner i Första kammaren, nr 409 år 1961 7
          </p>
          <p>
            ca 180 000 kronor. Härtill kommer den mycket omfattande fotvård
            som lämnades åt på vårdhem och ålderdomshem intagna. Det synes
            av anförda skäl angeläget att en vetenskaplig bearbetning av hela
            problemet kommer till stånd utan dröjsmål. De begränsade och föga
            genomförda undersökningar i frågan som hittills gjorts har varit
            av alltför ringa omfattning för att bilda underlag för mera målmedvetna
            ansträng- ningar att uppnå en hälsosammare fotbeklädnadskultur.
            I avvaktan på att en större vetenskaplig genomarbetning av problemet
            blir genomförd avstår vi från att nu framlägga några förslag som
            riktlinjer för att få till stånd sundare fotbeklädnadsvanor. Vi
            vill endast nämna, att det kan komma att visa sig ändamålsenligt
            att i sinom tid starta en upp- lysningskampanj i frågan. Det torde
            också finnas skäl att överväga, huru- vida icke fotriktiga skor
            i likhet med ortopediska skor borde befrias från importtull i
            syfte att genom den prisreduktion som därigenom blir möjlig stimulera
            övergång till hälsosammare skor. Vi är medvetna om att undersökningar
            av olika delproblem i samman- hanget pågår på olika håll. Ett
            anslag av 75 000 kronor torde böra ställas till disposition för
            grundforskning på detta område. Vi föreslår att för nästa budgetår
            anvisas ett anslag av detta belopp under åttonde huvudtiteln under
            anslaget till karolinska mediko-kirurgiska institutet. Dispositionen
            av dessa medel skulle då ske under ledning av överläkaren vid
            ortopediska kliniken vid institutet. Under hänvisning till det
            anförda får vi föreslå, att riksdagen måtte för budgetåret 1961/62
            under åttonde huvudtiteln anvisa ett anslag av 75 000 kronor att
            ställas till karolinska mediko-kirurgiska institutets förfogande
            för grundforskning rörande skons inverkan på fotens utveck- ling
            och funktion.
          </p>
          <p>
            Stockholm den 26 januari 1961
          </p>
          <p>
            Per-Olof Hanson Per Hilding Margareta Nordström
          </p>
        </div>
      </div>
    </body>
  </text>
</TEI>
