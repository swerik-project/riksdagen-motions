<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-FöU-00254">
  <teiHeader>
    <fileDesc>
      <titleStmt>
        <title>Utgiftsområde 6 Försvar och samhällets krisberedskap</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 6 Försvar och samhällets krisberedskap</title>
          <idno type="rdwebb">GX02Fö254</idno>
          <rs type="number">Fö254</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GX02Fö254/text</ref>
          <ref type="dokument_url_html">http://data.riksdagen.se/dokument/GX02Fö254</ref>
          <ref type="dokumentstatus_url_xml">http://data.riksdagen.se/dokumentstatus/GX02Fö254</ref>
          <ref type="doc">http://data.riksdagen.se/fil/6E999D81-7A2B-4FAD-9352-0DAD268C0BE6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-FvpsLGyVJwy2VnAqBbfthX</idno>
            <name>Maria Wetterstrand</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CusSzzmj9FCue32duWCnCZ" type="signed"/>
        <correspContext corresp="i-CusSzzmj9FCue32duWCnCZ">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FvpsLGyVJwy2VnAqBbfthX"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction type="numbering" xml:id="i-JbKrNLSwPpg7dFDptS2waK">
          <date when="2009-10-07"/>
        </correspAction>
        <correspAction type="submission" xml:id="i-JSQkxKbfwjTPuZcmJXnVts">
          <date when="2009-10-06"/>
        </correspAction>
        <correspAction type="transfer" xml:id="i-T7Ayi62DxPF5V2T1SPnxfN">
          <date when="2009-10-05"/>
        </correspAction>
        <correspAction type="assigned" xml:id="i-Mm5gGvMRp4RCHbAC4eskiD"/>
        <correspContext corresp="i-Mm5gGvMRp4RCHbAC4eskiD">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-LcPfZWTK8TmEwdDYQo6wVD">
            1 Sammanfattning
          </head>
          <p xml:id="i-2jr5eYLaEZSWoeHH7LQFMG">
            I enlighet med vad riksdagen tidigare beslutat vill Miljöpartiet
            de gröna att det svenska försvaret ska omvandlas från ett invasionsförsvar
            till ett fredsfrämjande insatsförsvar.
          </p>
          <p xml:id="i-HB6pQkgLyPqRgSWCtDrE5q">
            Försvaret ska ha ett tydligt och renodlat uppdrag och det ska
            uppfyllas på ett kostnadseffektivt sätt. För att uppnå detta krävs
            omfattande omstruktureringsinsatser inom förbandsverksamheten
            och materielförsörjningen. Miljöpartiet gör bedömningen att det
            går att spara 2 miljarder kronor inom utgiftsområde 6 i förhållande
            till regeringens nivå 2010 och lika mycket för åren 2011 och 2012.
          </p>
          <p xml:id="i-3RutZiRjUw2uLomRFyXNHm">
            Huvuddelen av Miljöpartiets besparingar inom anslagsområdet görs
            på förband och materielanslagen. Rationaliseringsprocessen inom
            förbandsverksamheten 1:1 måste fortsätta, och Miljöpartiet anser
            att utgifterna för materielförsörjningen (anslagsposterna 1:3
            och 1:4) kan reduceras mer än vad regeringen aviserat. Miljöpartiet
            förordar att vissa materielprojekt stoppas, som till exempel utvecklingen
            av en ny ubåt och utveckling och uppgradering av JAS 39 Gripen
            C/D. Miljöpartiet avvisar regeringens förslag om inrättandet av
            en ny exportstödsmyndighet för krigsmateriel.
          </p>
          <p xml:id="i-K33GSb8bzsVYp1qkJtBfo8">
            Till Miljöpartiets satsningar inom utgiftsområdet återfinns satsningar
            på 1:2 Fredsfrämjande insatser där vi ser att det för överskådlig
            tid finns ett stort behov för att delta i fler internationella
            krishanteringsuppgifter i FN:s regi. Vi föreslår även i år en
            klimatsatsning för skydd mot naturolyckor med syfte att minska
            sårbarheten för extrema väderhändelser och långsiktiga klimatförändringar.
            Syftet med satsningen är främst att vidta åtgärder för att förhindra
            översvämning av Vänern och Mälaren. Miljöpartiet föreslår ett
            ökat anslag till Kustbevakningen för deltagande i ett övervakningsuppdrag
            utanför Somalia där vi föreslår att Operation Atalanta får utökat
            direktiv att även stävja det internationella tjuvfisket och dumpningen
            av miljöfarligt avfall.
          </p>
        </div>
        <div type="motProposal" subtype="förslag">
          <head xml:id="i-P2UJXR77QyRsxzfToDKF6H">
            2 Förslag till riksdagsbeslut
          </head>
          <list style="ol">
            <item xml:id="i-WKt8gkVyrpTz4DXQLEmXX8">
              Riksdagen tillkännager för regeringen som sin mening vad som
              anförs i motionen om förslag till investeringsplan för Försvarsmakten
              för 20102012.
            </item>
            <item xml:id="i-SWmtqAACFxUzFRjFL4G4hz">
              Riksdagen avslår regeringens förslag till bemyndigande på ramanslag
              1:4.
            </item>
            <item xml:id="i-NWM3e2DpL8MZDqJBBbsuqA">
              Riksdagen bemyndigar regeringen att under 2010 för ramanslaget
              1:4 Vidmakthållande, avveckling m.m. av materiel och anläggningar
              besluta om beställningar som inklusive tidigare gjorda beställningar
              medför behov av framtida anslag på högst 7 miljarder kronor efter
              2010.
            </item>
            <item xml:id="i-SJmnxncGmDuMo8fQGwCdtz">
              Riksdagen tillkännager för regeringen som sin mening vad som
              anförs i motionen om att regeringen inte får fatta något beslut
              rörande utveckling, uppgradering eller anskaffning av JAS 39 Gripen
              utan föregående riksdagsbehandling.
            </item>
            <item xml:id="i-JsYvcKyLaub8j8tsJc1xs8">
              Riksdagen tillkännager för regeringen som sin mening vad som
              anförs i motionen om stopp för nya delserier och nya versioner
              av JAS 39 Gripen.
            </item>
            <item xml:id="i-6ptp3BLBW7N6auujmyb2WT">
              Riksdagen tillkännager för regeringen som sin mening vad som
              anförs i motionen om tillsättandet av en luftförsvarsutredning.
            </item>
            <item xml:id="i-CpNExUdNpn6g5fRojk9DjA">
              Riksdagen tillkännager för regeringen som sin mening vad som
              anförs i motionen om svenskt deltagande i den brittiska stridsgrupp
              som anmälts till beredskap för EU:s krishantering under andra
              halvåret 2013.
            </item>
            <item xml:id="i-HeadjPsqBg5Bb6fWiBVghj">
              Riksdagen tillkännager för regeringen som sin mening vad som
              anförs i motionen om en kustbevakningsinsats mot tjuvfiske utanför
              Somalias kust.
            </item>
            <item xml:id="i-AcZ2DzMmqEv6UD3UbVFovW">
              Riksdagen tillkännager för regeringen som sin mening vad som
              anförs i motionen om stöd till frivilligorganisationerna inom
              totalförsvaret.
            </item>
            <item xml:id="i-EbyEFo2mP7rsUmL3D42753">
              Riksdagen anvisar med följande ändringar i förhållande till regeringens
              förslag anslagen under utgiftsområde 6 Försvar och samhällets
              krisberedskap enligt uppställning:
            </item>
          </list>
          <table>
            <row xml:id="i-MsKrUFuBUBeT4Ut7ULp9CR">
              <cell>
                Anslagsförändringar  (miljoner kronor)
              </cell>
            </row>
            <row xml:id="i-Ssx2Vz7TLGnkdzpLjcP77u">
              <cell>
                Anslag
              </cell>
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-NZbQSwY27cv2GVRJbVE7xg">
              <cell>
                1:1
              </cell>
              <cell>
                Försvarsomställning inklusive förbandsreserv
              </cell>
              <cell>
                640
              </cell>
              <cell>
                800
              </cell>
              <cell>
                800
              </cell>
            </row>
            <row xml:id="i-7jzR4H1S6cnAc7y1J5K2nR">
              <cell>
                1:2
              </cell>
              <cell>
                Fredsfrämjande insatser
              </cell>
              <cell>
                100
              </cell>
              <cell>
                130
              </cell>
              <cell>
                150
              </cell>
            </row>
            <row xml:id="i-Uy29eT1WYmS251Qgum3ZSn">
              <cell>
                1:3
              </cell>
              <cell>
                Anskaffning materiel och anläggningar
              </cell>
              <cell>
                995
              </cell>
              <cell>
                1 170
              </cell>
              <cell>
                1 172
              </cell>
            </row>
            <row xml:id="i-F1NVgHAkvCww5FCDWbfFcx">
              <cell>
                1:4
              </cell>
              <cell>
                Vidmakthållande, avveckling m.m.
              </cell>
              <cell>
                700
              </cell>
              <cell>
                700
              </cell>
              <cell>
                700
              </cell>
            </row>
            <row xml:id="i-X1bL6M2x7qgZcXhcVvP8VX">
              <cell>
                1:5
              </cell>
              <cell>
                Minskad forskning och teknikutveckling
              </cell>
              <cell>
                20
              </cell>
              <cell>
                220
              </cell>
              <cell>
                180
              </cell>
            </row>
            <row xml:id="i-BBvHXSqeXe7Jbo5f9SgjZ3">
              <cell>
                1:8
              </cell>
              <cell>
                Försvarets underrättelsenämnd och Signalspan.
              </cell>
              <cell>
                14
              </cell>
              <cell>
                14
              </cell>
              <cell>
                14
              </cell>
            </row>
            <row xml:id="i-3fcgQ26BkxPdBJZXRRVQF7">
              <cell>
                1:11
              </cell>
              <cell>
                Ny myndighet för exportstöd av krigsmateriel
              </cell>
              <cell>
                109
              </cell>
              <cell>
                111
              </cell>
              <cell>
                114
              </cell>
            </row>
            <row xml:id="i-3k1wUcWniSKxKqxZqHrNRx">
              <cell>
                1:12
              </cell>
              <cell>
                Stöd till frivilliga försvarsorganisationer inom totalförsvaret
              </cell>
              <cell>
                35
              </cell>
              <cell>
                35
              </cell>
              <cell>
                35
              </cell>
            </row>
            <row xml:id="i-TFS4ZYVmCuLxFy1MrxLno4">
              <cell>
                2:1
              </cell>
              <cell>
                Kustbevakningen
              </cell>
              <cell>
                193
              </cell>
              <cell>
                180
              </cell>
              <cell>
                180
              </cell>
            </row>
            <row xml:id="i-E68Ss2FL8GFEDD2ewEwibH">
              <cell>
                2:4
              </cell>
              <cell>
                Krisberedskap
              </cell>
              <cell>
                50
              </cell>
              <cell>
                50
              </cell>
              <cell>
                50
              </cell>
            </row>
            <row xml:id="i-V4NT1xsXNgwHUTRzQ3awJ9">
              <cell>
                2:7
              </cell>
              <cell>
                Myndighet för samhällsskydd och beredskap
              </cell>
              <cell>
                100
              </cell>
              <cell>
                180
              </cell>
              <cell>
                205
              </cell>
            </row>
            <row xml:id="i-XaC4xDcrHM44dt3dYuEmRu">
              <cell>
                Summa för utgiftsområdet
              </cell>
              <cell>
                2 000
              </cell>
              <cell>
                2 000
              </cell>
              <cell>
                2 000
              </cell>
            </row>
          </table>
        </div>
        <div type="motContent">
          <head type="h1" xml:id="i-5zvSqV1SSdXGV41aJ3tigh">
            3 Utgiftsområde 6 Försvar och samhällets krisberedskap
          </head>
          <p xml:id="i-GUi25wU4irjMt8HvkGjABC">
            Utgångspunkten för Miljöpartiet de grönas försvarspolitik är
            att det svenska försvaret ska omvandlas från ett invasionsförsvar
            till ett fredsfrämjande insatsförsvar, i enlighet med vad riksdagen
            tidigare har beslutat. Försvaret ska ha ett tydligt och renodlat
            uppdrag och det ska uppfyllas på ett kostnadseffektivt sätt. För
            att detta ska kunna uppnås krävs fortsatta omfattande omstruktureringsinsatser
            både inom förbandsverksamheten och inom materielförsörjningen.
            Miljöpartiet vill fortsätta omvandlingen av försvaret och gör
            bedömningen att det går att spara 2 miljarder kronor inom utgiftsområdet
            i förhållande till regeringens nivå 2010 och lika mycket för åren
            2011 och 2012.
          </p>
          <p xml:id="i-3Jb1pQd6mLEJFRDbEc79iL">
            Miljöpartiet vill fortsätta rationaliseringsprocessen inom förbandsverksamheten
            och sparar 640 miljoner kronor på anslaget 1:1 Försvarsomställning
            inklusive förbandsreserv under år 2010. För år 2011 vill Miljöpartiet
            spara 800 miljoner kronor och lika mycket för år 2012.
          </p>
          <head type="h2" xml:id="i-X6owP8sVBTn6GBjBLbuFTB">
            3.1 Stopp för dyra materielprojekt
          </head>
          <p xml:id="i-XTrfjnQpHDeWtLV46w1frR">
            Det finns idag inget riksdagsbeslut som bemyndigar regeringen
            att investera ytterligare i JAS 39 Gripenprojektet. Riksdagen
            beslöt så sent som 2007 om en uppgradering av 31 JAS 39 Gripen
            till Natostandarden C/D till en kostnad av 4,1 miljarder kronor
            av skattebetalarnas pengar. Skälet för detta var enligt regeringen
            att en ensad flygplansflotta som består av JAS 39 C/D kombinerat
            med att antalet flygplan reduceras ner till 100 innebär att långsiktiga
            besparingar uppnås. En enig försvarsberedning har sedan dess konstaterat
            att flygvapnet inte har något behov av så många flygplan. Snarare
            borde behovet ligga någonstans mellan 60 och 70 flygplan.
          </p>
          <p xml:id="i-6hA1GFQ2UXRqJhnvuE611n">
            Miljöpartiet har tidigare kallat denna uppgradering för en illa
            dold industrisubvention som kom till endast för att hålla flygteknikerna
            på Saabs flygdivision sysselsatta. Inte ens två år har gått sedan
            riksdagen fattade det förra beslutet om uppgradering då regeringen
            återigen försöker smyga igenom ett beslut som innebär att hela
            tanken om en enad JAS-flotta går om intet. Miljöpartiet har under
            flera års tid varnat för att teknikutvecklingen går mycket fortare
            än vad man från officiellt håll vill göra sken av, men det framstår
            som helt befängt att C/D-versionen bara skulle ha en livslängd
            på ca 10 år, som regeringen nu vill göra gällande. De plan av
            C/D-version som riksdagen fattade beslut om 2007 är redan ointressanta
            på exportmarknaden. De flesta intresseanmälningar Saab nu får
            gäller nästa generation E/F.
          </p>
          <p xml:id="i-HtzuXUHz8io6pxfQ8xFpw4">
            Det blir alltid fel när man diskuterar försvarspolitik som om
            det viktigaste vore näringspolitik eller en arbetsmarknadsåtgärd.
            Självklart är det viktigaste att få ut mest operativa effekt av
            Försvarsmakten. Miljöpartiet anser att JAS-projektet under alltför
            lång tid tillåtits svälja alltför stora resurser från försvaret.
          </p>
          <p xml:id="i-5RvKUF5AuptWZAk8rcoSyX">
            Därför föreslår vi att investeringsplanen för Försvarsmakten
            (anslag 1:3) 20102012 sänks med 995 miljoner kronor 2010, 1 170
            miljoner kronor 2011 och 1 172 miljoner för år 2012 i förhållande
            till regeringens förslag. Miljöpartiet anser att utgifterna för
            materielförsörjningen kan reduceras mer än vad regeringen aviserat.
            Det kan bli helt nödvändigt att helt stoppa vissa materielprojekt,
            som t ex anskaffningen av nästa generations ubåt även kallad A26.
            Sverige har redan fyra moderna ubåtar med en livslängd om minst
            tjugofem år. Regeringen har sedan tidigare inlett en konstruktionsfas
            av A26, och vad vi förstår från budgetpropositionen och från medier
            kommer regeringen att fatta ett beslut under våren 2010 att man
            vill köpa nytt istället för att uppgradera befintliga ubåtar.
            Kostnaden för fyra nya ubåtar uppskattas till ca 1,5 miljarder
            kronor styck. Att fatta ett sådant beslut utan att det finns något
            invasionshot mot Sveriges territorium eller att ubåtar ens efterfrågas
            i internationella insatser är inte ekonomiskt eller försvarspolitiskt
            försvarbart. Inhemsk produktion innebär i genom­snitt en ny ubåt
            vart sjätte år. Att upprätthålla en industri för en så låg produktionstakt
            är väldigt dyrt. Miljöpartiet anser att utvecklingen av en ny
            ubåt ska stoppas. Vidare föreslår regeringen anskaffning av ny
            radarjaktrobot, utveckling och uppgradering av JAS 39 Gripen C/D.
          </p>
          <p xml:id="i-GsfH9r23XXcTkVbESHPVmH">
            Miljöpartiet sparar även på anslagsområde 1:4 Vidmakthållande,
            avveckling m.m. av materiel och anläggningar. Vi uppskattar att
            det finns utrymme att spara 700 miljoner kronor per år under perioden
            20102012.
          </p>
          <p xml:id="i-VivEM2W2ubD8BG5XWGv5j7">
            Miljöpartiet avslår också regeringens förslag på ramanslaget
            1:4 Vidmakthållande, avveckling m.m. av materiel och anläggningar
            om bemyndigande på högst 12,85 miljarder kronor. Regeringen har
            tidigare uppskattat kostnaden för uppgradering till JAS 39 Gripen
            E/F till ca 580 miljoner kronor per flygplan. Utan att det föreligger
            något riksdagsbeslut på ytterligare delserier vill regeringen
            skaffa 810 JAS 39 Gripen av E/F-version. Miljöpartiet minskar
            följaktligen anslaget i bemyndigandet för ramanslaget 1:4 med
            5,85 miljarder kronor till högst 7 miljarder kronor efter 2010.
            Detta gör vi för att vi inte vill ge regeringen fria händer att
            utan nämndvärd debatt besluta om vad som i praktiken är ytterligare
            en delserie JAS 39 Gripen.
          </p>
          <p xml:id="i-PGcfaabUEMMcr7MqkmMpSx">
            Det är under all kritik att regeringen förser riksdagen med så
            knapphändiga underlag som tvingar Miljöpartiet till att göra dessa
            antaganden. Det är uppseendeväckande att riksdagen förses med
            så usla underlag och med sådana underlag som förväntas ge regeringen
            vad som i praktiken är ett fritt mandat detta trots att ett enigt
            försvarsutskott så sent som för ett år sedan framhöll att regeringen
            måste förelägga riksdagen eventuella kommande beslut om JAS 39
            Gripen-utveckling.
          </p>
          <p xml:id="i-ABKajtPnbSTgb4K7Q2secp">
            Miljöpartiet anser att det finns stort behov av en ny parlamentarisk
            luftförsvarsutredning. Det är viktigt att ta ett samlat grepp
            över flygvapnets framtid gällande såväl vapen, flygtid, baser,
            ledningssystem som eventuella nya flygplan och i så fall när.
            Utredningen bör även omfatta den civila flygindustrin och undersöka
            ömsesidiga behov och hela spektrumet forskning utveckling anskaffning
            och vidmakthållande. Innan en sådan utredning genomförs kan inte
            mer pengar pumpas in i JAS 39Gripen.
          </p>
          <head type="h2" xml:id="i-LxFynkDK6qWNscS9Vktra5">
            3.2 Deltagande i FN-ledda internationella insatser
          </head>
          <p xml:id="i-UCcDPHBcDqohzWuPHZdVj7">
            Miljöpartiet står fast vid att det militära försvaret ska dimensioneras
            utifrån operativa behov och en realistisk hotbildsanalys. För
            överskådlig tid är dessa operativa behov deltagande i internationella
            krishanteringsuppgifter. Aldrig någonsin har antalet svenska soldater,
            militärobservatörer och poliser i FN-tjänst varit så lågt som
            nu. Det är Miljöpartiets ambition att Sverige ska skicka fler
            bidrag till fredsfrämjande verksamhet i FN:s regi. Miljöpartiet
            har vid flera tillfällen kritiserat regeringen och ISAF:s ledning
            för avsaknaden av en s k exit strategy för den militära insatsen
            i Afghanistan. Åtta år av krigföring har inte varit tillfredställande,
            och vi hjälper inte till att bygga upp och utveckla landet i den
            utsträckning som vi borde eftersom det vi bistånd vi ger är i
            alltför stor grad militärt. Hjälpbehovet är fortsatt mycket stort,
            och alldeles oavsett hur framtiden ser ut för vår svenska insats
            i Afghanistan lär det krävas ökade anslag för våra fredsfrämjande
            förbandsinsatser. Av denna anledning vill Miljöpartiet satsa ytterligare
            resurser på anslagsposten varför vi ökar anslaget 1:2 med 100
            miljoner kronor 2010, 130 miljoner kronor 2011 och 150 miljoner
            kronor 2012.
          </p>
          <p xml:id="i-9NsN4MWU5daq5FFdxfPTYP">
            Det framgår även av försvarspropositionen att regeringen vill
            att Sverige ska ställa upp som ramnation, dvs. ta på sig ansvar
            för att leda Nordic Battlegroup 2011. Miljöpartiet utesluter inte
            att Sverige även i framtiden kan komma att delta i EU:s snabbinsatsstyrkor
            i någon funktion, men Sverige ska dock inte ta på sig huvudansvaret
            för att leda NBG 2011.
          </p>
          <p xml:id="i-6XVBobwbAvC1Wdcsvynvsa">
            Miljöpartiet anser att riksdagen borde besluta om ett framtida
            svenskt deltagande i den brittiska stridsgrupp som anmälts att
            stå i beredskap för EU:s krishantering andra halvåret 2013. Det
            är inte regeringens sak att besluta om det. Ett korrekt förfarande
            är att regeringen bereder frågan enligt gängse praxis och sedan
            lämnar över ärendet för beslut i Sveriges riksdag.
          </p>
          <head type="h2" xml:id="i-LtceMYUq38PX6jK32pV2Ls">
            3.3 Anslag till frivilliga försvarsorganisationer
          </head>
          <p xml:id="i-4BU9rUXw1tLGF5yAgdKFBf">
            Regeringen slår fast att anslaget 1:10 Stöd till frivilliga försvarsorganisationer
            inte längre ska finnas uppfört i statsbudgeten. Istället ska dessa
            pengar gå genom Myndigheten för samhällsskydd och beredskap. Det
            anser Miljöpartiet är fel. Vi menar att regeringens syn på försvarets
            frivilligorganisationer inte resulterar i en mer användbar frivillighet.
            Vidare stämmer regeringens resonemang överens med den vision och
            de principer som är kärnan i den överenskommelse som under 2008
            ingåtts mellan regeringen, idéburna organisationer inom det sociala
            området och Sveriges Kommuner och Landsting (SKL).
          </p>
          <p xml:id="i-4bkHCX3wKsF4nNo4HF3bin">
            De organisationer som varaktigt och med kvalitet kan bidra till
            Försvarsmaktens verksamhet eller till samhällets krishanteringsförmåga
            bör kunna få samhällsstöd för t.ex. demokratiarbete och organisationsutveckling.
            Miljöpartiet har i tidigare motioner (2008/09:Fö6 Ett användbart
            försvar) fört fram att den förändrade bidragsstruktur som regeringen
            föreslår inte skapar konkreta och realistiska förutsättningar
            för organisationerna att åta sig uppdrag och utgöra en långsiktig
            resurs inom svensk krishantering. Det är av stor vikt för vår
            samlade krishanteringsförmåga att de organisationer som uppfyller
            regeringens fastställda krav på kvalitet, uthållighet och samverkansförmåga
            också fortsättningsvis kan komma i fråga för ett obundet organisationsstöd
            som inte baseras på de uppdrag som organisationen åtagit sig att
            genomföra.
          </p>
          <head type="h2" xml:id="i-5Ax5pKZFy4NBywWjfmKK7g">
            3.4 Forskning och radiospaning
          </head>
          <p xml:id="i-Ay5iidUiuzJjYouuLbwjmC">
            Regeringen vill spara kraftigt på anslaget till Forskning och
            teknikutveckling 1:5. Den ambitionen har även Miljöpartiet men
            dock inte lika kraftigt som regeringen för 2011 och 2012. Vi föreslår
            att anslaget minskas med 20 miljoner kronor 2010 och att det därefter
            ökas med 220 miljoner kronor 2011 och 180 miljoner kronor 2012.
          </p>
          <p xml:id="i-SgF36HQtiYRuqb8Gxxn7rW">
            På anslaget 1:8 Försvarets radioanstalt anser Miljöpartiet att
            de ökade kostnaderna med anledning av FRA-lagen ska tas av FRA:s
            ordinarie budget. Under perioden 20102012 föreslår vi därför att
            detta anslag minskas med 14 miljoner kronor per år.
          </p>
          <head type="h2" xml:id="i-LtXbFoVrDNTTFJLEjENBU6">
            3.5 Nej till ny myndighet för exportstöd för krigsmateriel
          </head>
          <p xml:id="i-61GiKwUpG9rgbztn4GkMzc">
            Regeringen föreslår i budgetpropositionen att den vill skapa
            en ny myndighet för exportstöd av krigsmateriel (1:11). Miljöpartiet
            är av princip emot exportstöd till företag som tillverkar krigsmateriel
            och vill inte se att denna verksamhet ytterligare subventioneras
            av skattemedel. Därför vill vi hellre se att dessa pengar används
            till andra mer prioriterade ändamål. År 2010 sparar vi 109 miljoner
            kronor, 111 miljoner kronor 2011 och 114 miljoner kronor 2012.
          </p>
          <head type="h2" xml:id="i-3tziy9ZA5dGhPiqQB9xtNj">
            3.6 Kustbevakningsuppdrag utanför Somalias kust
          </head>
          <p xml:id="i-FHLB3DtVFpb3aj1yTXcxps">
            Sedan 1991 har Somalia befunnit sig i ett laglöst kaos. Samhällsapparaten
            har inte fungerat, och i avsaknad av en fungerande kustbevakning
            har landet inte kunnat freda sitt territorium till havs med ett
            utbrett illegalt fiske som resultat. Fiskebeståndet har reducerats
            och inkomstmöjligheterna för somaliska fiskare har begränsats,
            vilket har resulterat i att lokala fiskare tagit till sjöröveri
            som sin försörjningsmetod.
          </p>
          <p xml:id="i-4RzaiqTy1Vg6NBSrPGtUQC">
            Bland annat har EU:s överdimensionerade och kraftigt subventionerade
            fiskeflotta och andra fiskeflottor från väst aktivt medverkat
            till att illegalt reducera fiskebeståndet avsevärt och att fartyg
            från väst medvetet förgiftat Somalias kust och hav genom att dumpa
            radioaktivt och annat giftigt avfall i havet med allvarliga konsekvenser
            för miljö och människa. FN:s sändebud i Somalia har slagit larm
            om att havet utanför det krigshärjade landet blivit en soptipp
            för miljöfarligt avfall från Europa.
          </p>
          <p xml:id="i-NqZYTgNiZ4eNVnftFQU4r5">
            Den svenska regeringen kan, i egenskap av EU:s ordförande, driva
            på så att EU:s mission utanför Somalia, Operation Atalanta, vidgas
            till att även inkludera renodlade kustbevakningsuppgifter som
            beivrande av tjuvfiske och dumpning av miljöfarligt materiel i
            havet utanför Somalias kust. Det är viktiga uppgifter som för
            närvarande lämnas utan åtgärd. Den gröna gruppen i EU-parlamentet
            har tidigare föreslagit att Operation Atalanta utvidgas med dessa
            kustbevakningsuppgifter för att den militära delen av operationen
            ska bli framgångsrik. Miljöpartiet menar att EU även har en skyldighet
            att agera mot detta problem som är ett direkt resultat av EU:s
            felaktiga fiskepolitik.
          </p>
          <p xml:id="i-WSmHRNJZtK7W1CM15kUV1a">
            För detta ändamål vill Miljöpartiet anslå 193 miljoner kronor
            2010 för att kunna skicka ett flygplan från Kustbevakningen för
            att stationeras i Somalia. För nästföljande två år anslår vi 360
            miljoner kronor.
          </p>
          <head type="h2" xml:id="i-Nx3g9xbnmU2qY3LeQHtFdM">
            3.7 Klimatinvesteringar för skydd mot naturolyckor
          </head>
          <p xml:id="i-RES2xGzYLpx3iSb6xqi6KY">
            Även i år har Miljöpartiet klimatsatsningar i försvarsbudgeten.
            Med anledning av ökade kostnader för kommunerna anser vi att staten
            bör bidra med en statlig delfinansiering för minskad sårbarhet.
            Ett anslag för kommuners investeringar i minskad sårbarhet finns
            redan under Myndigheten för samhällsskydd och beredskap, Förebyggande
            åtgärder mot naturolyckor. I dagsläget ligger det på nästan 40
            miljoner kronor per år, med en statlig delfinansiering på 80 procent.
            Kommunerna ska stå för övriga 20 procent. Det brukar vara 2025
            kommuner som söker varje år med en total summa på tre eller fyra
            gånger anslaget. Varje år beviljas hela anslaget. Miljöpartiet
            tillskjuter ytterligare medel så att anslaget ökar med 25 miljoner
            kronor för 2010, 20 miljoner kronor för 2011 och 40 miljoner kronor
            för 2012 .
          </p>
          <p xml:id="i-Q7V24i4WE9M4KVD2qLUNPS">
            Vidare föreslår vi ett nytt anslag för investeringar för skydd
            mot naturolyckor. Miljöpartiet föreslår ett nytt anslag för investeringar
            för skydd mot naturolyckor med syfte att minska sårbarheten för
            extrema väderhändelser och långsiktiga klimatförändringar under
            Myndigheten för samhällsskydd och beredskap. Behovet uppskattas
            till storleksordningen 100300 miljoner kronor per år de närmaste
            tio åren. De åtgärder som skulle finansieras med det nya investeringsanslaget
            är först och främst åtgärder för att förhindra översvämning av
            Vänern och Mälaren. Miljöpartiet tillskjuter totalt 505 miljoner
            kronor under de närmaste tre åren.
          </p>
          <head type="h1" xml:id="i-4QhXDMPJM6zTzGkr8rkW9n">
            4 Sammanfattning av anslagsförändringar
          </head>
          <p xml:id="i-9BrADhXVc3nbmiGq37h7h">
            Miljoner kronor
          </p>
          <table>
            <row xml:id="i-GrT2ANXZoEjeHEb8AQS29c">
              <cell>
                Anslagsförändringar
              </cell>
            </row>
            <row xml:id="i-CtxE27Fwy8h4QrgmfoNe7R">
              <cell>
                Anslag
              </cell>
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-JDuca4PPAKoC5FgVDMJ2Yg">
              <cell>
                1:1
              </cell>
              <cell>
                Försvarsomställning inklusive förbandsreserv
              </cell>
              <cell>
                640
              </cell>
              <cell>
                800
              </cell>
              <cell>
                800
              </cell>
            </row>
            <row xml:id="i-Ssngm6nUZGLJBzZjAfy6T">
              <cell>
                1:2
              </cell>
              <cell>
                Fredsfrämjande insatser
              </cell>
              <cell>
                100
              </cell>
              <cell>
                130
              </cell>
              <cell>
                150
              </cell>
            </row>
            <row xml:id="i-HVW6fbvXrXaRzS4BhbJgno">
              <cell>
                1:3
              </cell>
              <cell>
                Anskaffning materiel och anläggningar
              </cell>
              <cell>
                995
              </cell>
              <cell>
                1 170
              </cell>
              <cell>
                1 172
              </cell>
            </row>
            <row xml:id="i-WAho8VRUy85ZFjfgVYz8hm">
              <cell>
                1:4
              </cell>
              <cell>
                Vidmakthållande, avveckling m.m.
              </cell>
              <cell>
                700
              </cell>
              <cell>
                700
              </cell>
              <cell>
                700
              </cell>
            </row>
            <row xml:id="i-8a8WTJiiQRZWmKnMo46KC1">
              <cell>
                1:5
              </cell>
              <cell>
                Minskad forskning och teknikutveckling
              </cell>
              <cell>
                20
              </cell>
              <cell>
                220
              </cell>
              <cell>
                180
              </cell>
            </row>
            <row xml:id="i-GqFesnafC5Eqd7ULtJbXnt">
              <cell>
                1:8
              </cell>
              <cell>
                Försvarets underrättelsenämnd och Signalspan.
              </cell>
              <cell>
                14
              </cell>
              <cell>
                14
              </cell>
              <cell>
                14
              </cell>
            </row>
            <row xml:id="i-5Au7Ajoo8RYqR2fTNxbfLe">
              <cell>
                1:11
              </cell>
              <cell>
                Ny myndighet för exportstöd av krigsmateriel
              </cell>
              <cell>
                109
              </cell>
              <cell>
                111
              </cell>
              <cell>
                114
              </cell>
            </row>
            <row xml:id="i-6S1JjT6JcXkyTj3qajvD7v">
              <cell>
                1:12
              </cell>
              <cell>
                Stöd till frivilliga försvarsorganisationer inom totalförsvaret
              </cell>
              <cell>
                35
              </cell>
              <cell>
                35
              </cell>
              <cell>
                35
              </cell>
            </row>
            <row xml:id="i-52HhgdSQPehjwZQZpDJ5qr">
              <cell>
                2:1
              </cell>
              <cell>
                Kustbevakningen
              </cell>
              <cell>
                193
              </cell>
              <cell>
                180
              </cell>
              <cell>
                180
              </cell>
            </row>
            <row xml:id="i-FAtv2tPCxUUNXCoDECPcAz">
              <cell>
                2:4
              </cell>
              <cell>
                Krisberedskap
              </cell>
              <cell>
                50
              </cell>
              <cell>
                50
              </cell>
              <cell>
                50
              </cell>
            </row>
            <row xml:id="i-241xMJghBBSgHyQnqcPPPD">
              <cell>
                2:7
              </cell>
              <cell>
                Myndighet för samhällsskydd och beredskap
              </cell>
              <cell>
                100
              </cell>
              <cell>
                180
              </cell>
              <cell>
                205
              </cell>
            </row>
            <row xml:id="i-3ybxNMvTnZfKQaYdbX6buH">
              <cell>
                Summa för utgiftsområdet
              </cell>
              <cell>
                2 000
              </cell>
              <cell>
                2 000
              </cell>
              <cell>
                2 000
              </cell>
            </row>
            <row xml:id="i-AmwjmKLWLoa29VrYnq4Byq">
              <cell>
                Specifikation av anslag 2:7
              </cell>
              <cell>
                2010
              </cell>
              <cell>
                2011
              </cell>
              <cell>
                2012
              </cell>
            </row>
            <row xml:id="i-7kujs8xtn9dwBfNLzqSzDx">
              <cell>
                Insatser för Vänern och Mälaren m.m.
              </cell>
              <cell>
                110
              </cell>
              <cell>
                195
              </cell>
              <cell>
                200
              </cell>
            </row>
            <row xml:id="i-QTN2GA3G8JVSYQwWB6Cwwy">
              <cell>
                Delfinansiering av klimatanpassning i kommuner
              </cell>
              <cell>
                25
              </cell>
              <cell>
                20
              </cell>
              <cell>
                40
              </cell>
            </row>
            <row xml:id="i-NPzG7GZUvgjHWRNbqgQSez">
              <cell>
                Stöd till frivilliga försvarsorganisationer inom totalförsvaret
              </cell>
              <cell>
                35
              </cell>
              <cell>
                35
              </cell>
              <cell>
                35
              </cell>
            </row>
          </table>
          <p xml:id="i-NxHPBV2QpZwyVCmtGLdhmD">
            Miljöpartiet står bakom ambitionerna att omvandla det svenska
            försvaret till ett modernt insatsförsvar och minskar därför anslagen
            till förbandsverksamhet och ökar istället anslagen till fredsfrämjande
            insatser. Vi menar att materielförsörjningen går att effektivisera
            betydligt och minskar därför anslaget för anskaffning av materiel.
            Vi motsätter oss den så kallade FRA-lagen och minskar därför anslagen
            till FRA.
          </p>
          <p xml:id="i-Phr9TcFkHGmVXEHbd4gu5X">
            Vi anslår medel till Myndigheten för samhällsskydd och beredskap
            till investeringar för skydd mot naturolyckor med syfte att minska
            sårbarheten för extrema väderhändelser och klimatförändringar,
            i första hand kring Vänern och Mälaren. Vi utökar också myndighetens
            medel för delfinansiering av kommunernas klimatanpassande åtgärder.
          </p>
        </div>
        <div type="motSignatures">
          <list>
            <item xml:id="i-7GhaH3ru5CjPzQhWm1LkYd">
              Peter Rådberg (mp)
            </item>
            <item xml:id="i-CXRPvKpjqg47HQ73JVYyCc">
              Maria Wetterstrand (mp)
            </item>
            <item xml:id="i-3aFBsPsKN1m9WsNHaFxBib">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
