<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00087">
  <teiHeader>
    <fileDesc>
      <titleStmt>
        <title>Bistånd till kvinnors och flickors frigörelsekamp</title>
        <author corresp="i-548HUVvKe8n48M3pQmFeUC">av Amineh Kakabaveh (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:87 av Amineh Kakabaveh (-)</title>
          <idno type="rdwebb">H80287</idno>
          <rs type="number">87</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H80287/text</ref>
          <ref type="dokument_url_html">http://data.riksdagen.se/dokument/H80287</ref>
          <ref type="dokumentstatus_url_xml">http://data.riksdagen.se/dokumentstatus/H80287</ref>
          <ref type="docx">http://data.riksdagen.se/fil/A43BCC4B-EB09-40BB-B4E3-65BCA0D2DA11</ref>
          <ref type="pdf">http://data.riksdagen.se/fil/C4E21C42-4037-4A59-B774-F037053C3820</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-SBMk2xVNQK9fdrGmH2n4Yd" type="signed"/>
        <correspContext corresp="i-SBMk2xVNQK9fdrGmH2n4Yd">
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-3zgazJPJzjZF9e8h225L2U" type="submitted">
          <date when="2020-09-15"/>
          <time when="15:17:40"/>
        </correspAction>
        <correspAction xml:id="i-2zNEjeneXUPHFbPE4QZYmf" type="reviewed">
          <date when="2020-09-16"/>
          <time when="07:53:35"/>
        </correspAction>
        <correspAction xml:id="i-CqqZZkwSJPEz3tFq9ZWMDx" type="referred">
          <date when="2020-10-14"/>
        </correspAction>
        <correspAction xml:id="i-8PDSaRFZuPpdAoWZMrz8yW" type="assigned">
          <date when="2022-04-06"/>
          <time when="16:51:44"/>
        </correspAction>
        <correspContext corresp="i-8PDSaRFZuPpdAoWZMrz8yW">
          <ref type="assignedTo">Utrikesutskottet</ref>
        </correspContext>
        <correspAction xml:id="i-AGpfJPu4Yi5JkBwyoDLJ6T" type="behandlas_i"/>
        <correspContext corresp="i-AGpfJPu4Yi5JkBwyoDLJ6T">
          <ref type="uppgift">2020/21:UU2</ref>
          <ref type="ref_dok_id">H801UU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt utvecklingssamarbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EreDdHPUKNUr8yBfCUCJck" type="behandlas_i"/>
        <correspContext corresp="i-EreDdHPUKNUr8yBfCUCJck">
          <ref type="uppgift">2020/21:SfU20</ref>
          <ref type="ref_dok_id">H801SfU20</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU20</ref>
          <ref type="ref_dok_titel">Migration och asylpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XsthRzkLVBybzC1L93WQxr" type="behandlas_i"/>
        <correspContext corresp="i-XsthRzkLVBybzC1L93WQxr">
          <ref type="uppgift">2020/21:SoU17</ref>
          <ref type="ref_dok_id">H801SoU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU17</ref>
          <ref type="ref_dok_titel">Kompetensförsörjning inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PdKHVshhDm8shWoyXHtKVm" type="behandlas_i"/>
        <correspContext corresp="i-PdKHVshhDm8shWoyXHtKVm">
          <ref type="uppgift">2020/21:UU10</ref>
          <ref type="ref_dok_id">H801UU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-SNV5ma9sRYoSLaAsVMDUWH" type="behandlas_i"/>
        <correspContext corresp="i-SNV5ma9sRYoSLaAsVMDUWH">
          <ref type="uppgift">2021/22:UU7</ref>
          <ref type="ref_dok_id">H901UU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU7</ref>
          <ref type="ref_dok_titel">Mänskliga rättigheter ur ett tematiskt perspektiv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:87 av Amineh Kakabaveh (-) Bistånd
          till kvinnors och flickors frigörelsekamp
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-WYC21W4vBuCZspqfB5rWVU">
            Förslag till riksdagsbeslut
          </head>
          <list style="ol">
            <item xml:id="i-MJyf3mMvhcRTcBrTrM59Gt">
              Riksdagen ställer sig bakom det som anförs i motionen om att
              Sverige bör använda en större del av sitt internationella bistånd
              till att utrota analfabetism, främja jämställdhet och barns befrielse
              från slaveri, barnäktenskap, tvångsäktenskap och annat våld i
              hederns namn och tillkännager detta för regeringen.
            </item>
            <item xml:id="i-HUAmQDh6XY8xVRCbkXqgfp">
              Riksdagen ställer sig bakom det som anförs i motionen om att
              Sverige bör verka för att frågan om barnäktenskap kommer högre
              upp på dagordningen inom EU och FN och tillkännager detta för
              regeringen.
            </item>
            <item xml:id="i-6naM4zip97UoQCWSYgPHJr">
              Riksdagen ställer sig bakom det som anförs i motionen om att
              Sverige i EU, FN och andra internationella organisationer bör
              verka för ett undantagslöst förbud mot barnäktenskap och tillkännager
              detta för regeringen.
            </item>
            <item xml:id="i-G7mMBzybf8Y5iMx5udCanG">
              Riksdagen ställer sig bakom det som anförs i motionen om att
              Sverige som stor biståndsgivare bör satsa mer på flickors och
              kvinnors reproduktiva hälsa och tillkännager detta för regeringen.
            </item>
            <item xml:id="i-Wpo6bKrbRShUPsLGazcRgz">
              Riksdagen ställer sig bakom det som anförs i motionen om att
              regeringen som en del av det svenska internationella biståndet
              bör anslå medel till organisationer som arbetar direkt och konkret
              med att underlätta kvinnors liv i länder med stor fattig befolkning
              genom att sprida kunskap om könsstympning och menstruationsproblem
              och tillhandahålla mensskydd, och detta tillkännager riksdagen
              för regeringen.
            </item>
            <item xml:id="i-KZ9pa2AmMjuCEnRYofNrdP">
              Riksdagen ställer sig bakom det som anförs i motionen om att
              regeringen bör ge Sida i uppdrag att söka samarbete med organisationer
              som arbetar direkt och konkret med att underlätta kvinnors liv
              i länder med stor fattig befolkning och stödja dessa i deras arbete
              med att snabbt och effektivt få till stånd åtgärder såsom kunskapsspridning
              om tvångsäktenskap, könsstympning, barnäktenskap, menstruationen
              och tillhandahållande av mensskydd, och detta tillkännager riksdagen
              för regeringen.
            </item>
            <item xml:id="i-Pp9DJhCUrQND9AtSSnG2e3">
              Riksdagen ställer sig bakom det som anförs i motionen om att
              faran för könsstympning bör betraktas som fullgott asylskäl i
              Sverige och EU och tillkännager detta för regeringen.
            </item>
            <item xml:id="i-QUH8KJ4BrgHRhg1qfHaUFt">
              Riksdagen ställer sig bakom det som anförs i motionen om att
              regeringen inom EU bör verka för att medlemsländer som inte stiftat
              någon specifik lag mot könsstympning gör detta, och detta tillkännager
              riksdagen för regeringen.
            </item>
            <item xml:id="i-GKv4PS3up4pKEg3GhFTE1j">
              Riksdagen ställer sig bakom det som anförs i motionen om att
              regeringen bör verka för att EU som enad union verkar inom FN
              för att ett förbud mot könsstympning införs och tillämpas, och
              detta tillkännager riksdagen för regeringen.
            </item>
            <item xml:id="i-9xuTEq3eKKaZxh4To4ENnM">
              Riksdagen ställer sig bakom det som anförs i motionen om att
              kunskaper och information om sex och samlevnad, jämställdhet och
              kvinnors rättigheter bör ingå i det bistånd som Sverige ger till
              länder med stor fattig befolkning, där starkt patriarkala kulturmönster
              med barnäktenskap, tvångsäktenskap, könsstympning och andra former
              av hedersförtryck och hedersvåld är förhärskande, och detta tillkännager
              riksdagen för regeringen.
            </item>
            <item xml:id="i-BhUHjPdk4hEAsb4mkebJ77">
              Riksdagen ställer sig bakom det som anförs i motionen om att
              Sverige i FN, EU och andra internationella organisationer och
              samarbetsorgan bör öka sina ansträngningar när det gäller kampen
              mot trafficking, sexslaveri, barnarbete och andra verksamheter
              där kvinnor och barn behandlas som en handelsvara, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-J13p75B33oTgw6T9ZkcFtQ" type="h1">
            Motivering
          </head>
          <p xml:id="i-PzKd7Kif9Jj4zzeMAc9j1u">
            Världen är varken rättvis eller jämlik, och inte heller jämställd.
            I länder med en stor fattig befolkning är förtrycket av kvinnor
            hårt på grund av låg utbildningsnivå och till följd av uråldriga
            patriarkala och religiösa förhållanden. Samtidigt finns det en
            rad rika länder där dogmatiska religiösa föreställningar och klerikala
            organisationer samt ett starkt patriarkat tar sig ytterligt brutala
            former som i exempelvis Afghanistan, Saudi­arabien, Iran m.fl.
            länder. Den rika världens länder borde i betydligt högre utsträckning
            ge bistånd till seriösa demokratiska gräsrotsorganisationer och
            projekt som främjar jäm­ställdhet, barns rättigheter och kvinnofrigörelse.
            En sådan biståndspolitik innebär inte bara att kvinnornas ställning
            stärks, den medför också en bättre ekonomisk utveckling för kvinnors
            självständighet och oberoende. Kampen handlar inte bara om ett
            demokra­tiskt jämställdhetsideal utan också kvinnors oberoende
            ställning som i sin tur påverkar samhällets ekonomi och utveckling.
            Det är dags att mer av biståndets resurser går till jämställdhet
            och barns grundläggande rättigheter.
          </p>
          <p xml:id="i-7AserH6kJRVTndKrTMAfaq">
            I många delar av världen är ”heder” ett vedertaget skäl till
            att kontrollera flickor och kvinnor. Hedersrelaterat våld mot
            flickor och kvinnor är ett systematiskt och ständigt närvarande
            hot mot flickors och kvinnors liv. Detta våld är ytterst ett brott
            mot den mest fundamentala av alla rättigheter, nämligen rätten
            till liv.
          </p>
          <p xml:id="i-EuHJ66J3v5d4QybHXhkgq9">
            Heder är ett positivt ord som används för att kamouflera mäns
            strävan att kontrollera flickors sexualitet och begränsa deras
            frihet. Familjens status vilar på hedern och flickan/kvinnan förkroppsligar
            mäns heder. Det är inte männen själva som bär upp denna heder.
            Den bärs upp av kvinnorna i familjen, klanen – av hustrur, döttrar,
            systrar, kvinnliga kusiner. Hederskulturen sätter oerhört snäva
            gränser för vad som är tillåtet för flickor och kvinnor. Överskrider
            flickor/kvinnor dessa gränser riskerar de att bli bestraf­fade.
            Hedersmord är den grövsta formen av bestraffning. Hedersrelaterat
            förtryck och våld får sin specifika betydelse genom det kollektiva
            ansvaret. De hedersrelaterade vär­deringarna hävdas av klanen,
            stammen, släkten. Det är i den omgivningen hedersvåldet upprätthålls
            (UN Document E/CN.4/2002/83 och Asma Jahangir, FN-rapportör 2004–2010).
          </p>
          <p xml:id="i-2FtnZveFj21WonjneBHb9q">
            Det vore därför lämpligt om mer än hälften av det svenska biståndet
            fördelas till dessa ändamål. Den svenska regeringen säger sig
            driva en feministisk utrikespolitik. För att det ska vara trovärdigt
            krävs det också handling som backar upp de vackra proklama­tionerna.
          </p>
          <p xml:id="i-Tc622oVZ3vVHvNXsqNRpDi">
            I dag är flickors och kvinnors obetalda arbete en grundförutsättning
            för att familjer och samhällen ska överleva och fungera. Flickor
            och kvinnor är de som arbetar flest timmar per dag, men tjänar
            mindre än männen – i många fattiga länder kanske de inte tjänar
            något alls, dvs. kvinnorna saknar helt egen ekonomi. Unga kvinnor
            möter också hinder och utsatthet på grund av sitt kön om de vill
            ut i yrkeslivet – och kommer de ut i det är det inte på samma
            villkor som männen. I många länder har flickor och kvinnor inte
            heller lika rätt att ärva eller rätt att äga mark, egendom och
            hus. I många länder diskrimineras kvinnor och flickor systematiskt
            enligt lagen och rådande kulturmönster. Synen på flickor och kvinnor
            som mindre värda är direkt kopplad till att de inte har samma
            mänskliga värde som män och inte heller samma ekonomiska möjligheter
            och rättigheter.
          </p>
          <p xml:id="i-3oFt36Mr1Nh2NhZUtVDS8a">
            Den traditionellt och i många länder lagligt motiverade dagliga
            diskrimineringen av barn, flickor och kvinnor i samhället och
            i hemmet betyder inte bara att flickor och kvinnor berövas frihet
            och rättigheter utan innebär även ett samhälleligt resursslöseri
            i stor skala. Nedan följer några viktiga områden mot vilka Sverige
            borde rikta sin upp­märksamhet och öka sitt bistånd och utveckla
            sin politik så att kvinnors och barns ställning stärks.
          </p>
          <head xml:id="i-XszuwaVA7hPxjwByU81GK3" type="h2">
            Barnäktenskap och slaveri
          </head>
          <p xml:id="i-K1ko3waWdkEvAeEjWHFoNs">
            Enligt FN går gränsen mellan barn och ung vuxen vid 18 år. Likafullt
            blir var femte flicka i världen bortgift före 18 års ålder och
            varje dag tvingas 30 000 flickor till tvångs- och barnäktenskap.
          </p>
          <p xml:id="i-DsKqbkur6xXFsAcgthAym2">
            Barnäktenskap innebär ofta i praktiken att flickebarnet förlorar
            kontrollen över sitt eget liv och hamnar – enligt ILO – i en form
            av slaveri. Barnäktenskap är detsamma som att acceptera våldtäkt
            på barn. Tyvärr ingår det i många länders lagstiftning att flickor
            kan giftas bort lagligt fast de är minderåriga. Flickorna tvingas
            att ingå äktenskap som de inte kan värja sig emot. Dessa äktenskap
            innebär att flickebarn skiljs från sin familj, isoleras från den
            och från sina vänner, tvingas sluta skolan och regelbundet utsätts
            för systematiska sexuella övergrepp. De blir för det mesta tidigt
            gravida. Ännu inte vuxna blir de själva mödrar. Komplikationer
            vid graviditet och förlossning är den vanligaste dödsorsaken för
            flickor mellan 15 och 19 år världen över. En flicka under 15 år
            löper fem gånger så stor risk att dö i barnsäng som en kvinna
            över 20. I hederskulturen blir den ingifta flickan den som befinner
            sig allra längst ned i den nya familjehierarkin.
          </p>
          <p xml:id="i-SXakraVjaJD8UzxEc4gN5T">
            Barnäktenskap är allra vanligast förekommande i bl.a. Niger och
            Bangladesh. Tre fjärdedelar av flickorna tvingas där att gifta
            sig innan de fyllt 18 år. Barnäktenskap tvingar bort flickor från
            skolan. Rätten till utbildning och en normal barndom tas ifrån
            flickorna. Att vara analfabet och oförberedd i rollen som förälder
            gör att de inte kan påverka varken sin egen situation eller samhällsutvecklingen.
            Kvinnors analfabetism och låga utbildning får konsekvenser på
            alla samhällsnivåer.
          </p>
          <p xml:id="i-7EBN2Wfyvw1be8oW3uHwvW">
            Sverige är en av de viktigaste biståndsgivarna som varje år gör
            stora insatser. En större del av vårt internationella bistånd
            bör dock användas för att utrota analfabetism, främja jämställdhet
            och barns befrielse från slaveri, barnäktenskap och tvångsäktenskap
            och våld i hederns namn. Detta vill jag att riksdagen skall ge
            regeringen tillkänna.
          </p>
          <head xml:id="i-994vf3KB2MCiVUeMCTgTi" type="h2">
            Ett undantagslöst förbud
          </head>
          <p xml:id="i-LBgrV8N1DQimmgTFVDrq5z">
            Flickor diskrimineras från den dag de föds. De får på många håll
            i världen ofta mindre mat, sämre omsorg och vård och riskerar
            till och med att överges. De diskrimineras systematiskt på grund
            av sitt kön. Omgivningens sätt att se på flickor och pojkar på­verkar
            hur barn ser på sig själva och sitt värde under resten av sitt
            liv. Arbetet för jämställdhet måste alltså börja tidigt. Alla
            barn ska värderas lika och slippa att få sin tillvaro på olika
            sätt begränsad på grund av kön. Om människor skall tillmätas lika
            värde måste självklart lika villkor för flickor och pojkar gälla
            från det ögonblick då de kommer till världen. Men så är det inte
            alls idag.
          </p>
          <p xml:id="i-SSfU8tpT3BUBwgKUu7EmCq">
            Allt fler flickor i världen börjar visserligen skolan. Utbildningen
            är dock ibland så dålig att barnen inte ens lär sig läsa och skriva.
            Flickor är dessutom överrepresenterade bland de barn som inte
            får någon utbildning alls bl.a. därför att de av en rad olika
            skäl tvingas hoppa av skolan, särskilt i kriser och under konflikter.
            Orsakerna kan vara att det anses bortkastat att utbilda en flicka
            eller att familjen är fattig och värderar söners utbildning högre.
            En trygg utbildning av god kvalitet är inte bara en rättighet
            utan även en nyckel till ekonomiskt oberoende och självständighet.
          </p>
          <p xml:id="i-WVzL7D8rkywFLi2WLbTHD8">
            ”Barn, inte brud” är ett slagord som klart och tydligt sammanfattar
            vad kampen för kvinnors frigörelse handlar om i många länder.
            I hederskulturer gifts flickor bort efter­som de ses som en ekonomisk
            börda eller därför att ogifta flickor anses kunna skada familjens
            heder.
          </p>
          <p xml:id="i-MqR9au2b8ix4pU4fqrPYrW">
            Det finns en utbredd syn på flickor och unga kvinnor i starkt
            patriarkala samhällen som ägodelar som kan användas som brickor
            i spel och intriger som inte sällan grundas i ekonomiska uppgörelser
            familjer och klaner emellan. Med de omfattande folkomflytt­ningar
            som ägt rum i världen har dessa förhållanden blivit aktuella även
            i Europa och Sverige.
          </p>
          <p xml:id="i-RcY9k5JwnMseYqYprZctaB">
            Det finns inga som helst skäl till att barnäktenskap ska tolereras.
            Kampen mot barn­äktenskap borde vara en stående fråga i FN. Den
            behöver komma högre upp på dag­ordningen inom EU och FN. Detta
            vill jag att riksdagen skall ge regeringen till känna.
          </p>
          <p xml:id="i-D1DhBPcLJsSYQ7628BjpBh">
            Sverige bör sålunda inom EU, FN och andra internationella organisationer
            verka för ett undantagslöst förbud mot barnäktenskap. Detta vill
            jag att riksdagen skall ge regeringen till känna.
          </p>
          <head xml:id="i-NLSNWWeitf8n2sP1Ar3B7L" type="h2">
            Flickor berövas sin frihet som barn
          </head>
          <p xml:id="i-SUaMr6ziiaKXkqn6dcWwrr">
            I stora delar av världen är många flickor helt oförberedda på
            vad det är som händer när de får menstruation första gången. Det
            skapar osäkerhet och rädsla. Inte sällan förklaras det för flickorna
            att de då inte längre är barn utan blivit kvinnor och skall göra
            sig beredda att gifta sig och sätta barn till världen.
          </p>
          <p xml:id="i-UupNouVRQyLKc4hVq7jbtU">
            Förutom att flickor låses fast i en kvinnoroll präglad av okunnighet
            när det gäller den egna kroppen begränsas deras möjligheter till
            skolgång och utbildning. Varje dag tvingas miljontals flickor
            stanna hemma från skolan när de har mens. Det kan vara för att
            det saknas säkra toaletter på skolan, för att de inte har tillgång
            till bra mensskydd eller för att de blir trakasserade om de blöder
            igenom kläderna. Var tredje skola i världen saknar säkra och bra
            toaletter. I låginkomstländer har inte ens hälften av skolor­na
            toaletter. Att vara hemma flera dagar i månaden påverkar naturligtvis
            skolresultaten negativt.
          </p>
          <p xml:id="i-A57DRdbmWWfFMnpE972PXx">
            En del av orsakerna till dessa förhållanden kan förstås vara
            resursbrist i allmänhet, men huvudorsaken är att flickors hälsa
            lågprioriteras. Det handlar också om hur man använder de resurser
            man har. På grund av strukturellt betingade könsförhållanden ses
            kvinnors problem och svårigheter som mindre viktiga. Det finns
            en rad religiösa och kulturella förhållanden och patriarkala föreställningar
            om att mens är något farligt, smutsigt och skamligt. Mensen är
            något man inte talar om. Ännu mindre talar man om flickors behov
            av att hantera sin mens. Hygienfrågorna ignoreras. Inom vissa
            kulturer får flickor och kvinnor som har mens inte vistas på vissa
            ställen eller röra vid mat för att man tror att den då ska ruttna.
          </p>
          <p xml:id="i-29z87YPQ4va6XUapPcjHq1">
            Varje dag har hundratals miljoner kvinnor mens. Det är en fråga
            som berör halva mänskligheten, men den behandlas på många håll
            i världen som om den inte fanns. Idag saknar 88 % av flickorna
            på den indiska landsbygden mensskydd och 28 % av flickorna i Uganda
            missar skolan när de har mens.
          </p>
          <p xml:id="i-KbLeWK29RiCG9m29DRKQFF">
            Att ignorera flickors problem och behov när det gäller mensen
            strider både mot FN:s barnkonvention och kvinnokonvention. Det
            står också i motsats till flera av FN:s globala mål för hållbar
            utveckling. (Uppgifterna i ovanstående avsnitt är hämtade ur Unicef
            2018, Unicef State of the World’s Children 2011, Millenniemålsrapporten
            2010, UNFPA 2013 Motherhood in Childhood.)
          </p>
          <p xml:id="i-BfzAhiseBDcmKiTfAoHyrs">
            Därför är det viktigt att Sverige i egenskap av ett land som
            för en feministisk utrikes- och biståndspolitik och är en stor
            givare av bistånd satsar på flickors och kvinnors repro­duktiva
            hälsa. Detta vill jag att riksdagen skall ge regeringen till känna.
          </p>
          <p xml:id="i-8NafzbSTnkMLDCZi2yAJ8p">
            Det finns visserligen FN-organ som arbetar med samma frågor.
            De resurser som förmedlas den vägen har en benägenhet att slukas
            upp inom FN-byråkratin innan de når de behövande kvinnorna. Jag
            anser att organisationer som arbetar i länder med stor fattig
            befolkning och direkt och konkret arbetar med att sprida kunskap
            om könsstymp­ning, barnäktenskap och menstruationen och tillhandahåller
            mensskydd bör ges ökade resurser genom det svenska internationella
            biståndet. Detta vill jag att riksdagen skall ge regeringen till
            känna.
          </p>
          <p xml:id="i-dURCKmzqAs9ESieoUwYTs">
            Jag menar att detta är en fråga för Sida att arbeta med och utföra
            i samarbete med organisationer som direkt och konkret redan arbetar
            med dessa frågor. Detta vill jag att riksdagen skall ge regeringen
            till känna.
          </p>
          <head xml:id="i-9rdHmP8ZEjds8RJ4HvE5h2" type="h2">
            Könsstympning
          </head>
          <p xml:id="i-RUsjN4eqrgf7h7ifutpsgh">
            Könsstympning är ett mycket vanligt förekommande och brutalt
            uttryck för att kontrollera flickors och kvinnors sexualitet i
            starkt patriarkala samhällen där hedersnormer är för­härskande.
            Varje år könsstympas tre miljoner flickor under 15 år. Mörkertalet
            är stort. Delar av deras könsorgan skärs bort med kniv eller annat
            vasst föremål. Könsstympning är smärtsamt och riskerar bland annat
            att leda till långvariga och ihållande smärtor, livs­hotande infektioner
            och svåra komplikationer senare i livet, framförallt vid förlossningar
            och samlag.
          </p>
          <p xml:id="i-DFWo2DCKgJ9ysLfsEstLxN">
            Könsstympning är en skadlig och uråldrig patriarkal sedvänja
            som kvinnor upprätt­håller och praktiserar, men en gång tillkommen
            för att männen skulle kunna kontrollera kvinnors sexualitet. Den
            har senare motiverats utifrån allmänt traditionalistiska och inte
            sällan religiösa argument. Religionerna är inte upphovet till
            sedvänjan. I de länder där sedvänjan förekommer är den betydligt
            äldre än de religioner som praktiseras. Religio­ner som exempelvis
            kristendomen, islam och judendom har, historiskt sett, kommit
            att rättfärdiga och bevara en sedan länge redan existerande sedvänja.
            I länder där köns­stympning förekommer upprätthålls sedvänjan
            ofta som en viktig ritual för att en flicka ska kunna bli en ”anständig”
            kvinna (Unicef, 2018).
          </p>
          <p xml:id="i-MukCYcHXM94pdH9jZoDhXy">
            Sedvänjan med könsstympning förekommer i över 30 länder i flera
            delar av världen, främst i Afrika, men också i Mellanöstern. I
            Sverige är könsstympning förbjudet i lag sedan många år, men det
            är mycket osäkert i vilken utsträckning denna lagstiftning får
            någon praktisk tillämpning. Enligt Socialstyrelsen finns ca 38
            000 könsstympade kvinnor och flickor i Sverige. Antalet beivrade
            brott är mycket litet.
          </p>
          <p xml:id="i-8WarcVYXkEktr7KTycvv47">
            Men könsstympning sker i andra delar av världen. Det sker exempelvis
            i Kenya, trots att könsstympning sedan några år i landet, i underjordiska
            klinker. På nätet kan man exempelvis läsa ett reportage av journalisten
            Jenny Piper där hon skriver följande:
          </p>
          <p xml:id="i-EVXTUNW18u89t4xB3d6XWr">
            Familjer kommer hit från hela världen och är villiga att betala
            150 USD per timme för att deras döttrar ska få sina underliv förstörda
            … Kliniken ligger i Eastleigh-distriktet i Nairobi, som lokalt
            går under namnet ”lilla Mogadishu” och har främst somaliska kunder
            från Europa – framförallt från Storbritannien, Sverige, Norge
            och USA. 69-åriga Hirsi som är ansvarig för kliniken och även
            utför ingreppen är glad över de många kunderna.
          </p>
          <p xml:id="i-CaSb594xWGGQfNh8xXjXqh">
            –Somalier i exil är bra för mina affärer. Det tar några veckor
            för flickorna att läka beroende på hur extrem proceduren är. För
            det mesta handlar det om att ta bort spetsen på klitoris som tar
            några minuter att göra och kräver ungefär två veckors återhämtningstid.
            Det mer extrema förfarandet innebär att man tar bort allt kött
            i labia minora och majora samt endast lämnar ingången till slidan,
            vilket kan ta en timme eller längre. Flickorna behöver då minst
            40 dagars återhämtningstid. Vill man betala lite extra kan flickorna
            bo i huset där de får mat och tas om hand. När de har läkt är
            de redo för giftermål.
          </p>
          <p xml:id="i-WvNGk3p4hwgFAiXZNtxKkC">
            Regeringen borde utreda och undersöka hur det kommer sig att
            det lever så många köns­stympade flickor och kvinnor i Sverige,
            men att så ytterligt få fall av könsstympning hamnat i svensk
            domstol. Många kan ha varit könsstympade innan de kom till Sverige.
            Andra kan ha blivit könsstympade innan lagen trädde i kraft. En
            tredje grupp kan ha blivit könsstympade under en resa utomlands.
            Den statistiska osäkerheten är stor. Under senare år har Göteborgs-Posten
            skrivit om flera fall. Men ämnet är tabubelagt. Flickorna som
            drabbas av könsstympning anmäler inte till myndigheterna vad de
            råkat ut för. De vill skydda sina familjer.
          </p>
          <p xml:id="i-PuaXhFZwzdPxAebVawReXy">
            I en forskningsrapport från Action Aid, End the Cut (Mapping
            and Gapping), kan man läsa följande om kvinnlig könsstympning
            (KKS). Rapporten visar bl.a. att KKS omnämns indirekt i enskilda
            EU-länders lagstiftning. I flera EU-länders lagstiftning saknas
            emellertid obligatorisk lagstiftning som specifikt inriktar sig
            på denna fråga.
          </p>
          <p xml:id="i-XijK5Dj1Pb9zX8mdAKk6ZD">
            I utredningen kan man läsa följande om hanteringen av kvinnor
            som hotas av KKS:
          </p>
          <p xml:id="i-Muuc6PdtiZavUoWoBStpQu">
            Varje år söker 20 000 kvinnor som kommer från något av de 30
            länder som UNICEF klassificerar som KKS-riskländer asyl i ett
            EU-land. Trots att ingreppet är ett brott mot de mänskliga rättigheterna
            nekas många av dessa kvinnor asyl när de anger KKS som asylskäl.
          </p>
          <p xml:id="i-RjYSpqHwDVYLWf15V3znfG">
            Rapporten visar även att det i EU bor närmare två miljoner människor*
            som är födda i något av de 30 riskländerna. Av dessa är 43 procent
            flickor och kvinnor. Dessutom är Sverige, vid sidan av Italien
            och Nederländerna, ett av de EU-länder med högst koncentration
            av människor som kommer från riskländerna.
          </p>
          <p xml:id="i-6ujvmxVH7VV45uRTxvkH9o">
            Det är fastslaget att könsstympning är ett brott mot mänskliga
            rättigheter, emot flicke­barnets integritet och rättigheter. Av
            ovanstående citat torde man enkelt kunna dra slut­satsen att faran
            för att bli könsstympad bör betraktas som fullgott asylskäl i
            Sverige och EU. Detta vill jag att riksdagen skall ge regeringen
            till känna.
          </p>
          <p xml:id="i-HG4y2ZCMxN6nhftt3UvnF5">
            Sverige bör inom EU verka för att medlemsländer som inte stiftat
            någon specifik lag om att förbjuda könsstympning gör detta. Detta
            vill jag ge regeringen till känna.
          </p>
          <p xml:id="i-VzwMzLehuoM6ZJdiyGoFoG">
            Sverige bör inom EU verka för att EU som enad union inom FN verkar
            för att ett förbud mot könsstympning införs och tillämpas. Detta
            vill jag att riksdagen skall ge regeringen till känna.
          </p>
          <p xml:id="i-3RPe3iGWhJ61QcDXEe8ZgE">
            Här måste Sverige tydligt stå upp för alla kvinnors rättigheter.
            Det finns all anled­ning att Sverige i egenskap av ett land med
            en feministisk regering och en feministisk utrikespolitik kraftfullt
            driver frågan om ett förbud mot könsstympningen och att frågan
            sätts högt upp på dagordningen inom FN och EU.
          </p>
          <head xml:id="i-5zeSBiHcto46ts2p2hHHWQ" type="h2">
            Våld mot kvinnor, sex och samlevnad
          </head>
          <p xml:id="i-WciGqG5Xm6CkFbMghA1kq7">
            Under sin livstid kommer minst en av tre flickor att utsättas
            för fysiskt eller sexuellt våld. Oftast är förövaren en pojkvän,
            make, annan familjemedlem eller släkting. För många flickor i
            hederskulturen utgör trakasserier och övergrepp vardag. Samtidigt
            för­minskas och ursäktas våldet på olika sätt. Skulden läggs ofta
            på flickan istället för på förövaren. Förutom själva våldshandlingen
            utsätts flickor och kvinnor, eftersom det är de som skuldbeläggs,
            för ett systematiskt förtryck, som utgör en del av samhällsstruk­turen.
          </p>
          <p xml:id="i-FBm55uhM8nYTAUpdAPn1E7">
            Allt detta skapar en strukturellt motiverad rädsla som begränsar
            flickors liv och rörelsefrihet, som ibland blir till en del av
            den officiella samhällsordningen i många delar av världen – exempelvis
            i Afrika, Mellanöstern, Latinamerika osv.
          </p>
          <p xml:id="i-CjR232jooqr3CEuSr6Fhzo">
            För att bryta denna systematiskt diskriminerande ordning måste
            flickor och kvinnor få rätt och möjlighet att fatta egna beslut.
            En flicka ska ha rätt till skydd tills hon blir 18 år och själv
            kan fatta beslut om, när och med vem hon ska ha sex eller få barn.
            Därför krävs utbildning av föräldrar och barn som leder till en
            attitydförändring – att de får lära sig vilka rättigheter de har.
            En bra sexualundervisning kan bidra till jämställda relation­er
            och förebygger våld. Unga människor behöver också få råd, stöd
            och vård kopplat till sex och samlevnad, om preventivmedel och
            säkra aborter. Tyvärr är dessa frågor i större delen av världen
            tabubelagda och förbjudna. Att prata om sex och samlevnad kan
            dess­utom vara livsfarligt i länder där religionen och hederskulturen
            är starka. Varje flicka ska ha makten att bestämma över sin kropp,
            sin sexualitet och sitt liv. Detta kräver stora insatser i många
            länder, där kvinnosynen är djupt traditionalistisk och där sexualunder­visning
            är förbjuden. Men frågan är lika viktig i länder som Sverige och
            andra europe­iska länder, som tagit emot människor från länder
            med starkt traditionalistiska kultur­mönster.
          </p>
          <p xml:id="i-DeV3dAcNm1wvVaCg58RWKK">
            Behovet av kunskaper i och undervisning om sex och samlevnad
            är en ytterst viktig fråga när det gäller kvinnors frigörelse
            i länder där djupt rotade patriarkala och religiösa förhållanden
            råder. Därför menar jag att dessa frågor måste få en högre prioritet
            i vårt bistånd till länder än vad som sker idag. Vårt internationella
            bistånd på detta område bör utvecklas och stärkas. Detta vill
            jag att riksdagen skall ge regeringen till känna.
          </p>
          <head xml:id="i-4iKtQX3aXGXCcEhJJce1co" type="h2">
            Förbud mot barn- och sexslaveri
          </head>
          <p xml:id="i-7cqU8nYoxFcCRVgER9p9yA">
            Människohandlare och hallickar utnyttjar flickors drömmar om
            en bättre framtid för att tvinga dem in i prostitution. Väpnade
            grupper kidnappar och säljer flickor. Flickor ut­sätts för sexuella
            övergrepp i utbyte mot pengar, mat, godkända betyg och andra osanna
            meriter eller slopade skolavgifter.
          </p>
          <p xml:id="i-722f11GKsvsJsYVrLyXUdY">
            Förövare måste ställas till svars och utsatta flickor måste få
            den upprättelse och det stöd de har rätt till. Världssamfundet
            måste samtidigt göra allt som står i dess makt för att motverka
            den globala sexhandeln med flickor och unga kvinnor. Sexhandeln
            är en form av slaveri på samma sätt som de barnäktenskap som jag
            inledningsvis beskrivit. Barn och unga flickor skall aldrig ses
            som handelsvaror, utnyttjas och exploateras. Detta vill jag att
            riksdagen skall ge regeringen till känna.
          </p>
          <p xml:id="i-3bFs3KAcBRqq9UrnH51H3W">
            Det blir alltmer uppenbart att mänskligheten i framtiden kommer
            drabbas av djupa och allvarliga kriser och katastrofer. De kommer
            att bestå i olika typer av bristsituationer till följd av förändringar
            av vårt klimat. Fortsätter utvecklingen i den riktning vi hittills
            kunnat urskilja ter sig vår framtid inte särskilt ljus.
          </p>
          <p xml:id="i-Hdx7ddHLkHjftDDjbuSped">
            Det finns dock en del outnyttjade möjligheter. En av dessa möjligheter
            framstår ännu inte som särskilt tydlig för många. Men den finns.
            Den möjligheten består i kvin­nors frigörelse. Befrielsen av kvinnor
            skulle betyda att hittills undertryckta kreativa krafter frigörs.
            Kvinnor utgör majoriteten i varje samhälle, därför är det demokrati­underskott
            att inte låta denna majoritet vara med och påverka sitt liv, sin
            situation, sina barns framtid och samhällsutvecklingen.
          </p>
        </div>
        <div type="motSignatures">
          <list>
            <item xml:id="i-Uv39HDZryeKKReYGYz9pGz">
              Amineh Kakabaveh (-)
            </item>
          </list>
        </div>
      </div>
    </body>
  </text>
</TEI>
