<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-JuU-00017">
  <teiHeader>
    <fileDesc>
      <titleStmt>
        <title>med anledning av prop. 2008/09:131 Utvidgat avlägsnande vid ordningsstörningar</title>
        <author corresp="i-FfCiJc8kVZcwio9wsCvVkH">av Mehmet Kaplan m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:131 Utvidgat avlägsnande vid ordningsstörningar</title>
          <idno type="rdwebb">GW02Ju17</idno>
          <rs type="number">Ju17</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GW02Ju17/text</ref>
          <ref type="dokument_url_html">http://data.riksdagen.se/dokument/GW02Ju17</ref>
          <ref type="dokumentstatus_url_xml">http://data.riksdagen.se/dokumentstatus/GW02Ju17</ref>
          <ref type="doc">http://data.riksdagen.se/fil/E0C43FBA-1760-47EB-9299-418BB268D792</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6rczRYmGDREy6FxVYRQjsV" type="basedOn"/>
        <correspContext corresp="i-6rczRYmGDREy6FxVYRQjsV">
          <ref>Proposition 2008/09:131</ref>
        </correspContext>
        <correspAction xml:id="i-UJCMPT6W1Wg5FnGkjvbNqK" type="signed"/>
        <correspContext corresp="i-UJCMPT6W1Wg5FnGkjvbNqK">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-5ynM6BRGmuUymJcHFdGagt" type="referral">
          <date when="2009-04-01"/>
        </correspAction>
        <correspAction xml:id="i-X7hz8Uoe1t5AgWNNFktCGE" type="dismissal">
          <date when="2009-03-31"/>
        </correspAction>
        <correspAction xml:id="i-4buamVGQPCYrSUH6P9o5EW" type="dismissal">
          <date when="2009-03-31"/>
        </correspAction>
        <correspAction xml:id="i-59Mik8hBJxgydc5JpxPNKz" type="transfer">
          <date when="2009-03-25"/>
        </correspAction>
        <correspAction xml:id="i-2XVDHtqoY5Z9EvumrtMb8H" type="submission">
          <date when="2009-03-25"/>
        </correspAction>
        <correspAction xml:id="i-GCRYi9yLXXcrbdkr6vywgZ" type="assigned"/>
        <correspContext corresp="i-GCRYi9yLXXcrbdkr6vywgZ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-T1yQgVXauJrMWL3f8HE6pa">
            Förslag till riksdagsbeslut
          </head>
          <list style="ol">
            <item xml:id="i-5yq5kb3SsvNQi8NsjXyV1z">
              Riksdagen tillkännager för regeringen som sin mening vad som
              anförs i motionen om rätten till skadestånd för oskyldiga som
              utsatts för frihetsberövande enligt 13 c § polislagen.
            </item>
            <item xml:id="i-TsBNYGYY28nmYkkHgjT626">
              Riksdagen avslår lagförslaget avseende 13 c § polislagen och
              tillkännager för regeringen som sin mening vad som anförs i motionen
              om en noggrannare analys av lagförslagets förenlighet med artikel
              5 i Europakonventionen om de mänskliga rättigheterna.
            </item>
          </list>
        </div>
        <div type="motContent">
          <head xml:id="i-Aj7NF1hSCkNjAGqCBVdRUK" type="h1">
            Utvidgning av 13 c § polislagen
          </head>
          <p xml:id="i-5tZc5Paj4T1Yfq7NTfJeCP">
            Regeringen vill med anledning av Rikspolisstyrelsens propå utvidga
            rättsområdet för polisens möjligheter att enligt 13 c § polislagen
            avlägsna en folksamling från en plats för att kunna förhindra
            ordningsstörningar. Motiven som anges specifikt är ordningsstörningar
            vid idrottsarrangemang, då särskilt avseende fotbollshuliganers
            beteende, men behov anses även föreligga att kraftfullare kunna
            förhindra ordningsstörningar exempelvis vid sammanhang med stora
            folksamlingar där ordningen riskeras.
          </p>
          <p xml:id="i-GcuYEgLDGxVRJqT6xFcBQC">
            Förslagen från regeringen väcker en rad frågor av principiell
            art. Det faktum att denna paragraf i polislagen tillåter massgripanden
            av människor, dvs. generella bedömningar av en folksamling, innebär
            att man frångår principen om individuell prövning av brottsmisstänkta
            såsom stipuleras i 24 kap. 7 § rättegångsbalken och öppnar för
            godtycklighet vid avgränsningen. Under en av de stora demonstrationerna
            i Göteborg 2001 med anledning av EU-toppmötet frihetsberövades
            exempelvis Miljöpartiets nuvarande Europaparlamentariker Carl
            Schlyter med hänvisning till denna paragraf. Carl Schlyter befann
            sig vid detta tillfälle i närheten av en avspärrad bro i centrala
            Göteborg. Avspärrningen innebar att många människor stannade till
            vid bron och undrade varför den var avspärrad. När polisen tog
            bort avspärrningarna gick människor naturligtvis över bron. Ett
            sjuttiotal människor, som kort därefter befann sig på bron, blev
            inspärrade av polisen när denna återigen satte fram avspärrningarna
            och körde fram en buss som de sedan tvingade de inspärrade personerna
            att kliva på för att föras bort till polisens tillfälliga häktningskaserner
            i Göteborgs utkant. De oroliga omständigheterna i Göteborg under
            dessa dagar kan vara en godtagbar förklaring till att polisen
            måste fatta brådskande beslut. Men i fallet Göteborg, som utgör
            ett typiskt exempel på en situation där polisen kan vilja använda
            rätten till massgripanden och det inte handlar om en ordningsstörning
            i anslutning till ett idrottsevenemang, fanns en strategi från
            polisens sida att säcka in åskådare som uppenbart inte begick
            något brott i anslutning till platsen. Flera andra vittnesmål
            från demonstrationer då taktiken bortbussning använts har ansett
            att polisens metod inneburit att oskyldiga frihetsberövats tillsammans
            med brottsmisstänkta. Miljöpartiet menar att lagparagrafer som
            de föreslagna helst av allt bör undvikas i svensk lag eller omges
            av starka restriktioner. I denna del håller vi med Sveriges advokatsamfund
            som i sitt remissvar menar att det är fråga om kollektivt avlägsnande
            oberoende av de enskilda personernas agerande. Även Svenska Helsingforskommittén
            reagerade mot tillämpningen av 13 c § polislagen och menade att
            dessa massomhändertaganden inte kan vara tillåtna enligt Europakonventionen
            eller svensk lag på grund av kravet på individuell prövning av
            den som ska omhändertas. 1
          </p>
          <p xml:id="i-49btn77tsuAKioipKAQmXA">
            Regeringen föreslår en begränsning av det utvidgade avlägsnandet
            så att det inte får ske längre än två timmar från det att beslut
            fattats av polis. Miljöpartiet anser att för det fall man anser
            att det i en rättsstat ska finnas utrymme för generella bedömningar
            av folksamlingar där oskyldiga riskerar att drabbas, är en angivelse
            av tidsbegränsning viktig för rättssäkerheten och för att uppfylla
            Europakonventionens laglighetskrav.
          </p>
          <p xml:id="i-BtPNPaQbvXh1e5jwZMMoL4">
            Sveriges advokatsamfund ifrågasätter även om kollektivt avlägsnande
            i denna form är förenligt med de mänskliga rättigheterna och grundläggande
            friheterna i Europa­konventionen främst med hänsyn till att det
            saknas garantier för att inte också oskyldiga kommer att avlägsnas.
          </p>
          <p xml:id="i-6y4eRsEWYQsBg3R1jV7oik">
            Frågan om paragrafernas förenlighet med Europakonventionen blir
            nästa spörsmål för Miljöpartiets synpunkter.
          </p>
          <head xml:id="i-SXQyNi9Xt7MFsbbhhwZj2s" type="h1">
            Regeringens bedömning av förhållandet till Europakonventionen
          </head>
          <p xml:id="i-V3B1TBJDyarD9wmhFMS3k9">
            Enligt regeringen innebär inte 13 c § polislagen ett frihetsberövande
            i Europakonventionens mening, detta i ljuset av att frihetsberövandet
            bl.a. endast gäller två timmar. Detta väcker frågan om hur bekant
            regeringen är med konventionsrätten. Rätten till frihet och personlig
            säkerhet enligt artikel 5 medger vissa undantag. Detta innebär
            att ett ingripande i en persons frihet som bedöms som ett frihetsberövande
            fortfarande kan anses giltigt enligt Europakonventionen om det
            sker i enlighet med undantagen till rättigheten. Regeringen skriver
            att formuleringen i 13 c § polislagen inte står i strid med artikel
            5 i Europakonventionen och artikel 2 i fjärde tilläggsprotokollet
            i konventionen. Som belägg hänvisar regeringen till två domar
            från Europadomstolen: Den första domen ( Jecius mot Litauen )
            handlar om en man som anklagats för mord och häktats i preventivt
            syfte i närmare 60 dagar utan att polismyndigheten haft för avsikt
            att föra fram anklagelserna till domstol. Den andra domen ( Hilda
            Hafsteinsdottir mot Island ) handlar om en kvinna som häktats
            sex gånger över natten vid olika tillfällen inom loppet av fyra
            år för att ha varit berusad på allmän plats (och vid ett tillfälle
            visat sig inte kunna betala en taxiresa). I båda fallen fann Europadomstolen
            att länderna kunde anses skyldiga till kränkning av artikel 5.1
            för de nämnda frihetsberövandena. I fallet Jecius mot Litauen
            fanns dock inte den litauiska staten skyldig för frihetsberövandet
            efter de 60 dagarna då mannens fall skulle föras upp till domstol.
            Frågan är självklart på vilket sätt dessa fall av frihetsberövanden
            kan jämföras i en proportionalitetsbedömning med förslaget till
            13 c § polislagen.
          </p>
          <p xml:id="i-7Hfr6o1R69zbsRqc55FPQS">
            Europadomstolen har i målet Guzzardi mot Italien trots allt bedömt
            en inskränkning på ett större område vara ett frihetsberövande.
            I Guenat mot Schweiz fastslog kommissionen att ett frihetsberövande
            inte föreligger då polisen ber en man som betett sig underligt
            följa med till polisstationen några timmar. I ett fall mot Sverige
            bedömde dock kommissionen att det utgör ett frihetsberövande att
            färdas med poliseskort i två timmar i samband med verkställande
            av utvisning. Därvidlag finner Miljöpartiet att regeringens slutsats
            att det inte är fråga om ett frihetsberövande enligt artikel 5
            i konventionen är felaktig.
          </p>
          <p xml:id="i-RwoPj4nf2sHgMKs5cizRGM">
            Frågan om godtyckliga frihetsberövningar har behandlats av Europadomstolen.
            Bland annat i fallet Vasileva mot Danmark påpekade domstolen att
            artikel 5 i huvudsak hänvisar till nationell lag och därmed ålägger
            staten att anpassa sig till artikelns materiella och processuella
            regler, men den kräver också att frihetsberövningar ska vara i
            enlighet med syftet i artikel 5, nämligen att skydda individer
            från godtyckliga frihetsberövanden. 2 Ett frihetsberövande där
            rimliga rättssäkerhetskrav inte tillgodosetts och som är ett resultat
            av godtycke (arbitrariness) kan inte anses förenligt med artikel
            5. Här väcker 13 c § polislagen tveksamheter kring risken för
            godtyckliga frihetsberövningar, då risken för detta är påtaglig
            i ljuset av tidigare tillämpning av lagen vid demonstrationer.
          </p>
          <p xml:id="i-Bx7WQGW9WC5F5nbdPRgY4e">
            Enligt effektivitetsprincipen ska Europakonventionens rättigheter
            vara praktiskt tillgängliga och effektiva för den enskilde. Det
            är därmed statens uppgift att tillse att individens rättigheter
            enligt Europakonventionen säkerställs. Uppnår lagen kraven om
            ändamålsenlighet och proportionalitet ska staten tillgodose rätten
            att i efterhand bli kompenserad för det fall någon av rättigheterna
            i konventionen blivit kränkta (se artikel 5.5). Regeringen föreslår
            här ingen kompensation för de individer som i efterhand kan finnas
            oskyldigt ha utsatts för ett frihetsberövande enligt 13 c § polislagen.
            Även denna brist i regeringens bedömning av lagens konventionsenlighet
            innebär att Miljöpartiet starkt ifrågasätter lagen.
          </p>
          <p xml:id="i-SidQExCqfiaKzLy1EgrcPW">
            Regeringen menar att lagförslaget inte heller står i strid med
            artikel 2 i fjärde protokollet. Eftersom artikeln hänsyftar till
            situationer såsom kommunarrest, inreseförbud, uppehållsrätt i
            ett land och dylikt finner Miljöpartiet att artikelns tillämpningsområde
            inte aktualiseras i förevarande fall.
          </p>
          <head xml:id="i-Umi8TY6n3t2pMWUDVvPAh8" type="h1">
            Miljöpartiets slutsatser
          </head>
          <p xml:id="i-7LmCCgvwWSurje8pfGDTLZ">
            Den utökade rätten för polisen i Sverige att tillämpa preventiva
            åtgärder i brottsbekämpande verksamhet är oroväckande. År 2007
            genomfördes lagen om preventiva tvångsmedel som ger polisen rätt
            att bl.a. avlyssna individer som kan antas begå brott, och i förevarande
            fall vill polisen utnyttja en preventiv frihetsberövningsmetod
            för att kunna stävja ordningsstörningar. I båda fallen är motiven
            till lagarna beaktansvärda men kräver starka rättssäkerhetsgarantier
            för att dessa inte ska kunna missbrukas. Vad gäller den aktuella
            propositionen från regeringen menar Miljöpartiet att regeringen
            inte tillgodoser Europakonventionens krav på skadestånd då någon
            frihetsberövats i strid med artikel 5.
          </p>
          <p xml:id="i-CbGmFTwPoehShqcAKc4DUJ">
            Miljöpartiet vill även påminna om Johan Muncks, nuvarande ordförande
            i Högsta domstolen, uppfattning om gränsfall i konventionsrättsligt
            hänseende. Han har förvisso i ett annat sammanhang uttryckt att
            det är emellertid här som eljest otillfredsställande om vi ska
            balansera på det tillåtnas gräns och att Sverige bör inte balansera
            på gränsen till vad som tänkas strida mot grundläggande mänskliga
            rättigheter. 3
          </p>
          <p xml:id="i-NE2EGdX2RojFBvF9dqy3WY">
            Miljöpartiet anser således att för det fall frihetsberövningar
            ska ske av folksamlingar där individuell prövning inte är möjlig
            för polisen bör denna rätt omgärdas av starka rättssäkerhetsgarantier
            för oskyldiga som riskerar att utsättas för sådant ingripande.
            Vidare anser Miljöpartiet att det är mycket tveksamt om polisens
            rätt till godtyckliga frihetsberövanden av folksamlingar kan ske
            i enlighet med Europakonventionen.
          </p>
          <p xml:id="i-ExhmqQNeT1uFsLTQgW2i7N">
            Det är slutligen allvarligt att regeringens analys av lagförslagen
            ur konventions­rättsligt hänseende är starkt bristfällig. I detta
            avseende bör ärendet återremitteras till regeringen för ytterligare
            beredning.
          </p>
        </div>
        <div type="motSignatures">
          <list>
            <item xml:id="i-LB4pXXWcMkrswXG3f7ydnA" who="i-FfCiJc8kVZcwio9wsCvVkH">
              Mehmet Kaplan (mp)
            </item>
            <item xml:id="i-83YP3tsjwnHc6U7mzkg9aP" who="i-FnYuSnrPcb2UZaoXY7vjXa">
              Mikael Johansson (mp)
            </item>
            <item xml:id="i-RxqSekadkAPnzAZFAh21AV" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
