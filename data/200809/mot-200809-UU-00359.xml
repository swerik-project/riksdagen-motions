<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00359">
  <teiHeader>
    <fileDesc>
      <titleStmt>
        <title>Taiwans deltagande i WHO</title>
        <author corresp="i-W6BJ44rcZjp5pD28NhHrCf i-Ev6Dx3pWj2WT32VGQpabaz">av Gunnar Axén och Finn Bengtsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Taiwans deltagande i WHO</title>
          <idno type="rdwebb">GW02U359</idno>
          <rs type="number">U359</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U359/text</ref>
          <ref type="dokument_url_html">http://data.riksdagen.se/dokument/GW02U359</ref>
          <ref type="dokumentstatus_url_xml">http://data.riksdagen.se/dokumentstatus/GW02U359</ref>
          <ref type="doc">http://data.riksdagen.se/fil/887E8597-5670-4E5B-B7C2-471655C686B7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q9xtJ8rJeUtA9UFmkoUQuK" type="signed"/>
        <correspContext corresp="i-Q9xtJ8rJeUtA9UFmkoUQuK">
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction type="numbering" xml:id="i-YL5L5WZfw7RDKPR2QgZFwz">
          <date when="2008-10-09"/>
        </correspAction>
        <correspAction type="submission" xml:id="i-EYYpycEkxoHC2cyBgQ8JK6">
          <date when="2008-10-07"/>
        </correspAction>
        <correspAction type="transfer" xml:id="i-9s3BY3v6N9umyHAYGqDJPW">
          <date when="2008-10-06"/>
        </correspAction>
        <correspAction type="assigned" xml:id="i-Scz2aEY2Zm4yr2rRR1WCAw"/>
        <correspContext corresp="i-Scz2aEY2Zm4yr2rRR1WCAw">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UMXRGEZ6GQkGZvJuewHVWJ">
            Förslag till riksdagsbeslut
          </head>
          <p xml:id="i-8MMSJPq96NZzAbyFXguA7G">
            Riksdagen tillkännager för regeringen som sin mening vad som
            anförs i motionen om att Sverige aktivt bör ta ställning för att
            Taiwan ska upptas som observatör i WHO.
          </p>
        </div>
        <div type="motContent">
          <head type="h1" xml:id="i-5SN9AsST3pNjGvJ9f9X3QZ">
            Motivering
          </head>
          <p xml:id="i-FDeoxdsyvYmvwbjFufmXiL">
            Världshälsoorganisationens (WHO) målsättning är att uppnå högsta
            möjliga hälsonivå för alla människor, oavsett var i världen de
            bor. Utan hänsyn till statsgränser tillåter man därför att icke-medlemsstater,
            internationella organisationer, nationella organisationer och
            NGO:er deltar i dess världsomspännande verksamheter. Bland dessa
            kan såväl PLO som Röda Korset och Order of Malta nämnas, vilka
            alla bistår WHO i sitt hälsoarbete.
          </p>
          <p xml:id="i-PxKsP4nuB4SsdG4AYxvzC1">
            Taiwan har på kort tid kommit att bli en central handelsnod i
            de östra delarna av Asien och har ekonomiska och statsmässiga
            relationer till i princip samtliga världens länder, även om det
            ej blivit erkänt som en självständig stat. I takt med att transporter
            och kommunikation har utvecklats har Taiwan kommit att bli en
            central punkt i världshandeln, med mängder av internationella
            utbyten. Landets ekonomiska utveckling och position på handelsmarknaden
            har dock inte bara gynnat landet. I proportion till det ökade
            flödet av varor, tjänster och människor har även sjukdomar fått
            större bärkraft och börjat sprida sig över gränserna.
          </p>
          <p xml:id="i-MgtKA8N7ZX97MEnPdVDj7C">
            Taiwan står idag utanför WHO:s samarbete, med motiveringen att
            det ej är erkänt av FN som en suverän stat. WHO säger självt att
            bästa möjliga hälsa är en grundläggande rättighet för alla människor,
            oavsett ras, religion, politisk åskådning och ekonomisk eller
            social status. Med den grundsynen är det oförståeligt hur man
            kan neka 23 miljoner taiwaneser rätten att vara med i det världsomspännande
            arbetet för bättre hälsa.
          </p>
          <p xml:id="i-FPscb5ZEmwrStVK5AaWAQK">
            Taiwans utanförskap är inte bara ett problem för taiwaneserna
            själva utan kan ge svåra konsekvenser i det världsomfattande hälsonätverket
            vid sjukdomsspridning. Med många handelsförbindelser men utan
            kontakt med WHO är Taiwan en öm punkt. För att hälsonätverket
            ska vara maximalt effektivt måste det vara heltäckande och inte
            exkludera punkter som har ett vardagligt fysiskt utbyte med övriga
            världen. Taiwan har alla möjligheter att vara en vital barriär
            i kampen mot spridandet av sjukdomar. Detta är någonting som inte
            minst bevisades under hanteringen av Sarsepidemin 2003. Inte heller
            drabbades Taiwan av fågelinfluensan, vilket deras grannländer
            gjorde.
          </p>
          <p xml:id="i-FkBU39KfyJdKS1M5pxU7bu">
            Taiwan kan och vill hjälpa till. Vid otaliga katastrofer i de
            östra delarna av Asien har man bidragit med såväl kunskap som
            rent konkreta hjälpaktioner. Trots att ropen på hjälp inte hörs
            och man ignorerades av WHO under exempelvis den förödande jordbävningen
            i centrala Taiwan 1999, där nästan 2 500 människor dödades, så
            är Taiwan aktivt i hjälparbetet gentemot andra länder. I avsaknad
            av internationellt samarbete i WHO grundades 2006 hjälporganisationen
            Taiwan International Health Action (TaiwanIHA), vilka idag deltar
            i hjälpaktioner världen över. Riktat stöd mot såväl det tyfondrabbade
            Filippinerna 2006 som vid tsunamin i Indonesien 2004 visar på
            både kunskap och en ambition att hjälpa till. Under tsunamikatastrofen
            bidrog Taiwan med inte mindre än 22 läkarteam och motsvarande
            50 miljoner amerikanska dollar till återuppbyggnad av ödelagda
            områden.
          </p>
          <p xml:id="i-9WEGWvoy7LAodUqnHW5tkU">
            WHO är en central aktör i informationsutbytet kring sjukdomsförebyggande.
            En följd av utestängandet av Taiwan har blivit att WHO nu helt
            går miste om de erfarenheter och kunskaper Taiwan besitter, vilka
            skulle kunna vara till stor nytta i världshälsosamarbetet. Som
            världens 18:e största ekonomi med starka demokratiska krafter
            och oerhörda mängder humankapital är man en stor potentiell tillgång,
            oavsett erkännande från andra stater. För att hålla sig uppdaterade
            och välinformerade i spridandet av information för övervakning,
            förhindran och hantering av sjukdomar är det en styrka för WHO
            att kunna nyttja många kanaler. Taiwan vill bli en av dessa kanaler
            och aktivt delta i dialogen och arbetet för en bättre hälsa, såväl
            i Taiwan som i sin omvärld.
          </p>
          <p xml:id="i-tymkF8Fk86Abd58KB4Ywx">
            Trots att mängder av icke-statliga enheter har observatörsstatus
            i WHO nekas Taiwan inträde med motiveringen att det inte är en
            självständig stat. Sjukdomar och ohälsa känner inga statsgränser.
            I samma sekund en epidemi börjar spridas är hela världen i riskzonen,
            oavsett landets politiska och demokratiska status. Vi anser att
            oavsett vilken hållning och inställning man har till Taiwans suveränitet
            bör dess 23 miljoner invånare ej stå utanför det viktiga världshälsosamarbetet.
            Riksdagen bör därför uttrycka som sin mening att Sverige ska verka
            för att ge Taiwan observatörsstatus i WHO.
          </p>
        </div>
        <div type="motSignatures">
          <list>
            <item xml:id="i-Dmssvq9bTFMNMcZKhQBioV" who="i-W6BJ44rcZjp5pD28NhHrCf">
              Gunnar Axén (m)
            </item>
            <item xml:id="i-JPRbBG85EVLwZTYBPfD3au" who="i-Ev6Dx3pWj2WT32VGQpabaz">
              Finn Bengtsson (m)
            </item>
          </list>
        </div>
      </div>
    </body>
  </text>
</TEI>
