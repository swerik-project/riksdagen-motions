<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0249/mot_200001_MJ_0249-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            56
          </p>
          <p>
            2000/01 mnr: MJ249 pnr: m836
          </p>
          <p>
            Motion till riksdagen 2000/01:MJ249
          </p>
          <p>
            av Ingvar Eriksson och Anders Sjölund (m)
          </p>
          <p>
            Bärodling i Västerbotten
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att utveckla villkoren för bärodlare i bl.a. Västerbotten.
          </p>
          <p>
            Förbättra förutsättningarna för bärodling
          </p>
          <p>
            I norra Sverige, och framför allt i Västerbotten, har bär och
            grönsaksodling en stark tradition från i början av förra seklet.
            Det är framför allt de ljusa nätterna som gör bären söta och aromatiska.
            Under de senaste 30 åren har omfattningen av kommersiell bärodling
            i norra Sverige varit i stort sett oförändrad. Under 1970-talet
            knöts stora förhoppningar till odling av svarta vinbär. Odlingen
            ökade, nya sorter kom fram med egenskaper anpassade till maskinplockning.
            Lågprisimport av svarta vinbär från öststaterna har dock inneburit
            att odlingen i Sverige har minskat. Jordgubbar är en extrem färskvara
            vilket ökar möjligheterna att konkurrera på den lokala marknaden.
            Förutsättningarna för jordgubbsodling är relativt goda, även om
            årsmånen ibland sänker skördarna rejält. Omfattningen av odlingen
            har varierat en del under de senaste 30 åren. Det har hela tiden
            funnits en bas av relativt små odlingar (0,5—5 ha) och därtill
            några riktigt stora (över 10 ha). De stora odlingarna har dock
            inte visat sig uthålliga. Under det senaste decenniet har flera
            stora odlingar startats, som dock redan efter fyra till fem år
            har lagts ner. Erfarna odlare menar att en odling inte skall vara
            så mycket större än två till tre ha om man skall kunna ha full
            kontroll över den. Marknaden för jordgubbar är relativt god trots
            den stora konkurrensen. Den nuvarande omfattningen av odling i
            Västerbottens län, för att ta ett exempel, täcker inte ens behovet
            av bär inom länet under plockningssäsongen. Förskjutningen av
            skördetiden jämfört med södra Sverige ger också en möjlighet att
            konkurrera på den syd- och mellansvenska marknaden på eftersäsongen
            under augusti och september.
          </p>
          <pb facs="riksdagen-motions-pdf/data/200001/mot_200001_MJ_0249/mot_200001_MJ_0249-0002.pdf"/>
          <p>
            2000/01:MJ249
          </p>
          <p>
            57
          </p>
          <p>
            Allåkerbäret har dykt upp under det senaste decenniet. Det har
            rönt ett stort intresse från marknaden, men inte förrän under
            de senaste åren har större volymer efterfrågats. Det är en mycket
            arbetskrävande gröda som är minst lika känslig för klimatet som
            jordgubbarna och som i likhet med dessa kräver kunskap och kompetens.
            Bärodling har ett nationellt finansierat regionalstöd. Det uppgår
            under innevarande år till 2 850 kronor per ha och år. Det utgår
            till jordgubbar och svarta vinbär. Odlingen skall vara på minst
            0,3 ha och skiftet får inte vara mindre än 0,1 ha. Syftet med
            det regionala stödet är att stimulera till odling. Om odlingen
            skulle öka kraftigt finns det risk att stödet dras in. Stödbeloppet
            är litet i förhållande till totalvärdet av grödan det utgår till.
            Stödet per arealenhet är egentligen lägre till bärodling än till
            traditionella jordbruksgrödor. Bärgrödorna medverkar precis som
            andra grödor till landskapsbilden och det borde vara möjligt att
            de därför skulle uppbära lika stora miljöstöd som vanliga jordbruksgrödor.
            Stöd utgår endast till den faktiskt odlade arealen vilket betyder
            att stora ytor som åtgår till vändtegar och kör- och gångvägar
            inte är stödberättigade. Odlingen kräver också ett växelbruk vilket
            ökar arealbehovet. För att bärodlingen skall kunna bli ett verkligt
            alternativ till andra grödor borde grundstödet ligga på samma
            nivå som andra grödor, räknat utifrån den bruttoareal som odlingen
            tar i anspråk. Till detta läggs sedan det regionala stödet, beräknat
            på nettoarealen. Med den konstruktionen skulle stödnivån på nettoarealen
            höjas tre gånger och kännas ligga mera rätt. Utöver ett förbättrat
            odlingsstöd borde också resurser sättas in på kompetens- och marknadsutveckling.
            Fortfarande finns en del olösta gåtor när det gäller odlingstekniken
            som borde utredas i forskning och försök. Odlarnas kompetens behöver
            utvecklas genom utbildning och erfarenhetsutbyte. Därutöver behövs
            forskning och utveckling när det gäller marknadstillträdet. Bärodlingen
            i norra Sverige är en resurs som är väl värd att värna om. Vi
            anser att riksdagen bör uppdra åt regeringen att närmare utreda
            förutsättningarna och villkoren för att göra detta, och då särskilt
            ta i beaktande de synpunkter som framförts i motionen.
          </p>
          <p>
            Stockholm den 5 oktober 2000
          </p>
          <p>
            Ingvar Eriksson (m) Anders Sjölund (m)
          </p>
        </div>
      </div>
    </body>
  </text>
</TEI>
