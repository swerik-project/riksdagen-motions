<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00340">
  <teiHeader>
    <fileDesc>
      <titleStmt>
        <title>Kommunalt företagande på likvärdiga villkor</title>
        <author corresp="i-DLt3BwBDVwBxqxVEki5m5B i-FeVXF7pVocmUfQoPXGuJKR">av Annika Lillemets och Valter Mutt (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunalt företagande på likvärdiga villkor</title>
          <idno type="rdwebb">GY02K340</idno>
          <rs type="number">K340</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K340/text</ref>
          <ref type="dokument_url_html">http://data.riksdagen.se/dokument/GY02K340</ref>
          <ref type="dokumentstatus_url_xml">http://data.riksdagen.se/dokumentstatus/GY02K340</ref>
          <ref type="doc">http://data.riksdagen.se/fil/50C84ECF-5BEF-4E76-A966-02F52108971D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-61U3jCsSEGxVyGfvrMpWwG" type="signed"/>
        <correspContext corresp="i-61U3jCsSEGxVyGfvrMpWwG">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction xml:id="i-5kuWkHsXQaBqh4DSrTJtaq" type="numbering">
          <date when="2010-10-28"/>
        </correspAction>
        <correspAction xml:id="i-GWgsQYhFgPDCLFSgtbK2C8" type="submission">
          <date when="2010-10-26"/>
        </correspAction>
        <correspAction xml:id="i-BvZ5XR1dPuJfg2ycp4bh5f" type="transfer">
          <date when="2010-10-26"/>
        </correspAction>
        <correspAction xml:id="i-PyAPqWSB6xMmCYnpJpYrH4" type="assigned"/>
        <correspContext corresp="i-PyAPqWSB6xMmCYnpJpYrH4">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HcKNe14zmMLkLGvcxh5pdj">
            Förslag till riksdagsbeslut
          </head>
          <p xml:id="i-6nCr3pFJigcbT9i45GBcqZ">
            Riksdagen tillkännager för regeringen som sin mening vad som
            anförs i motionen om att ändra lagstiftningen så att kommunala
            bolag, i synnerhet energibolag, får verka på villkor som är likvärdiga
            med dem som statliga och privata bolag har.
          </p>
        </div>
        <div type="motContent">
          <head xml:id="i-MQ7M6gdfcp4hRnF5kxC6F" type="h1">
            Bakgrund
          </head>
          <p xml:id="i-Npw292jZsTQg61nFateUnY">
            För att klara vår tids största utmaning, att hejda klimatförändringarna,
            behövs alla goda krafter. Våra gemensamt ägda bolag har en betydande
            roll i detta livsviktiga arbete, som kraftfulla redskap för att
            utveckla och sprida förnybar energi. I kommunala bolag, som drivs
            med längre planeringshorisont än nästa kvartalsrapport, har många
            samhällsnyttiga och kommersiellt intressanta miljötekniska lösningar
            tagits fram. De kommunala bolagen är viktiga för att garantera
            kommuninvånare och företag grundläggande infrastruktur och service.
            Kommunala bolag spelar därtill en allt viktigare roll för att
            öka konkurrensen på marknader som hotas av oligopol. De bidrar
            också till att finansiera gemensam välfärd. Tyvärr hämmas de av
            otidsenlig och missriktad lagstiftning. Främst den gamla kommunallagen
            behöver därför ändras så att de kommunala bolagen kan verka på
            villkor som är likvärdiga med dem som privata och statliga bolag
            har. Även den nya lagen om konfliktlösning vid offentlig säljverksamhet
            kommer att verka hämmande på kreativitet och teknikutveckling
            i kommunala bolag. Lagstiftningen bör anpassas till den verklighet
            som nu råder.
          </p>
          <p xml:id="i-7LAUfwd1DWpPCa94UMMdUT">
            Kommunallagen har ett par principer som får konsekvenser för
            kommunala bolag. Lokaliseringsprincipen sätter gränsen för var
            en kommunal aktör får verka. I princip är kommungränsen en mur
            som inte får passeras. Dock finns undantag i speciallagar. Även
            rättsfall har gett kommunala aktörer rätt att verka utanför kommunen.
            Vattenverk och fjärrvärmeanläggningar har till exempel fått anläggas
            utanför kommungränsen. Kommungränsen är emellertid sällan den
            tekniskt och administrativt bästa gränsen för en så väl fungerande
            verksamhet som möjligt. Avfallsförbränning är till exempel svårt
            att lösa på ett miljöriktigt och effektivt sätt i varje kommun.
            För vilka verksamheter självkostnadsprincipen ska gälla och vilka
            möjligheter att exportera från kommunala bolag som ska gälla (idag
            får endast tjänster exporteras) är annat som behöver ses över.
            Vidare skulle en generalklausul i lagen som föreskriver att det
            de kommunala bolagen gör ska vara till gagn för kommuninvånarna,
            kunna vara ett sätt att skydda kommuninvånarnas pengar och intressen.
          </p>
          <p xml:id="i-DW6VMD6LUZ6TEL1e8cKSZs">
            Även lagen om offentlig upphandling (LOU), hämmar de kommunala
            bolagen genom den ganska strikta tillämpning som krävs.
          </p>
          <p xml:id="i-5hAytGHYY8snj9C7gLPxtW">
            Lagen om konfliktlösning vid offentlig säljverksamhet syftar
            bland annat till att förhindra att kommunala bolag konkurrerar
            ut privata alternativ. Visst är det angeläget att skydda småföretag
            mot konkurrens på orättvisa villkor. Eftersom den nya lagen endast
            syftar till att hindra offentliga konkurrenter, men inte privata,
            blir emellertid dess nytta för småföretagarna begränsad. Å andra
            sidan är kommunala bolag ofta till nytta för det lokala näringslivet.
            Många privata småföretag levererar varor och tjänster till dem.
          </p>
          <p xml:id="i-J2FRbveUAEBwjbaSEUXmy6">
            Ett allvarligt problem med lagen är att den orsakar osäkerhet
            om vad kommuner får ägna sig åt. Det leder till att vi riskerar
            gå miste om värdefulla initiativ inom till exempel miljöteknikutveckling.
          </p>
          <p xml:id="i-U1ApuhdCMZYkKu981SEcvK">
            Att den nya konkurrenslagstiftningen skulle gynna privat företagsamhet
            genom att begränsa den kommunala är således en sanning med modifikation
            och tycks utgå från en trångsynt föreställning att privat och
            offentligt företagande ohjälpligt står mot varandra. Det är ägarkoncentration
            och megakoncerner som är det främsta hotet mot effektiva marknader
            och demokratin. På marknad efter marknad som energi, transporter,
            livsmedel eller media ser vi hur ägarkoncentrationen tilltar dramatiskt.
            Detta gäller även nyligen avreglerade marknader som vård och utbildning.
            Över hälften av världshandeln sker inte längre mellan utan inom
            företag, alltså mellan olika enheter inom samma koncern, där utbytet
            av varor och tjänster ofta styrs mer av administrativa beslut
            än av fria marknadskrafter. En sorts blå planekonomi växer fram,
            och att göda dessa storbolag med små kommunala bolag lär knappast
            vitalisera marknaden. Energiförsörjning är en kritisk samhällsfunktion
            som inte enbart bör lämnas över till ett fåtal privatägda bolag.
            Regelverket och marknaden haltar för övrigt betänkligt när utlandsägda
            kommunala och statliga energibolag räknas som privata bolag i
            Sverige och följaktligen inte begränsas av den svenska kommunallagen.
          </p>
          <p xml:id="i-Pcp7ej6TjNmZcoCiriNHg6">
            På många håll i omvärlden tilltar nu motståndet mot denna utveckling
            och en våg av återkommunaliseringar rullar genom, exempelvis i
            många tyska kommuner, där energibolag och annan central infrastruktur
            köps tillbaka inte minst för att påskynda utvecklingen bort från
            kol och kärnkraft. I Hamburg har den styrande koalitionen av gröna
            och kristdemokrater beslutat investera i ett nytt kommunägt energibolag,
            som ska fokusera på förnybar energi och utmana det bolag som häromåret
            såldes till kolkraftssatsande Vattenfall.
          </p>
          <p xml:id="i-93DqagtxmEPcA9RQYX4vSC">
            Det kommunala ägandet ökar även i USA. Allt fler kommuner agerar
            ent reprenörer och startar lokala företag. I och med detta vinner
            man en ökad lokal ekonomisk stabilitet, fler lokala arbetstillfällen,
            kommunal inkomst samt en större skattebas för kommunen. Även i
            Sverige ger kommunala bolag betydande intäkter till kommunerna.
            Likvärdiga villkor för privata, statliga och kommunala bolag ger
            ökade möjligheter att stärka finansieringen av kommunal service.
            Varför skulle till exempel inte ägare till svenska kommunala energibolag,
            det vill säga kommuninvånarna, ha samma rätt till utdelning på
            sitt insatta kapital som Eons eller Fortums aktieägare?
          </p>
          <p xml:id="i-5T7vfAqqjMcXi6bFxuGsA9">
            De framåtsträvande kommunala företagen runtom i Sverige och deras
            miljösatsningar bör alltså av flera skäl bejakas istället för
            begränsas. Vi anser därför att riksdagen bör tillkännage för regeringen
            som sin mening att se till att lagstiftningen ändras så att kommunala
            bolag kan verka på villkor som är likvärdiga med dem som privata
            och statliga bolag har.
          </p>
        </div>
        <div type="motSignatures">
          <list>
            <item xml:id="i-X5qEcKJu9YtZRizgry4LHx" who="i-DLt3BwBDVwBxqxVEki5m5B">
              Annika Lillemets (MP)
            </item>
            <item xml:id="i-J87iwH2LwzxLXbwmWrAY5t" who="i-FeVXF7pVocmUfQoPXGuJKR">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
