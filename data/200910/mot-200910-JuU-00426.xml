<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-JuU-00426">
  <teiHeader>
    <fileDesc>
      <titleStmt>
        <title>Rättshjälp i skattemål</title>
        <author corresp="i-TSGehE1rwudkXFF6bgJHmH">av Henrik von Sydow (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättshjälp i skattemål</title>
          <idno type="rdwebb">GX02Ju426</idno>
          <rs type="number">Ju426</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GX02Ju426/text</ref>
          <ref type="dokument_url_html">http://data.riksdagen.se/dokument/GX02Ju426</ref>
          <ref type="dokumentstatus_url_xml">http://data.riksdagen.se/dokumentstatus/GX02Ju426</ref>
          <ref type="doc">http://data.riksdagen.se/fil/8B412F06-D34D-4223-AF1F-B6FD115DB8AC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TSGehE1rwudkXFF6bgJHmH</idno>
            <name>Henrik von Sydow</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TyzoJLoayCXzJEqBBbtuuK" type="signed"/>
        <correspContext corresp="i-TyzoJLoayCXzJEqBBbtuuK">
          <note type="signatory" corresp="i-TSGehE1rwudkXFF6bgJHmH"/>
        </correspContext>
        <correspAction xml:id="i-TLtTXMWGnLZ76T76x7qQvt" type="numbering">
          <date when="2009-10-09"/>
        </correspAction>
        <correspAction xml:id="i-8XKsMToef9HjEL6YqSNb2N" type="submission">
          <date when="2009-10-06"/>
        </correspAction>
        <correspAction xml:id="i-FCCTCygKwm9Lp81PTyC4Rr" type="transfer">
          <date when="2009-10-02"/>
        </correspAction>
        <correspAction xml:id="i-YSsG9Btqd3BK7cqBvS9WYh" type="assigned"/>
        <correspContext corresp="i-YSsG9Btqd3BK7cqBvS9WYh">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-46k3AuXoAMS6JjjEkCHRRJ" type="motBody">
        <div xml:id="i-6RbkLmB5DRXiJ6SwiVr1Tv" type="motProposal" subtype="förslag">
          <head xml:id="i-GViyoooLLW9QZ1n179cqB4">
            Förslag till riksdagsbeslut
          </head>
          <p xml:id="i-XNQ7v744FEDDb1R4UsUscc">
            Riksdagen tillkännager för regeringen som sin mening vad som
            anförs i motionen om att möjligheter till rättshjälp även ska
            omfatta skattemål.
          </p>
        </div>
        <div xml:id="i-YVuSxeNTE13tnjnkkG3vWr" type="motContent">
          <head xml:id="i-2z6vX9mLUsF6y4DhonemB3" type="h1">
            Motivering
          </head>
          <p xml:id="i-Kxw4REpMbXCPzptRHYLvWc">
            Sverige har sedan länge en princip om att enskilda medborgare
            ska kunna få rättshjälp för att finansiera kostnaderna som uppstår
            i samband med en rättegång. Rättshjälpen täcker del av kostnaden
            för advokat eller annan sakkunnig person, och är tänkt som en
            social skyddslagstiftning som ska hjälpa den som inte kan få rättslig
            hjälp på annat sätt. Rättshjälpen omfattar dock inte alla typer
            av rättsärenden, och riktar sig enbart till privatpersoner.
          </p>
          <p xml:id="i-QqtZnYtX32TPmrvtExvjst">
            Detta innebär att exempelvis företagare som hamnar i en skattetvist
            har små möjligheter att få sina inte sällan höga rättegångskostnader
            täckta. Att överklaga ett skattebeslut är därmed förenat med ett
            stort ekonomiskt risktagande, vilket i praktiken kan innebära
            att man mot sin vilja tvingas acceptera ett beslut man anser vara
            felaktigt, för att man saknar de ekonomiska resurserna att överklaga
            och drabbas av den påtagliga risken för att betala rättegångskostnaden
            om överklagandet avslås.
          </p>
          <p xml:id="i-4c6rHsY4ij3EeWjTLPhCZh">
            Skattetvister ingår som en del av förvaltningsprocessen, vilket
            i princip omfattar alla de rättsliga ärenden som inte handläggs
            av de allmänna domstolarna tingsrätt, hovrätt och Högsta domstolen.
            Principen inom förvaltningsprocessen är att den skattskyldige
            själv får bära sina kostnader för överklaganden, utan ersättning
            i form av exempelvis rättshjälp. Anledningen till att ingen ersättning
            för omkostnader utgår är att förvaltningsdomstolarna har ett ansvar
            för att ett mål blir så utrett som dess beskaffenhet kräver, och
            att domstolen vid behov ska ge hjälp i form anvisningar om hur
            utredningen bör kompletteras, den så kallade officialprincipen.
          </p>
          <p xml:id="i-LRXnoXHaGEd3ydCfiCQUMX">
            Det är högt ställda krav när det gäller skattemål. Förvaltningsdomstolarna
            har ett stort antal olika mål av olika typer att handha varje
            år. Det innebär också att det finns ett litet utrymme för specialisering
            inom skatterätt, framför allt i mindre domstolar som endast har
            ett fåtal ordinarie domare som tjänstgör.
          </p>
          <p xml:id="i-2orE7GdW6ZQLSdpMcGtPF7">
            Med dessa förutsättningar är det ibland svårt för domstolarna
            att ge de anvisningar och hjälp som den enskilde medborgaren eller
            näringsidkaren behöver för att kunna föra sin talan. Detta har
            i praktiken inneburit att den skattskyldige inte bara behöver
            ha hjälp med att ta fram nödvändig bevisning utan även i många
            fall tvingas för domstolen klargöra innehållet i gällande rätt
            om en annan uppfattning finns än Skatteverkets uppfattning. För
            att kunna göra detta i en process krävs biträde av sakkunnig.
          </p>
          <p xml:id="i-R8wpdHuXWLScXEPA52QzW9">
            Enligt 3 § ersättningslagen kan ersättning utbetalas i en skatteprocess
            om den skattskyldige helt eller delvis får bifall till sina yrkanden,
            om målet avser en fråga som är av betydelse för rättstillämpningen
            eller om det finns synnerliga skäl för att ersättning ska utgå.
            Ersättningen medges dock i dessa fall först i efterhand, och i
            princip endast vid vinst i målet. Det går alltså inte att i förväg
            få ett besked om ersättning kommer att utgå för ombudskostnader,
            utan bedömningen görs i efterhand i samband med att skattefrågan
            avgörs. Eventuell ersättning medges dessutom endast med skäliga
            kostnader, vilket innebär att en skattskyldig inte ens vid en
            vinst i målet kan vara säker på att få ersättning, eftersom bedömningen
            av vad som varit skäliga kostnader sker i efterhand.
          </p>
          <p xml:id="i-LHp5djqrxyEoPgyBR6cV1z">
            Arvodet till en skattejurist är ofta betydligt högre än gängse
            advokatkostnader. Detta medför att en skattskyldig som har vunnit
            en skatteprocess, och av domstolen tillerkänts ersättning för
            den tid som ombudet har debiterat, ändå måste stå för en stor
            del av kostnaden själv. Att inleda en skatteprocess kan alltså
            medföra en kostnad som överstiger den skatt som tvisten handlar
            om.
          </p>
          <p xml:id="i-E4FxiiaDh4nSaTo597ZTvo">
            En skattskyldig som behöver hjälp med ett överklagande måste
            därför överväga vilken ekonomisk risk man tar, vilket i praktiken
            kan innebära att man mot sin vilja tvingas acceptera ett beslut
            man anser vara felaktigt, för att man saknar de ekonomiska resurserna
            att överklaga och drabbas av de höga rättegångskostnader som ett
            förlorat mål kan innebära.
          </p>
          <p xml:id="i-HdhPAErRvaQCcWomWrP26B">
            För att råda bot på detta bör regeringen därför överväga att
            ändra rättshjälpslagen så att även skattskyldiga kan få ekonomisk
            ersättning för sina kostnader i skattemål inom ramen för lagstiftningen.
            Detta bör riksdagen därför tillkännage för regeringen som sin
            mening.
          </p>
        </div>
        <div xml:id="i-8jcVz2DjnxhocroNsNYq27" type="motSignatures">
          <list xml:id="i-5WbzDawnedPgAnH2evXQKu">
            <item xml:id="i-HCxpJf3xG2wVqdmJocDFJb" who="i-TSGehE1rwudkXFF6bgJHmH">
              Henrik von Sydow (m)
            </item>
          </list>
        </div>
      </div>
    </body>
  </text>
</TEI>
