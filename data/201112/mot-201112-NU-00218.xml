<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00218">
  <teiHeader>
    <fileDesc>
      <titleStmt>
        <title>Strukturfondernas betydelse för Värmland och för landsbygdens utveckling</title>
        <author corresp="i-XZGrEDDqXZhywt6rtLaXaE">av Marianne Åhman (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strukturfondernas betydelse för Värmland och för landsbygdens utveckling</title>
          <idno type="rdwebb">GZ02N218</idno>
          <rs type="number">N218</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N218/text</ref>
          <ref type="dokument_url_html">http://data.riksdagen.se/dokument/GZ02N218</ref>
          <ref type="dokumentstatus_url_xml">http://data.riksdagen.se/dokumentstatus/GZ02N218</ref>
          <ref type="doc">http://data.riksdagen.se/fil/F23591C9-E48F-44A5-9B48-8DE1981D9AA3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XZGrEDDqXZhywt6rtLaXaE</idno>
            <name>Marianne Åhman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RKtY6sCGrjCuYtyQYYZn3a" type="signed"/>
        <correspContext corresp="i-RKtY6sCGrjCuYtyQYYZn3a">
          <note type="signatory" corresp="i-XZGrEDDqXZhywt6rtLaXaE"/>
        </correspContext>
        <correspAction xml:id="i-BeMtKqaDrFvsJePFiEETi3" type="numbering">
          <date when="2011-10-03"/>
        </correspAction>
        <correspAction xml:id="i-DkEuJcTm4XssejTrEL4VmD" type="submission">
          <date when="2011-09-29"/>
        </correspAction>
        <correspAction xml:id="i-9xeRiNm4oPj1fiv1YZd9UR" type="transfer">
          <date when="2011-09-29"/>
        </correspAction>
        <correspAction xml:id="i-G4LUgU73RB4xBjEcmtmuBh" type="assigned"/>
        <correspContext corresp="i-G4LUgU73RB4xBjEcmtmuBh">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RGQqKQ61oQSrV4bxr9JchA" type="motBody">
        <div xml:id="i-VsegrXLWNbqcpJQ2UgJys7" type="motProposal" subtype="förslag">
          <head xml:id="i-NuV1MjuNDvGWxCoJYQFBc2">
            Förslag till riksdagsbeslut
          </head>
          <list xml:id="i-F2NsfZSLnSnYctWSuHjssf" style="ol">
            <item xml:id="i-16zPzuPpKwZ9rj1LXoqfV8">
              Riksdagen tillkännager för regeringen som sin mening vad som
              anförs i motionen om att Sverige bör arbeta för att EU:s regionala
              sammanhållningspolitik och dess strukturfonder kommer den svenska
              landsbygden till del och bidrar till tillväxt och utveckling för
              de människor som lever och har sina företag där.
            </item>
            <item xml:id="i-Hf3p8hdfoGb7Rz9xLWM3PN">
              Riksdagen tillkännager för regeringen som sin mening vad som
              anförs i motionen om en kontinuerlig och noggrann uppföljning
              av de satsningar som görs genom EU:s strukturfonder för att säkerställa
              långsiktiga och tillväxtfrämjande åtgärder för företag, kommersiell
              service och infrastruktursatsningar.
            </item>
          </list>
        </div>
        <div xml:id="i-5aeAqMsW9eiJwgpUWzK8HY" type="motContent">
          <head xml:id="i-FUNzCfpTPtqYyyHtRMNHR1" type="h1">
            Motivering
          </head>
          <p xml:id="i-SKU4kJtoeaUiFQiRsTi1sK">
            Värmland är en region som har stora naturrikedomar. Skogsbruk
            och malmutvinning har genom tiderna varit Värmlands tillväxtmotor.
            Allt större betydelse har även turism och rekreationsnäringen
            fått under de senaste åren. Men Värmland står liksom flera andra
            skogslän i Sverige inför stora utmaningar, inte minst på grund
            av en både minskande och åldrande befolkning. Detta ställer krav
            på förnyelse, innovation och kreativitet för en hållbar regional
            tillväxt och utveckling för framtiden. Utifrån detta har Region
            Värmland fokuserat sitt utvecklingsarbete på innovativa miljöer,
            kompetensförsörjning, tillgänglighet och livskvalitet enligt devisen
            Värmland växer. För detta arbete har EU:s strukturfondsmedel en
            stor betydelse. Under 2010 har varje krona som Region Värmland
            satsat i projekt kompletterats med fyra till. Fem kronor i varje
            projekt fördelades med 1 kr från Region Värmland, med 1:85 kr
            från EU, 1 kr från kommunfinansiering, 65 öre från statliga aktörer
            och 50 öre från övriga finansiärer.
          </p>
          <p xml:id="i-3SivJ5zTZh4TFSEvsMuwQQ">
            Under 2008 utarbetade regeringen en samlad strategi för att stärka
            utvecklingskraften i Sveriges landsbygd (riksdagens skrivelse
            2008/09:167).
          </p>
          <p xml:id="i-63mCJGZNnXnerpTRNXN7DQ">
            Riksdagen har slagit fast att det ska finnas förutsättningar
            för att leva och verka i hela landet. Detta ställer bland annat
            krav på att gles- och landsbygdens speciella förutsättningar uppmärksammas
            och att åtgärder vidtas där de bedöms vara nödvändiga. Vidare
            framhöll utskottet att staten har en viktig roll när det gäller
            att tillhandahålla infrastruktur och grundläggande service som
            ses som självklarheter i mer tätbefolkade delar av landet. Betydelsen
            av ett gott företagsklimat lyftes fram som en förutsättning för
            att småföretagandet exempelvis inom de areella näringarnas som
            jord och skogsbruk, fiske samt inom turistområdet skulle gynnas.
            (bet. 2008/09:NU19).
          </p>
          <p xml:id="i-2GWn7AaN1CdPWSyawtKyPJ">
            Sverige inkluderas i EU:s gemensamma regionalpolitik, vilken
            syftar till att minska de ekonomiska och sociala skillnaderna
            inom EU. I dagsläget går cirka en tredjedel EU:s gemensamma budget
            till regionalstöd. Centrala verktyg för arbetet är de två strukturfonderna
            Europeiska regionala utvecklingsfonden (Eruf) och Europeiska socialfonden
            (ESF).
          </p>
          <p xml:id="i-MSP4LQ35iFMbW1yVCZWdWe">
            För att medel ska betalas ut måste medfinansiering av nationella
            offentliga eller privata aktörer fastställas. Under innevarande
            period 20072013 beräknas nationella offentliga medel uppgå till
            cirka 9,8 miljarder. Därutöver kommer näringslivets medfinansiering,
            vilket beräknas uppgå till cirka 4,3 miljarder. Sammanlagt innebär
            det att medlen till de åtta strukturfondsprogrammen uppgår till
            cirka 22,6 miljarder kronor för 20072013. Vid årsskiftet 2010/11
            hade ungefär 7 miljarder av medlen från Eruf allokerats (RUT 2011).
          </p>
          <p xml:id="i-Avbb95v2sgqL1FKCKLdE83">
            Sammanlagt bidrar EU med investeringar på 111 miljoner kronor
            till Region Värmland. Regionalfonden är den största finansiären
            med 89 miljoner, ESF står för 11 miljoner och Interreg för 9 miljoner.
            Strukturfonderna står allt som allt för ungefär 35 % (varav Eruf
            29 %) av finansieringen i de värmländska projekten. Några exempel
            på projekt under innevarande planperiod 20072013 som har stor
            betydelse för länet och dess tillväxt:
          </p>
          <p xml:id="i-BhACmFrvwQckVkwnDWg6ob">
            1. Fibernät i Säffle
          </p>
          <p xml:id="i-6rqv21ZAjCsscBL4agzDDH">
            Syfte: Alla på landsbygden i Säffle ska ha tillgång till ett
            bra bredband. Resultat: 92 mil fibernät är draget i Säffle, enda
            vita fläcken är centralorten. Planer fanns på att genomföra projektet
            innan man sökte EU-medel, och då räknade man med en anslutningsgrad
            på 50 procent. EU-bidraget har gjort att fler har kunnat ansluta
            sig, och idag har över 90 procent av hushållen eller företagen
            anslutning. Utan EU-medel hade nätet troligen inte blivit kommuntäckande,
            och anslutningsgraden hade varit lägre på grund av högre anslutningsavgifter.
            Finansiering: 31,6 miljoner, varav 15,8 miljoner från EU.
          </p>
          <p xml:id="i-UNetb3cbyiRgvVQduK4XQX">
            2. Fullkoll
          </p>
          <p xml:id="i-6V7dXyWhgontQFBeeWFCFD">
            Syfte: Skapa ett attraktivt och tillgängligt kollektivtrafiksystem
            i Värmland samt att ta fram arbetsformer för systemperspektiv
            i vidareutvecklingen av kollektivtrafiken. Resultat: färdigställda
            investeringar i stationer längs med Frykdalsbanan och Värmlandsbanan
            som lett till mer kundanpassade och handikappvänliga stationsmiljöer
            för tågresenärer. Vid varje station har även utbyggnad av parkering
            av bil och cykel vidtagits. 16 nya busshållplatser har tagits
            i bruk i Hammarö kommun. Busshållplatserna är en del i ett system
            där man använder sig av bussar för att erbjuda snabbare och effektivare
            resor än de ordinarie busslinjerna. Finansiering: 37,6 miljoner,
            varav 18,8 miljoner från EU.
          </p>
          <p xml:id="i-3xN6fidj2iznJzoVm1UzYv">
            3. Slim (Systemledning för innovativa miljöer och klusterprocesser
            i norra Mellansverige)
          </p>
          <p xml:id="i-Tej4dnfUBiJrDLVV3ouVJY">
            Syfte: Kunskapsutvecklingsprojekt i samverkan mellan företag,
            forskare och studenter på svenska lärosäten för att främja regional
            utveckling och innovation. Samverkan sker genom 15 klusterorganisationer
            (cirka 700 företag med över 60 000 anställda) som samarbetar med
            Karlstad universitet, Högskolan Dalarna och Högskolan i Gävle
            samt Mittuniversitetet med totalt 55 000 studenter och forskare.
            Samarbetet sker i klusterorganisationerna, vilket leder till idéutveckling
            i företagen och att studenter rekryteras efter avslutad utbildning.
            Forskare har därefter lättare att hitta företag i forskningssamarbeten.
            Resultat (efter mätning på företagsnivå hos 700 företag under
            fem år):
          </p>
          <list xml:id="i-TDosZeo7rshepF2Yij4r82" style="ul">
            <item xml:id="i-7GxHvzSKMoknjYdHj3pTRX">
              30 % av företagen säljer mer tack vare klustersamarbetet.
            </item>
            <item xml:id="i-7pp73DKHPrGwJBnF5Pp3b1">
              60 % av företagen har lättare att rekrytera ny arbetskraft.
            </item>
            <item xml:id="i-B2xMY9Qea1kGGC4SFfiD4v">
              75 % av företagen ökar sin innovationskraft och får fram nya
              produkter och tjänster.
            </item>
            <item xml:id="i-RJsYNEc3xLLFRJWzciMsqu">
              85 % av klusterföretagen har tack vare sin medverkan börjat samarbeta
              med studenter och forskare på de fyra lärosätena.
            </item>
          </list>
          <p xml:id="i-TsawSJB51KgppU7ToXbJWz">
            Slim-projektet har gjort att regionerna Dalarna, Gävleborg och
            Värmland i juni 2011 fick ta emot ett EU-kommissionens prestigefyllda
            pris, Regio Stars Award, för bästa projekt för innovation och
            regional utveckling i Europa i kategorin Att förutse ekonomiska
            förändringar. Finansiering: Projektet är delfinansierat från strukturfondsprogrammet
            Norra Mellansverige, vilket var helt avgörande för att projektet
            skulle kunna starta och bli ett nav för samarbetet företag-universitet-forskning
            i regionen.
          </p>
          <p xml:id="i-DFfwXuWkyGd59umMY1vUaa">
            Riksdagens näringsutskott har i sitt betänkande (NU19) slagit
            fast att EU:s strukturfondsprogram utgör en viktig grundbult i
            de insatser för regional tillväxt som görs i Sverige. Regionala
            strukturfondsprogram, planer och strategier tas fram utifrån de
            riktlinjer som fastställs och därifrån ska lokala och regionala
            aktörer samspela på nationell nivå för att skapa konkreta, långsiktiga
            projekt som ger tillväxt på landsbygden. Företagstillväxt kan
            i sin tur skapa arbetstillfällen, utökad kommersiell service,
            tillgänglighet genom infrastruktursatsningar, satsningar på it
            samt förbättra kopplingen mellan forskning och företagande. Regeringen
            ska på nationell nivå göra en uppföljning av strukturfondsprogrammen.
            Tre övervakningskommittéer har det övergripande ansvaret att överse
            kvalitet och effektivitet i arbetet som utförs i de regionala
            strukturfondsprogrammen och att så kallade övervakningsplaner
            upprättas. Kommittéerna består av ledamöter utsedda av regeringen
            i samarbete med Tillväxtverket som i sin tur ska verkställa och
            administrera övervakningsarbetet. Av stor vikt är kopplingen och
            dialogen mellan lokala, regionala och nationella aktörer för att
            tydliggöra betydelsen av EU:s regionalpolitiska stöd. De tilldelade
            medlen är idag en förutsättning för att möta regeringens mål i
            En samlad strategi för att stärka utvecklingskraften i Sveriges
            landsbygd (riksdagens skrivelse 2008/09:167). Detta bör riksdagen
            som sin mening ge regeringen till känna.
          </p>
        </div>
        <div xml:id="i-5RUC7yg1THHvrVaWRY3oow" type="signatureBlock">
          <list xml:id="i-2if5ZZUufGUJfgVJc67rai">
            <item xml:id="i-Vi1aPWw4LRCCFQF8izBEtS" who="i-XZGrEDDqXZhywt6rtLaXaE" type="signature">
              Marianne Åhman (FP)
            </item>
          </list>
        </div>
      </div>
    </body>
  </text>
</TEI>
