<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--01787">
  <teiHeader>
    <fileDesc>
      <titleStmt>
        <title>om bidraget till Datasaab AB</title>
        <author>av Alf Wennerfors</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om bidraget till Datasaab AB</title>
          <idno type="rdwebb">G3021787</idno>
          <rs type="number">1787</rs>
          <ref type="dokument_url_text">http://data.riksdagen.se/dokument/G3021787/text</ref>
          <ref type="dokument_url_html">http://data.riksdagen.se/dokument/G3021787</ref>
          <ref type="dokumentstatus_url_xml">http://data.riksdagen.se/dokumentstatus/G3021787</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EzYNAm6RJtXz9vp5sfVuqM" type="signed"/>
        <correspContext corresp="i-EzYNAm6RJtXz9vp5sfVuqM">
          <note type="signatory" corresp="i-B1QAmZ6hd8iYYbZ4y9ee12"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__1787/mot_197980__1787-001.pdf"/>
      <fw xml:id="i-4ESULyBarya5GKNUEUiBY7">
        Motion 1979/80:1787
      </fw>
      <div xml:id="i-9zVUd7rDA3YUnDY6iFXzvy" type="motHeader">
        <div xml:id="i-ESBEYfVC6jD6h2iHdHV4qH" type="motTitle"/>
        <div xml:id="i-V5HhZ4zGrQ83VGapYzVTrW" type="motSubmissionInfo"/>
      </div>
      <div xml:id="i-84gh62ZtuhKfFrVYuDgUrL" type="motBody">
        <div xml:id="i-Ppcs9iLa5cemBAUcCgPtQc">
          <p xml:id="i-DJeS1tP2Mfzqu7tb39o3rL">
            av Alf Wennerfors om bidraget till Datasaab AB
          </p>
          <p xml:id="i-Wk9qszxhfpqcjq6hisDZrf">
            I propositionen 1979/80:100 bilaga 17 föreslår industriministern
            att det enligt huvudavtalet mellan staten och Saab-Scania AB skall
            anvisas utvecklingsstöd och medelstillskott med 32,5 resp. 37,5
            milj. kr. för budgetåret 1980/81 till Datasaab AB. 1950- och 1960-talen
            blev en framgångsrik period i världsekonomins efterkrigshistoria.
            En rad av goda förutsättningar samverkade till en snabb och jämn
            ekonomisk tillväxt. Vårt eget land fick en nästan ”flygande start”
            in i dessa årtionden med ett näringsliv som inte hade drabbats
            av andra världskrigets förödelse. De goda priserna och en stigande
            efterfrågan på produkterna medverkade ytterligare till en snabb
            tillväxt. 1970-talet fick ett helt annat innehåll med långsammare
            tillväxt, högre inflation och stor arbetslöshet. Branscher som
            textil, malm, stål, varv och skog fick strukturproblem som skärptes
            av den misslyckade socialdemokra- tiska ekonomiska politiken.
            Till detta kom den olyckliga ”löneexplosionen” 1975-1976 som ytterligare
            försvagade vår internationella konkurrenskraft. Att vi dessutom
            lät den offentliga sektorn öka i snabbare takt än den ekonomiska
            tillväxten (BNP), dvs. att vi helt enkelt levt över våra tillgångar,
            ökar än mer kravet på en omprövning av den politiska kursen in
            på 1980-talet. Det har rått allmän politisk enighet om att såväl
            krisbranscher som enskilda krisföretag skall få samhälleligt stöd.
            Samtliga partier i Sverige hävdar helhjärtat allas rätt till arbete.
            Således har det under 1970-talet satsats åtskilliga miljoner för
            att överbrygga konsekvenserna av det svenska näringslivets kris
            och icke minst för att ge företagen förutsättningar att arbeta
            sig ur krisen. När vi som riksdagsmän under en lång följd av år
            fattat beslut om att satsa skattebetalarnas pengar på detta sätt
            måste vi veta och kunna garantera att varje satsad krona, varje
            satsad miljon, ja, varje satsad miljard får största möjliga effekt.
            För detta krävs utöver såväl goda kunskaper i företags- och samhällsekonomi
            som flera års arbetslivserfarenhet tillfreds- ställande insyns-
            och kontrollmöjligheter. Därtill kommer kravet på förtroende för
            de människor som utsetts att leda och ansvara för att resp. krisföretag
            så fort som möjligt skall komma ur svårigheterna. Med denna motion
            ifrågasätter jag om de av staten enligt avtalen hittills satsade
            nära 200 miljonerna — skattebetalarnas pengar — fått största möjliga
            effekt. Jag uttalar med andra ord stor oro för Datasaabs utveckling.
            I det följande skall jag redogöra för några av skälen. I ett interpellationssvar
            till mig den 14 januari 1980 bekräftade industri-
          </p>
          <pb facs="riksdagen-motions-pdf/data/197980/mot_197980__1787/mot_197980__1787-002.pdf"/>
          <fw xml:id="i-JKPZveisYMoZ1Ytko74REJ">
            Mot. 1979/80:1787 4
          </fw>
          <p xml:id="i-6F3d99qP9pTqQZ8VNefMDu">
            ministern att Datasaabs första år blev ett förlustår. Förlusten
            blev hela 270 milj. kr. på en omsättning av 696 milj. kr. Företagets
            informationschef anger iettsvar per brev av den 17 januari 1980
            på några före årsskiftet ställda frågor av den moderata riksdagsgruppens
            näringskommitté att 1978 års förlust per anställd blev 79 000
            kr. I brevsvaret påpekas att 1979 års förlust per anställd beräknas
            bli 63 000 kr., vilket enligt brevet skulle belysa en förbättrad
            resultatutveckling. Utöver att jag ifrågasätter detta kan förlustsiffran
            79 000 kr./anställd jämföras med 1978 års resultat för de 200
            största företagen i Sverige. En sådan jämförelse kan göras med
            hjälp av en extrabilaga i ett av 1979 års nummer av Veckans Affärer.
            Det är bara ett enda företag av de 200 som hade en något större
            förlust per anställd än Datasaab — nämligen Saléninvest. Svenska
            Varv redovisade 1978 en förlust på 76 000 kr. Bland övriga förlustföretag
            fanns exempelvis Kockums, Luxor, SSAB, Uddeholm och Tretorn, vilka
            redovisade en förlust per anställd på 30 000-40 000 kr., dvs.
            avsevärt mindre än Datasaab. Att Datasaabs förlust 1978 var nära
            40 96 av omsättningen är anmärk- ningsvärt. Men än mera anmärkningsvärt
            är att riksdagen i april 1979 informerades om att 1978-årsförlusten
            beräknades till 222 milj. kr. Detta angavs i propositionen 1978/79:189,
            i vilken folkpartiregeringen föreslog att Datasaab skulle erhålla
            ett extra förlustbidrag om 57 milj. kr. Några månader senare —
            efter riksmötets avslutning i början av juni — offentliggjordes
            det slutgiltiga resultatet. 1978 års förlust blev inte 222 milj.
            kr. utan nära 50 miljoner mer, dvs. 270 milj. kr. I det ovan nämnda
            interpellationssvaret deklarerade industriministern att 1979 års
            förlust blir ca 200 milj. kr. I Veckans Affärer nr 4 av den 24
            januari 1980 redovisas i en artikel ”Storförlust i Datasaab: behöver
            100 Mkr extra — och letar nya delägare!” att man i Saab-Scania
            (den andra hälften-ägaren av Datasaab) fruktar att förlusten blir
            större, dvs. 230-240 milj. kr. Det berättas också att såväl Datasaabs
            VD Gunnar Wedell som bolagsstyrelsens ordförande försäkrar att
            ”prognosen på 200 Mkr kommer att hålla på några miljoner när”.
            De olika uppgifterna beträffande 1978 års förlust belyser en oroande
            osäkerhet i företagets bedömningar. Under våren 1979 uttalade
            ledningen för företaget att 1979 års förlust skulle bli 145 milj.
            kr. Under hösten visade en ny prognos att förlusten skulle bli
            180-185 milj. kr. I Dagens Industri av den 25 oktober 1979 menade
            VD att kostnaderna för de fyra första åren skulle bli 150-200
            milj. kr. högre än beräknat. I detta sammanhang måste kravet på
            delårsbokslut ställas. I allt flera företag tillämpas denna teknik
            för att kontinuerligt kunna kontrollera resultatutvecklingen.
            I ett företag med stora förluster och i en bransch med hård konkurrens
            borde delårsbokslut vara en självklarhet. Av mina inlägg i interpellationsdebatten
            den 14 januari 1980 liksom i den ovan nämnda artikeln i Veckans
            Affärer nr 4 framgår att företagets situation är mycket oroande.
            Enligt Veckans Affärer påpekas bl. a. att det beträffande
          </p>
          <pb facs="riksdagen-motions-pdf/data/197980/mot_197980__1787/mot_197980__1787-003.pdf"/>
          <fw xml:id="i-PkpLLsUcXZ8Xsj6BpY2AFg">
            Mot. 1979/80:1787 5
          </fw>
          <p xml:id="i-6SkJiqYEJNyDPaWeSCvBsC">
            den starka orderingången ”i flera fall handlat om ”dyra” order
            med svag lönsamhet” och ”leveranserna har många gånger försenats”.
            Fusionen av Datasaabi Linköping och Stansaab i Järfälla har tagit
            längre tid än beräknat. Flera specialprojekt, såsom Närdata och
            Seven S, har gått med större förluster än väntat. Den stora ordern
            på flygtrafikledningssystem till Sovjet ser ut att bli en förlustaffär.
            Till detta kommer att affärssidan i dag inte tycks stämma överens
            med den målsättning som industriministern uttalade i propositionen
            1977/78:17. Från att företaget satsade på både masstillverk- ning
            av produkter, exempelvis Alfaskop-terminalen, och s. k. nischprojekt,
            såsom flygtrafikledningssystem och patientdatasystem, tycks företaget
            nu ha gått in för att lägga ner nischprojekten. Sammanfattningsvis
            finns det stor anledning till oro för företagets möjligheter att
            arbeta sig ur krisen. Staten bör som hälftenägare och icke minst
            med hänsyn till uppgifterna i Veckans Affärer om Saab-Scanias
            minskade intresse för Datasaab öka handlingsberedskapen. Företagets
            aktuella situation bör omgående bli föremål för en noggrann granskning.
            Några ytterligare bidrag bör exempelvis inte betalas ut förrän
            bolagsledning- en genom ett preliminärt bokslut kan visa att förlusten
            för 1979 inte blir större än de 200 milj. kr. som bolagsledningens
            prognos anger. Med stöd av det ovan anförda hemställs att riksdagen
            beslutar hos regeringen anhålla att utbetalningen av ytterligare
            bidrag till Datasaab innehålls tills slutgiltigt bokslut för 1979
            års resultat redovisats.
          </p>
          <p xml:id="i-QcavCxinnmX1XGn7z7EPJa" type="date">
            Stockholm den 25 januari 1980
          </p>
          <p xml:id="i-5xEZ2Vxay6Yz3JX9yRkQ3K">
            ALF WENNERFORS (m)
          </p>
        </div>
      </div>
    </body>
  </text>
</TEI>
