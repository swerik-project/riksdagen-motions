<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00337">
  <teiHeader>
    <fileDesc>
      <titleStmt>
        <title>om en progressiv statskommunal enhetsskatt</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en progressiv statskommunal enhetsskatt</title>
          <idno type="rdwebb">G202337</idno>
          <rs type="number">337</rs>
          <ref type="dokument_url_text">http://data.riksdagen.se/dokument/G202337/text</ref>
          <ref type="dokument_url_html">http://data.riksdagen.se/dokument/G202337</ref>
          <ref type="dokumentstatus_url_xml">http://data.riksdagen.se/dokumentstatus/G202337</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EVpotEKqaW9CiU6NxacCQV</idno>
            <name>TOMMY FRANZÉN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RHdXzL6Gg6GybhW5M6ixjs" type="signed"/>
        <correspContext corresp="i-RHdXzL6Gg6GybhW5M6ixjs">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EVpotEKqaW9CiU6NxacCQV"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__337/mot_197879__337-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1
          </p>
          <p>
            Motion 1978/79:337
          </p>
          <p>
            av Lars Werner m. fl. om en progressiv statskommunal enhetsskatt
          </p>
          <p>
            Sammanfattning: Kommunalskatterna har fördubblats sedan 1960
            och tredubblats sedan 1950. Statliga beslut har medverkat till
            denna utveckling. Tillräckliga resurser har inte ställts till
            den kommunala sektorns förfogande trots att kommuner och landsting
            ålagts nya uppgifter. Kommunalskattehöj- ningarna är mest kännbara
            för låg- och medelinkomsttagare. I motionen föreslås dels tillsättande
            av en parlamentarisk utredning rörande övergång till en progressiv
            statskommunal enhetsskatt, dels omedelbara åtgärder i form av
            ökade statsbidrag för att kommuner och landsting skall kunna fullgöra
            sina uppgifter utan kraftiga skattehöjningar.
          </p>
          <p>
            Grundlinjen i skattepolitiken bör vara minskade skattebördor
            på lönarbe- tarna, barnfamiljerna, pensionärerna — ökade skatter
            för stora förmögenheter, bolagsvinster, spekulationsvinster. Samtidigt
            måste stat, landsting och kommuner säkras nödvändiga inkomster
            för en aktiv social reformverksam- het, utbyggd kultursektor,
            planerad regionalpolitik och intensiv miljövård. Skattepolitiken
            måste självfallet också ses som ett instrument i kampen mot arbetslöshet
            och inflation. Med denna utgångspunkt har vänsterpartiet kommunisterna
            ställt olika krav rörande skattepolitikens utformning. I denna
            motion diskuteras kommunalskattens betydelse och behovet av genomgripande
            förändringar i skattesystemet samt behovet av omedelbara statliga
            insatser. Kommunalskatterna uppvisar en kraftigt stigande kurva.
            Medelutdebite- ringen har fördubblats sedan 1960 och tredubblats
            sedan 1950. För 1979 är utdebiteringen uppe i omkring 29 kr.,
            och enligt beräkningar utförda av kommunalekonomiska utredningen
            (KEU 76) kommer medelutdebiteringen 1985 att uppgå till 36 kr.
            om inga särskilda åtgärder vidtas. Den stora ojämnheten i skattesatsen
            kommunerna emellan gör att redan nu har ett betydande antal kommuner
            över 30 kr. i utdebitering, vissa omkring 32 kr. Kommunalskattens
            konstruktion — den tar lika mycket av varje intjänad hundralapp
            oberoende av den totala årsinkomsten — gör att stigande kommunalskatter
            blir särskilt kännbara för låg- och medelinkomsttagare. De stigande
            kommunalskatterna motverkar sålunda strävan att lätta skatte-
            bördan för de inkomstsvaga grupperna i samhället. Kommunalskattehöjningarna
            måste ses mot bakgrunden av att kommu- ner och landsting under
            lång tid ålagts nya uppgifter och svarar för en allt större del
            av serviceuppgifterna. Statliga beslut har medverkat till denna
          </p>
          <pb facs="riksdagen-motions-pdf/data/197879/mot_197879__337/mot_197879__337-002.pdf"/>
          <p>
            Mot. 1978/79:337 12
          </p>
          <p>
            utveckling. Däremot har inte tillräckliga ekonomiska resurser
            ställts till den kommunala sektorns förfogande. Den övervältring
            av kostnader från stat till kommuner och landsting som länge pågått
            har medverkat till att kommu- nalskatterna drivits upp. Utvecklingen
            har lett till att en allt större del av samhällsuppgifterna finansieras
            via proportionell kommunalskatt i stället för via progressiv statsskatt.
            För de stora inkomstgrupperna är kommunalskatten avsevärt tyngre
            än den direkta statliga skatten. Detta är särskilt markant för
            låg- och medelinkomsttagarna. Den metod som kommit till användning
            för att bromsa kommunalskatte- höjningarna har dock inte angripit
            orsakerna. Den har gått ut på att träffa överenskommelser mellan
            staten och landstings- och kommunförbunden om att skattehöjningarna
            skall hållas tillbaka mot att staten ger vissa bidrag. Dessa har
            dock varit helt otillräckliga för att ge kommuner och landsting
            nödvändiga resurser. Därigenom har behov dämts upp som i ett senare
            skede kommit att utgöra ett kraftigt tryck uppåt på skatten. Olika
            styrmedel för att åstadkomma en uppbromsning av den kommunala
            expansionen i förhållande till uppgjorda planer prövades av KEU
            76, t. o. m. införande av skattetak, vilket dock avvisades. Det
            är emellertid inte begränsningar i expansionstakten utan ökade
            resurser till den kommunala sektorn som löser problemen. Redan
            nu råder allvarliga brister i fråga om barnomsorg, sjuk- och hälsovård,
            äldreomsorg, miljö, bostadsförhållanden, kollektivtrafik m. m.
            Dessa problem förvärras om inte kommunerna får erforderliga resurser.
            Ökade statsbidrag till kommuner och landsting har länge förespråkats
            av vänsterpartiet kommunisterna. Statsbidragsgivningen har varit
            alltför otill- räcklig för att hålla tillbaka skattehöjningarna
            och möjliggöra nödvändig utbyggnad av den kommunala servicen.
            Det behövs enligt vår mening en genomgripande skattereform. Vänster-
            partiet kommunisterna har bl. a. föreslagit en gemensam progressiv
            skatt för stat och kommun. De skatteutredningar som arbetat har
            dock inte gått utanför nuvarande skattesystem utan främst arbetat
            med förändringar i detta. Denna inställning är alltför begränsad.
            I den skattepolitiska debatt som förs bl. a. i fackpress aktualiseras
            ofta helt andra skatteformer än de nuvarande, men någon utredning
            har inte företagits rörande en total omläggning av skattesystemet.
            Kostnaderna för den grundläggande sociala, medicinska och kulturella
            omvårdnaden skulle täckas genom den föreslagna progressiva statskommu-
            nala enhetsskatten. En genomgång av en kommunal budget visar att
            de helt avgörande kostnaderna utgörs av sådana uppgifter som är
            reglerade genom statliga beslut. Detta bör beaktas i diskussionen
            om den kommunala självbestämm- anderätten och beskattningsrätten,
            som alltså redan nu är starkt begränsade. En totalfinansiering
            av kommunala uppgifter via en enhetlig skatt skiljer sig
          </p>
          <pb facs="riksdagen-motions-pdf/data/197879/mot_197879__337/mot_197879__337-003.pdf"/>
          <p>
            Mot. 1978/79:337 13
          </p>
          <p>
            ej heller principiellt från finansiering via statsbidrag. Frågan
            om vilka serviceuppgifter som bör finansieras via en enhetsskatt
            och om kommunerna därutöver skall ha särskild beskattningsrätt
            för vissa uppgifter bör undersö- kas. Fördelningen av medel från
            den statskommunala enhetsskatten tillhör också de uppgifter som
            närmare bör utredas. Vi föreslår därför att en parlamentarisk
            utredning tillsätts med uppgift att utreda frågan om övergång
            till en progressiv statskommunal enhetsskatt. Det är dock uppenbart
            att omedelbara åtgärder, oavsett det framtida skattesystemets
            utformning, behövs för att lätta det ekonomiska trycket på kommuner
            och landsting. En ökad statsbidragsgivning är nödvändig för att
            den kommunala servicen skall kunna fullgöras utan kraftiga skattehöjningar.
            Några siffror från KEU 76 belyser kommunernas utgifter för olika
            uppgifter. Sålunda beräknades kommunernas nettokostnader uppgå
            till 5,5 miljarder kronor för grundskolan, 1,5 miljarder för gymnasieskolan,
            2,5 miljarder för barnomsorgen, 1,8 miljarder för KBT etc. Samtidigt
            kan noteras att eftersläp- ningen i statens utbetalning av statsbidrag
            och kommunalskattemedel motsvarade 11 miljarder per år. Likaså
            beräknades kommuner och landsting erlägga ca 3 miljarder kronor
            i mervärdeskatt till staten. Dessa siffror kan beräknas ha ökat
            ytterligare. En överföring av resurser från staten till kommunerna
            kan ske efter olika linjer. Det kan ske genom ökad statsbidragsgivning
            till olika verksamheter såsom skola, KBT etc.; statligt övertagande
            av vissa kostnader, exempelvis för barnomsorgen; åtgärder för
            att kompensera kommuner och landsting för eftersläpningar i fråga
            om statsbidrag och kommunalskattemedel liksom för erlagd mervärdeskatt;
            ökad satsning på skatteutjämningssystemet osv. Avgörande är att
            insatser görs i syfte att möjliggöra för kommuner och landsting
            att fullgöra sina uppgifter utan kraftiga skattehöjningar. Vi
            föreslår därför att riksdagen hos regeringen begär förslag rörande
            ökad statsbidragsgivning till kommuner och landsting. Med hänvisning
            till det anförda föreslås riksdagen besluta! att hos regeringen
            begära att en parlamentarisk utredning tillsätts för att utreda
            frågan om övergång till en progressiv statskom- munal enhetsskatt.
          </p>
          <p>
            Stockholm den 15 januari 1979
          </p>
          <p>
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk) TOMMY FRANZÉN (vpk)
          </p>
          <p>
            ! Se även motionen 1978/79:338.
          </p>
        </div>
      </div>
    </body>
  </text>
</TEI>
