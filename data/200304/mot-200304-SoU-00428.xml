<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SoU-00428">
  <teiHeader>
    <fileDesc>
      <titleStmt>
        <title>Äldrepolitik</title>
        <author corresp="i-EANGVQ7bBDvQLJRQXHptPX">av Kenneth Johansson m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Äldrepolitik</title>
          <idno type="rdwebb">GR02So428</idno>
          <rs type="number">So428</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GR02So428/text</ref>
          <ref type="dokument_url_html">http://data.riksdagen.se/dokument/GR02So428</ref>
          <ref type="dokumentstatus_url_xml">http://data.riksdagen.se/dokumentstatus/GR02So428</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EANGVQ7bBDvQLJRQXHptPX</idno>
            <name>Kenneth Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NRb4HpaQ87qUwhLNcKt7Gz</idno>
            <name>Annika Qarlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-97ancH8vcZWM84VcKVCDX7</idno>
            <name>Margareta Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XxqQtZTdHUTphXEbUJ35Ss</idno>
            <name>Håkan Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VHSPVhF5LjvV5m4yU1W3FJ</idno>
            <name>Birgitta Carlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CetFkRWST91ShCPmaZKsM4</idno>
            <name>Jan Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6CYwjjJMgQ7jLXgSNhErzk" type="signed"/>
        <correspContext corresp="i-6CYwjjJMgQ7jLXgSNhErzk">
          <note type="signatory" corresp="i-EANGVQ7bBDvQLJRQXHptPX"/>
          <note type="signatory" corresp="i-NRb4HpaQ87qUwhLNcKt7Gz"/>
          <note type="signatory" corresp="i-97ancH8vcZWM84VcKVCDX7"/>
          <note type="signatory" corresp="i-XxqQtZTdHUTphXEbUJ35Ss"/>
          <note type="signatory" corresp="i-VHSPVhF5LjvV5m4yU1W3FJ"/>
          <note type="signatory" corresp="i-CetFkRWST91ShCPmaZKsM4"/>
        </correspContext>
        <correspAction type="referral" xml:id="i-BtUC9WTFhUsSS9SpE4zfFU">
          <date when="2003-10-15"/>
        </correspAction>
        <correspAction type="dismissal" xml:id="i-PSL8w5TKjAxRnMpnc3uSL1">
          <date when="2003-10-15"/>
        </correspAction>
        <correspAction type="submission" xml:id="i-AN9wWUrpqzALCzWzAwhmQv">
          <date when="2003-10-07"/>
        </correspAction>
        <correspAction type="assigned" xml:id="i-6YTPcyF1QuvwT6gtBoyNuA"/>
        <correspContext corresp="i-6YTPcyF1QuvwT6gtBoyNuA">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_So_0428/mot_200304_So_0428-0001.pdf"/>
      <div type="motHeader" xml:id="i-WMguT8GruucArZtDgZpXuA">
        <div type="motTitle" xml:id="i-LuPM2XaXdiXPZ6gyUGSLQk"/>
        <div type="motSubmissionInfo" xml:id="i-7pWyZCBib6WVQfNyQNJQbH"/>
      </div>
      <div type="motBody">
        <div>
          <p>2003/04 mnr: S0428 pnr: c126</p>
          <p>Motion till riksdagen 2003/04:S0428</p>
          <p>av Kenneth Johansson m.fl. (c)</p>
          <p>Äldrepolitik</p>
          <p>1 Sammanfattning</p>
          <p>Alla människor, gamla som unga, har rätt till ett värdigt liv. Vägledande för äldrepolitiken skall därför vara delaktighet, valfrihet, självförverkligande, oberoende, värdighet och trygghet. För att människor skall känna sig trygga inför sitt åldrande är det viktigt att all äldrevård och omsorg har god kvalitet och att människor möts med respekt och värdighet. Det är nödvändigt att öppna för nytänkande om hur äldrevård och omsorg skall organiseras på bästa sätt för att detta skall bli möjligt. Centerpartiet vill skapa verkliga förutsättningar för att de äldres vård och omsorg skall kunna drivas utifrån ett individbaserat förhållningssätt, där utgångspunkten är den enskildes behov och önskningar. Den stora utmaningen för äldrevård och omsorg är att på ett bra sätt klara det snabbt växande antalet äldre, varav många med annan kulturell bakgrund. Svårigheterna att rekrytera, kompetensutveckla och behålla personal äventyrar möjligheterna till en kvalitetssäker äldrevård och omsorg i framtiden. I denna motion lägger vi också förslag om hur man kan förhindra åldersdiskriminering och förslag om att regeringen snarast skall utvärdera konsekvenserna av maxtaxereformen. Regeringen bör ta fram ett program för hur man kan förebygga ohälsa och olycksfall hos de äldre och utveckla former för att öka de äldres delaktighet i samhället.</p>
          <pb facs="riksdagen-motions-pdf/data/200304/mot_200304_So_0428/mot_200304_So_0428-0002.pdf"/>
          <p>2003/04:S0428</p>
          <p>2 Innehållsförteckning</p>
          <p>SOC Ta aban i 111E: körd ful: SASRSRAAREN RASERNA ENARE YET ROSTA ;d Innehållsförteckning, Förslag till riksdagsbeslui Inledningsvis</p>
          <p>UU BWNH</p>
          <p>5.2 Självbestämmande... 5.3  Åldersdiskriminering, 6 De äldres ekonomi</p>
          <p>6.1 Maxtaxan. 6.2 Avdragsrätt 7 God hälsa ger livskvalitet. 8 Boendet. 9 Service. 9.1  Servicechecka 0 ANDRE OD Oss RR RS 8 1 Samverkan mellan offentlig och ideell sektor. 2 Brister inom äldrevården 12.1 Finansiell samordning 12.2 Nationell vårdgaranti och hjälpmedelsgarani 12.3 Personalförsörjning.......... 3 Äldre med utländsk bakgrun 4 Åldersbetingade sjukdomar..... 5 Demenssjuka. 6 Vård i livets slutskede.</p>
          <p>r hushållsnära</p>
          <p>ÄONNAPRPAUNRPRPRPRPWN</p>
          <pb facs="riksdagen-motions-pdf/data/200304/mot_200304_So_0428/mot_200304_So_0428-0003.pdf"/>
          <p>3 Förslag till riksdagsbeslut</p>
          <p>10.</p>
          <p>21;</p>
          <p>12.</p>
          <p>Riksdagen tillkännager för regeringen som sin mening vad i motionen anförs om att förstärka målen för äldrepolitiken till ett mer individbaserat förhållningssätt. Riksdagen tillkännager för regeringen som sin mening vad i motionen anförs om att utveckla former för ökad delaktighet för de äldre. Riksdagen tillkännager för regeringen som sin mening vad i motionen anförs om att vidta åtgärder för att förhindra åldersdiskriminering. Riksdagen tillkännager för regeringen som sin mening vad i motionen anförs om att snarast utvärdera konsekvenserna av den nu införda maxtaxereformen. Riksdagen begär att regeringen tar fram ett program för att förebygga ohälsa och olycksfall hos de äldre. Riksdagen tillkännager för regeringen som sin mening vad i motionen anförs om en utredning av ett system med hemservicecheckar. Riksdagen tillkännager för regeringen som sin mening vad i motionen anförs om en strategi för att stimulera ett bra samarbete mellan anhörigvård och den offentliga vården och omsorgen. Riksdagen tillkännager för regeringen som sin mening vad i motionen anförs om förslag på hur volontärer kan bli verksamma inom skola, vård och omsorg. Riksdagen begär att regeringen lägger fram förslag till ett åtgärdsprogram för att långsiktigt säkra personalförsörjningen inom äldrevård och omsorg. Riksdagen tillkännager för regeringen som sin mening vad i motionen anförs om anpassning av äldreomsorgen för människor med utländsk bakgrund. Riksdagen begär att regeringen gör en samhällsekonomisk analys av köerna för åldersbetingade sjukdomar. Riksdagen begär att regeringen lägger fram förslag om vård i livets slutskede.</p>
          <p>2003/04:S0428</p>
          <pb facs="riksdagen-motions-pdf/data/200304/mot_200304_So_0428/mot_200304_So_0428-0004.pdf"/>
          <p>2003/04:S0428</p>
          <p>4 Inledning</p>
          <p>En sak har vi människor gemensamt, vi blir alla äldre. Det är viktigt att var och en blir bemött utifrån sina egna förutsättningar och sin egen vilja. Pensionärernas livsvillkor och behov varierar, därför kan vi inte betrakta pensionärskollektivet som en homogen samhällsgrupp. Tillsammans är inte pensionärerna en grupp individer som enbart är i behov av vård och omsorg, utan i högsta grad människor som tillför mycket till samhällets utveckling och vars livserfarenhet är en stor resurs. Vi måste skapa verkliga möjligheter för den enskilde att påverka sin egen och sina anhörigas omsorg. De äldre skall ges möjlighet att delta i politik och samhällsliv, kommunala pensionärsråd, väntjänst och andra frivilligaktiviteter, vilket höjer inte bara den egna livskvaliteten utan även andras. All vård och omsorg skall ha hög kvalitet och alla skall bemötas med stor respekt och värdighet. Äldrepolitiken skall bedrivas utifrån ett individbaserat förhållningssätt med utgångspunkt i individens särskilda behov. Detta bör ges regeringen till känna.</p>
          <p>5 Allmänt 5.1 Delaktighet</p>
          <p>Centerpartiet anser att även de äldre skall ges möjlighet till ett aktivt deltagande i samhällslivet. Kommun och landsting bör ha ett intresse av ett väl utvecklat samarbete med pensionärsorganisationerna för att tidigt få ta del av synpunkter och idéer för att utveckla verksamheten bättre. De lokala pensionärsråden spelar här en viktig roll. Pensionärsorganisationernas kunskap och engagemang bör komma in i ett tidigt skede av beslutsprocessen. De äldre besitter viktiga erfarenheter och kunskaper som samhället behöver. För att vi skall kunna ta del av denna kunskap krävs att de äldre tillåts vara delaktiga i samhällsplaneringen. Ett sätt att nå ökad delaktighet för de äldre är medborgarpaneler och uppsökande arbete från lokala myndigheter i syfte att öka de äldres delaktighet. Regeringen bör utveckla former för ökad delaktighet för de äldre. Vad som ovan anförts om att utveckla former för ökad delaktighet för de äldre bör ges regeringen till känna.</p>
          <p>5.2  Självbestämmande</p>
          <p>Många äldre människor vill klara sig på egen hand, även om hälsan sviktar. För att detta skall vara möjligt krävs samhällsplanering samt garanterad grundläggande service såsom = tillgänglig post och bank. Även kollektivtrafiken måste anpassas efter de äldres behov. För många äldre är det</p>
          <pb facs="riksdagen-motions-pdf/data/200304/mot_200304_So_0428/mot_200304_So_0428-0005.pdf"/>
          <p>viktigt att kunna fortsätta bo i eget boende. För att fler äldre skall kunna ges möjlighet till detta, krävs att man bygger fler bostäder som är anpassade för äldre. För de äldre som har bostad inom den kommunala omsorgen skall det finnas möjlighet till samboende. Gifta par skall inte tvingas flytta isär på grund av att de inte klarar att bo i eget boende. Äldre människor skall också ges lika möjligheter att ta del av samhällets informationsflöde. Den nya tekniken skall därför anpassas efter de äldre. Offentliga myndigheter och förvaltningar har ett stort ansvar; den service de kan ombesörja skall vara lätt tillgänglig även för de äldre. Grunden för social trygghet är sociala nätverk och lokal samverkan. Samhällen, förorter och stadsdelar skall planeras utifrån att människor kan samverka över såväl åldersmässiga som kulturella gränser.</p>
          <p>5.3  Åldersdiskriminering</p>
          <p>Samhällets syn på de äldre bygger till stor del på ett ålderdomligt synsätt. Många äldre har goda förutsättningar att delta aktivt i samhällslivet, även efter pensioneringen. Vi måste ändra attityder och värderingar så att en människas sociala position inte endast formas genom det hon producerar via sitt arbete. Arbetslivet måste bli mer flexibelt — vi måste ge människor förutsättningar att orka arbeta fram till pensioneringen. Samtidigt finns det många äldre som vill fortsätta arbeta efter pensioneringen. Därför måste vi undanröja all form av åldersdiskriminering. Centerpartiet har sedan länge ansett att det behövs en samlad diskrimineringslagstiftning för att ge diskrimineringsombudsmannen (DO) ett kraftfullt verktyg. En sammanhållen lagstiftning som också gäller utanför arbetslivet gör det möjligt att ställa krav på en större del av samhällslivet som även omfattar åldersdiskriminering. Det finns även exempel från vården där äldre prioriteras lägre på grund av ålder. Diskriminering av äldre inom vården och andra sammanhang är ett reellt problem. Centerpartiet anser att regeringen bör vidta åtgärder för att förhindra all åldersdiskriminering. Vad som ovan anförts om åtgärder för att förhindra åldersdiskriminering bör ges regeringen till känna.</p>
          <p>6 De äldres ekonomi</p>
          <p>Under 90-talet drabbades de äldre hårt av de ekonomiska nedskärningar som gjordes. Många pensionärer får inte pensionen att räcka hela månaden och måste söka sig till socialtjänsten. Detta är inte rimligt. Många av de äldre pensionärerna, i synnerhet äldre kvinnor, har en mycket låg pension, eftersom de inte har haft samma möjligheter som de yngre pensionärerna att spara ihop till en egen pension. Centerpartiet föreslår att bostadstillägget skall ersätta boendekostnader upp till 4 000 kronor med 80 26 av kostnaden. Centerpartiet föreslår utöver detta att garantipensionen höjs. Tillsammans med Centerpartiets förslag till sänkta inkomstskatter för dem med låga och</p>
          <p>2003/04:S0428</p>
          <pb facs="riksdagen-motions-pdf/data/200304/mot_200304_So_0428/mot_200304_So_0428-0006.pdf"/>
          <p>2003/04:S0428</p>
          <p>normala inkomster, kommer pensionärernas ekonomiska situation att förbättras betydligt.</p>
          <p>6.1 Maxtaxan</p>
          <p>Varje människa måste garanteras att åldras med bibehållen värdighet. De äldre måste garanteras ekonomisk trygghet. Kommunala taxor och avgifter måste vara rimliga. Ingen skall på grund av kommunens avgiftssystem tvingas söka socialbidrag. Regeringens och riksdagens ofinansierade majoritetsbeslut om införandet av maxtaxa har medfört att många kommuner tvingas minska kostnaderna för verksamheten samt försöker kompensera intäktsbortfallet genom att höja andra avgifter. Eventuellt får därför införandet av maxtaxan den märkliga omfördelningseffekten att de sämst ställda pensionärerna får betala för de bättre lottades avgiftsreduktion samtidigt som allas kvalitet försämras. Centerpartiet anser att regeringen snarast bör utvärdera konsekvenserna av den nu införda maxtaxereformen. Detta bör ges regeringen till känna.</p>
          <p>6.2 Avdragsrätt för hushållsnära tjänster</p>
          <p>Centerpartiet anser att för tjänster utförda i hemmet skall en skattelättnad utgå som halverar det vita priset. En skattereduktion på 50 26 för hushållsnära tjänster utförda i det egna hemmet bör utgå med upp till 25 000 kr per år och hushåll. Detta skulle ge alla äldre ökade möjligheter att erhålla den omsorg de behöver. Lägre kostnader för hushållsnära tjänster skapar möjlighet för äldre att få flexibel hjälp eftersom det är de äldre själva som väljer hushållstjänst. I Centerpartiets skattemotion går det att läsa mer om avdragsrätt för hushållsnära tjänster.</p>
          <p>7 God hälsa ger livskvalitet</p>
          <p>Kunskapen om samband mellan livsvillkor och hälsa ökar. En människas livsstil har stor betydelse för det allmänna hälsotillståndet. Folkhälsa är ett gemensamt ansvar; det handlar om att stärka den sociala gemenskapen och tryggheten och att den enskilde ges möjlighet att ha makt över sitt eget liv. Det handlar om social och ekonomisk rättvisa, om en god miljö som också har utrymme för återhämtning. Vi måste förstärka insatserna för att ge äldre ökad information om goda matvanor och sunda levnadsvanor i övrigt. Ökat utrymme för fysisk aktivitet och friluftsliv är också nödvändigt. Genom friskvård för äldre, såsom till exempel stimulans till promenader och rökavvänjning, kan ohälsa förebyggas på ett tidigt stadium. Det är av yttersta vikt att såväl landsting som kommuner och statliga myndigheter m.fl. uppmärksammar de äldres behov av friskvård och förmedlar kunskap om</p>
          <pb facs="riksdagen-motions-pdf/data/200304/mot_200304_So_0428/mot_200304_So_0428-0007.pdf"/>
          <p>friskvård, hälsa, trafik och olycksförebyggande åtgärder. Centerpartiet anser att regeringen bör ta fram ett program för att förebygga ohälsa och olycksfall hos de äldre. Riksdagen bör hos regeringen begära förslag om ett program för att förebygga ohälsa och olycksfall hos de äldre.</p>
          <p>Många äldre har problem med sin tandhälsa. Det är viktigt att de äldre kan behålla sin förmåga att tugga maten ordentligt. För äldre är näringsriktig kost av stor betydelse. All vårdpersonal bör i sin grundutbildning få kunskap om tandhälsans och kostens betydelse. Trygghet i närmiljön är viktig för att människor skall uppleva livsglädje, livskvalitet, och därigenom behålla sin hälsa. Trygghet uppnås genom välplanerade bostadsområden, där gator och parker har bra belysning och där affärer och kollektivtrafik är anpassade efter de äldres behov. Brottsförebyggande verksamhet och poliser i närområdet är också en viktig del för att människor skall uppleva trygghet.</p>
          <p>8 Boendet</p>
          <p>För att kunna erbjuda de äldre god och säker vård, omsorg och service krävs att kommunerna ser över i vilken mån man i de olika boendeformerna för äldre har de resurser och den organisation samt kompetens som krävs för att detta skall bli möjligt. För många äldre är det viktigt att kunna fortsätta bo i eget boende. För att fler äldre skall kunna ges möjlighet till detta, krävs att man bygger fler bostäder som är anpassade för äldre. För de äldre som har bostad inom den kommunala omsorgen skall det finnas möjlighet till samboende. Gifta par skall inte tvingas flytta isär på grund av att de inte klarar att bo i eget boende. Ett värdefullt komplement till övrigt boende är ett icke behovsprövat seniorboende, till vilket man kan flytta om man önskar sällskap eller närservice. Exempel på detta kan vara matservering i huset och tillgång till aktivitetslokaler. Frivilliga organisationer kan erbjudas hålla aktiviteter i lokalerna och en samverkan med serviceinrättningar skulle kunna leda till att man tillfälligt kan lokalisera myndighetskontakter i anslutning till sådana boenden.</p>
          <p>9 Service</p>
          <p>Vissa områden saknar post, bank och apotek. Detta gör den vardagliga servicen svårtillgänglig för dem som bor i området. De statliga bolagen har ett ansvar i att upprätthålla och utveckla servicen i utsatta bostadsområden. För många äldre är färdtjänst en viktig del av det vardagliga livet. En fungerande och väl utvecklad färdtjänst är en förutsättning för ett aktivt deltagande i samhällslivet. På många håll har färdtjänsten stora problem. Väntetiderna är</p>
          <p>2003/04:S0428</p>
          <pb facs="riksdagen-motions-pdf/data/200304/mot_200304_So_0428/mot_200304_So_0428-0008.pdf"/>
          <p>2003/04:S0428</p>
          <p>långa och det är svårt för brukarna att veta vart de skall vända sig med klagomål.</p>
          <p>9.1 — Servicecheckar</p>
          <p>Redan idag är behoven inom omsorgsområdet stora. Den demografiska utvecklingen gör att ytterligare resurser måste skjutas till. Kommunernas örsämrade ekonomi och det ökade antalet äldre har lett till att hemtjänsten har utvecklats från allmän hemservice till i första hand omvårdnadsinsatser. Denna begränsning försvårar för många äldre människor. Många pensionärshushåll som inte får hemtjänst är ändå i behov av service som till exempel hjälp med grundlig städning, putsa fönster, skotta snö och handla. En generell välfärdspolitik med ökade möjligheter till service i hemmet ommer på sikt att leda till att färre pensionärer behöver anhålla om ommunens hemtjänst. Den privata tjänstesektorn på området behöver utvecklas; detta kan ske genom att staten stimulerar sektorn. Centerpartiet har tidigare lagt förslag i riksdagen om att utveckla hemservicesektorn för de äldre. Denna utveckling sker enligt Centerpartiet enklast genom ett system med hemservicecheckar för pensionärshushåll. Detta system skall omfatta alla pensionärshushåll, förtids- och folkpensionärer, och skall gälla för alla normalt förekommande tjänster i hemmet. Det som redan förekommer inom den behovsprövade hemtjänsten skall inte ingå i detta system. På detta sätt kan de pensionärshushåll som är i behov av hjälp erhålla detta. De anhöriga ges möjlighet att bidra med annat än de vardagliga hushållssysslorna i kontakten med sina äldre anhöriga. Systemet med hemservicecheckar bidrar till ökad livskvalitet genom känslan av trygghet i det egna hemmet samt mer tid med anhöriga. Kommunala resurser kan frigöras till förmån för ökad omsorg. Ett system med servicecheckar bör</p>
          <p>utredas. Detta bör ges regeringen till känna.</p>
          <p>10 Anhörigvård</p>
          <p>De insatser som medborgarna gör själva som enskilda individer, bland släkt och vänner, inom frivilliga organisationer och som deltagare i det demokratiska vardagsarbetet, är av stor betydelse för de äldre. Två tredjedelar av all omvårdnad sköts av anhöriga. Denna ”tysta omsorg” har stor betydelse för de äldres sociala välbefinnande och livskvalitet. Samhället måste ge anhörigvårdare ett större erkännande för de insatser som görs. Det är viktigt med ökat stöd i form av avlösning, avlastning och anhörigträffar. Information och utbildningsinsatser behövs för både anhörig- och intresseorganisationer och även till enskilda anhöriga i större utsträckning än vad det finns idag. Idag finns det många goda exempel på väl utvecklad anhörigvård. Även i framtiden kommer frivilliginsatserna inom äldrevården att vara en betydelsefull del. För nyblivna pensionärer kan det bidra till ökad livskvalitet</p>
          <pb facs="riksdagen-motions-pdf/data/200304/mot_200304_So_0428/mot_200304_So_0428-0009.pdf"/>
          <p>om de kan fylla tiden med värdefull kontaktverksamhet med gamla och ensamma inom äldreomsorgen. Centerpartiet har medverkat till att kommunerna ges förutsättningar att utveckla de viktiga anhöriginsatserna. Det behövs nu en strategi för att stimulera ett bra samarbete mellan anhörigvård och den offentliga vården och omsorgen. Detta bör ges regeringen till känna.</p>
          <p>11 Samverkan mellan offentlig och ideell sektor</p>
          <p>Samverkan mellan offentlig och ideell sektor är viktig för att kunna erbjuda bästa tänkbara och effektivaste vård, omsorg och service. Genom samverkan minskar den enskildes utsatthet och risken att hamna i kläm. Centerpartiet har föreslagit 70 000 volontärer till skola, vård och omsorg genom direktiv till Socialstyrelsen och Skolverket att uppmuntra volontärverksamhet. Volontärersättningen skall skattebefrias. Regeringen bör återkomma med förslag på hur volontärer kan bli verksamma inom skola, vård och omsorg. Detta bör ges regeringen till känna.</p>
          <p>12 Brister inom äldrevården</p>
          <p>Brist på samverkan mellan kommuner och landsting har medfört stora problem i skarven mellan vård och äldreomsorg. Riksdagens beslut i våras om gemensamma nämnder för kommuner och landsting kring vård- och omsorgsfrågor är ett viktigt steg framåt för att skapa sammanhängande vårdkedjor och förhindra att färdigbehandlade patienter hamnar i ett tomrum med otillräckligt stöd efter utskrivningen. Samverkan är också nödvändig för att säkra läkarinsatserna för dem som erhåller vård och omsorg från kommunen. Fortfarande kvarstår dock en oklar ansvarsfördelning mellan kommuner och landsting vad gäller hemsjukvård, rehabiliteringsinsatser och hjälpmedel. En översyn av dessa områden bör göras. Centerpartiet föreslår detta i vår motion om hälso- och sjukvårdsfrågor. Personalsituationen inom äldrevård och omsorg är fortfarande mycket bekymmersam. Majoriteten av Sveriges kommuner rapporterar om rekryteringsproblem. För att vi skall klara de kommande årens personalförsörjning inom vård och omsorg, samt bibehålla hög kvalitet, krävs att stat och landsting samt kommuner utformar en strategi. Vi måste locka ungdomar att söka till denna typ av utbildningar. Detta kan ske genom att till exempel uppvärdera vård- och omsorgsyrken. En mångfald av vårdgivare är också en del av detta — genom mångfald av vårdgivare får personalen fler</p>
          <p>arbetsgivare att välja mellan. Ett annat bristområde är rehabiliteringsinsatser för äldre. Centerpartiet anser att rehabilitering inte skall vara beroende utav</p>
          <p>2003/04:S0428</p>
          <pb facs="riksdagen-motions-pdf/data/200304/mot_200304_So_0428/mot_200304_So_0428-0010.pdf"/>
          <p>2003/04:S0428</p>
          <p>10</p>
          <p>ålder utan skall komma alla människor till del. Rehabilitering skall vara en självklar del av vården och omsorgen om de äldre.</p>
          <p>12.1 Finansiell samordning</p>
          <p>Människor som drabbats av ohälsa måste erbjudas rehabilitering och det är angeläget med ett samarbete och samordning mellan de sektorer som kan erbjuda hjälp. Det är dags att öppna för nytänkande kring rehabilitering. Hög kvalitet nås genom en samlad kompetensbedömning där individen själv står i centrum. Vi måste öppna mellan olika myndigheter där det idag råder vattentäta skott. Regeringens förslag om finansiell samordning är otillräckligt eftersom det ger varje myndighet vetorätt, snävar in målgruppen alltför mycket och lägger för stora restriktioner på hur stora belopp som får samordnas. Centerpartiet har tillsammans med Folkpartiet lämnat en gemensam motion om en mycket friare finansiell samordning som inte minst kan komma de äldre till gagn.</p>
          <p>12.2 Nationell vårdgaranti och hjälpmedelsgaranti</p>
          <p>De sjuka i Sverige, inte minst de äldre, behöver en verklig nationell vårdgaranti. Centerpartiet har presenterat ett sådant förslag i vår motion om hälso- och sjukvårdsfrågor. Innebörden är att alla skall ha rätt att få vård inom tre månader efter det att behovet fastslagits och att besök hos distrikts- eller husläkare skall kunna genomföras senast inom fem dagar efter att kontakten tagits. En verklig vårdgaranti är särskilt angelägen för äldre personer. Hjälpmedel för rehabilitering och trygghet måste säkras. En helhetssyn och en samlad bedömning måste göras i ansvarsfördelningen mellan kommun och landsting. För att underlätta detta föreslår Centerpartiet i motionen om funktionshinder en hjälpmedelsgaranti med normer för väntetider och utprovning samt reparationstider inom rimliga tidsgränser.</p>
          <p>12.3 Personalförsörjning</p>
          <p>Det ökade behovet av kvalitetssäker äldrevård och omsorg gör sig påmint när man studerar befolkningsutvecklingen. Om 30 år kommer pensionärerna att vara drygt 700000 fler. Personalförsörjningssituationen är redan nu bekymmersam och i vissa fall krisartad. När ekonomin får företräde före kvaliteten och innehållet i vården och omsorgen, äventyrar det en god långsiktig utveckling. Det verkar negativt på möjligheterna att rekrytera, kompetensutveckla och behålla personal. Det är därmed svårt att kunna erbjuda det ökade antalet äldre en god och säker vård och omsorg. Centerpartiet anser att regeringen bör ges i uppdrag att tillsammans med berörda parter presentera ett åtgärdsprogram för att långsiktigt säkra personalförsörjningen inom äldrevård och omsorg. Riksdagen bör hos</p>
          <pb facs="riksdagen-motions-pdf/data/200304/mot_200304_So_0428/mot_200304_So_0428-0011.pdf"/>
          <p>regeringen begära förslag om ett åtgärdsprogram för att långsiktigt säkra personalförsörjningen inom äldrevård och omsorg.</p>
          <p>13 Äldre med utländsk bakgrund</p>
          <p>Inom de närmaste tio åren kommer antalet ålderspensionärer i Sverige som är födda utanför landet att ha vuxit till cirka 12 96. Arbetssättet inom äldreomsorgen kommer att behöva anpassas efter att en högre andel människor med olika kulturell bakgrund kommer att behöva hjälp. Människor med demens glömmer ofta de språk de tillägnat sig senare i livet. Trygghet för dessa människor kan bara skapas om äldreboenden byggs upp på språklig grund. Rekrytering av vårdpersonal med olika kulturell kompetens blir viktigt för att öka kunskapen om skillnader i synen på åldrande och död. Vad som ovan anförts om anpassning av äldreomsorgen för människor med utländsk bakgrund bör ges regeringen till känna.</p>
          <p>14 Åldersbetingade sjukdomar</p>
          <p>För att människor skall känna trygghet inför sin egen och anhörigas ålderdom, måste all vård och omsorg ha hög kvalitet. Personalen inom äldreomsorgen måste ges möjlighet att ge de äldre ett värdigt bemötande. Honnörsord såsom omtanke, omsorg och hänsyn måste vara vägledande i det vardagliga arbetet. Idag köar många äldre för åldersbetingade funktionshinder, som till exempel starr, förslitningsskador och nedsatt hörsel. Detta innebär minskad livskvalitet för den enskilde samt minskad tilltro till systemet. Det sistnämnda kan skapa legitimitetsproblem för det gemensamma åtagandet på området. Vården och omsorgen skall stärka människors trygghet. Den skall erbjuda hög kvalitet, vara på lika villkor och gälla alla skeden i livet. Centerpartiet konstaterar att om man inte erhåller vård uppkommer, utöver mänskligt lidande, kostnader för hemtjänst, sjukbesök, läkemedel m.m. Centerpartiet anser att riksdagen bör begära att regeringen gör en samhällsekonomisk analys av vad köerna för åldersbetingade sjukdomar innebär. Riksdagen bör hos regeringen begära förslag om en samhällsekonomisk analys av vad köerna för åldersbetingade sjukdomar innebär.</p>
          <p>15 Demenssjuka</p>
          <p>Rapporterna om vanvård av demenssjuka ökar. Tillsynsmyndigheternas uppföljning är helt enkelt otillräcklig. 20 90 av befolkningen är dementa vid 85 års ålder. Det är av yttersta vikt att kommunerna kan ge dessa människor kvalitetssäker vård. Det behövs tid och kunskap för att skapa lugn och</p>
          <p>2003/04:S0428</p>
          <p>21</p>
          <pb facs="riksdagen-motions-pdf/data/200304/mot_200304_So_0428/mot_200304_So_0428-0012.pdf"/>
          <p>2003/04:S0428</p>
          <p>12</p>
          <p>trygghet samt fasta rutiner inom demensvården. Vidare ökar behovet av utbildning av specialister inom läkarkåren, såsom till exempel geriatriker. Dementa är inte en homogen grupp — det behövs nya vårdformer med mer av individuella vårdinsatser. Den framtida personalförsörjningen inom vård och omsorg är ett stort problem. Fler sjuksköterskor och psyksjuksköterskor måste rekryteras till demensvården. Även samarbetet mellan psykiatriklinikerna och kommunerna måste öka för att säkra att den enskilde erhåller de vård- och omsorgsinsatser han eller hon behöver. Centerpartiet anser att det är viktigt med fortsatt forskning och utveckling av demensvård. Centerpartiet har i motionen ”Ett samhälle tillgängligt för alla” ställt krav om ökade rättigheter för demenssjuka.</p>
          <p>16 Vird i livets slutskede</p>
          <p>Vården i livets slutskede skall präglas av respekt och kvalitet. Flera år har gått sedan utredningen som vård i livets slutskede kom med sitt slutbetänkande. Det är nu hög tid att regeringen återkommer till kammaren med förslag om ett snabbt förverkligande av betänkandets förslag. Riksdagen bör hos regeringen begära förslag om vård i livets slutskede.</p>
          <p>Stockholm den 5 oktober 2003</p>
          <p>Kenneth Johansson (c)</p>
          <p>Annika Qarlsson (c) Margareta Andersson (c) Håkan Larsson (c) Birgitta Carlsson (c) Jan Andersson (c)</p>
        </div>
      </div>
    </body>
  </text>
</TEI>
