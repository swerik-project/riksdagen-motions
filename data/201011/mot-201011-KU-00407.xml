<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00407">
  <teiHeader>
    <fileDesc>
      <titleStmt>
        <title>Personval på riktigt</title>
        <author corresp="i-4Dcng9UMFeup6hmkB6yX74">av Gustav Blix (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Personval på riktigt</title>
          <idno type="rdwebb">GY02K407</idno>
          <rs type="number">K407</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K407/text</ref>
          <ref type="dokument_url_html">http://data.riksdagen.se/dokument/GY02K407</ref>
          <ref type="dokumentstatus_url_xml">http://data.riksdagen.se/dokumentstatus/GY02K407</ref>
          <ref type="doc">http://data.riksdagen.se/fil/E93EEC20-57B8-4416-AD23-6DE19CC3A929</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4Dcng9UMFeup6hmkB6yX74</idno>
            <name>Gustav Blix</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UKGEzFP9DPDdsX9Mu15tCE" type="signed"/>
        <correspContext corresp="i-UKGEzFP9DPDdsX9Mu15tCE">
          <note type="signatory" corresp="i-4Dcng9UMFeup6hmkB6yX74"/>
        </correspContext>
        <correspAction xml:id="i-UJMGv9mpwrcW9EjUAkxD9t" type="numbering">
          <date when="2010-10-29"/>
        </correspAction>
        <correspAction xml:id="i-Us4Ti4j35xwQQERFDv587Y" type="submission">
          <date when="2010-10-27"/>
        </correspAction>
        <correspAction xml:id="i-SXnkBnMuVjgYJctoep7TQT" type="transfer">
          <date when="2010-10-25"/>
        </correspAction>
        <correspAction xml:id="i-Wa92pbVYHCPWx7oAgBnnbp" type="assigned"/>
        <correspContext corresp="i-Wa92pbVYHCPWx7oAgBnnbp">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-STUkoj3WaXCNt5wrocVPN7">
            Förslag till riksdagsbeslut
          </head>
          <p xml:id="i-XvjLYsADrY2Z6aLR5P1tsi">
            Riksdagen tillkännager för regeringen som sin mening vad som
            anförs i motionen om att dagens personvalsspärrar bör avskaffas
            till riksdag, kommun, landsting och Europaparlament.
          </p>
        </div>
        <div type="motContent">
          <head xml:id="i-AurMScbGdgteaDBFn9Hqm7" type="h1">
            Motivering
          </head>
          <p xml:id="i-M5frybjfes4obzNS3T3KEz">
            Personvalsinslaget i det svenska valsystemet var länge mycket
            svagt jämfört med andra länder. Väljaren hade visserligen rätt
            att stryka eller lägga till namn på partiernas anmälda valsedlar,
            men systemet för rösträkning gjorde dessa ändringar nästan betydelselösa
            annat än som protestyttringar. Efter många års intensiv debatt
            och efter en försöksverksamhet i vissa kommunalval 1994 infördes
            ett stärkt personvalsinslag i alla allmänna val från och med 1998.
            Medborgarna gavs därmed möjlighet men inte skyldighet att sätta
            ett kryss för den person på valsedeln som de önskar bli invald
            först av alla. Samtidigt infördes dock en allvarlig begränsning
            genom kravet att minst 5 procent av ett partis väljare i den aktuella
            valkretsen måste sätta kryss för en viss kandidat för att han
            eller hon ska kunna bli invald genom personvalet. I riksdagsvalet
            är detta krav ännu högre där måste hela 8 procent av väljarna
            sätta kryss för att kandidaten ska få förtur vid mandatfördelningen.
          </p>
          <p xml:id="i-Kro9nRuFZG13bwPRqLtAvm">
            De höga spärrarna gör att många av de valhandlingar som svenska
            medborgare väljer att göra på valdagen inte får någon som helst
            praktisk betydelse. Med den nuvarande ordningen valdes endast
            ett fåtal av 349 ledamöter in i riksdagen 2010 till följd av medborgarnas
            kryss. På liknande sätt var det även i riksdagsvalet 2006. En
            analys av valet 2006 som genomfördes av riksdagens utredningstjänst
            visade, att utan spärren hade totalt 78 ledamöter valts med personröster
            i valet 2006. Någon liknande analys av valet 2010 har ännu inte
            publicerats. Men om spärren inte hade funnits hade sannolikt fler
            riksdagsledamöter valts via personval även i riksdagsvalet 2010
            än vad som nu blev fallet. Men istället fick medborgarnas uttalade
            vilja inte något genomslag. Det är enligt min mening odemokratiskt.
          </p>
          <p xml:id="i-VCs5DcmeDsBnsphZtA1NZz">
            Under ett antal år hade Grundlagsutredningen haft i uppdrag att
            göra en översyn av den svenska grundlagen och det svenska valsystemet.
            Som underlag för sitt arbete lät utredningen fil.dr Peder Nielsen
            göra en forskningsrapport med titeln Ett decennium med personval
            som överlämnades till utredningen i maj 2007. Där konstaterar
            Nielsen att kandidater med utländsk bakgrund hör till dem som
            skulle gynnas mest om personvalsspärren togs bort. Med utländsk
            bakgrund menas här att båda föräldrarna är födda utomlands. Antalet
            ledamöter med utländsk bakgrund skulle nära på ha fördubblats,
            från dagens 6,0 procent (21 personer) till 11,2 procent (39 personer).
          </p>
          <p xml:id="i-48uThtNNT3n6kvogtiey9K">
            Efter valet 2006 var 47,3 procent av riksdagsledamöterna kvinnor
            och 53,7 procent män. Genom att avskaffa spärren skulle detta
            förhållande inte förändras signifikant, enligt Nielsen, även om
            antalet kvinnor skulle minska något. Däremot skulle riksdagens
            ålderssammansättning ha påverkats. Nedanstående tabell visar riksdagens
            åldersfördelning totalt efter 2006 års val och hur åldersfördelningen
            skulle ha varit om inga spärrar hade funnits. Den största gruppen
            i den riksdag som valdes 2006 (5064-åringarna) hade utan spärren
            fått träda tillbaka för en jämnare åldersfördelning där såväl
            de yngsta som de äldsta kandidaterna hade gynnats.
          </p>
          <head xml:id="i-LifThkRNM46j75E6k69yjw" type="h1">
            Åldersfördelning i riksdagen efter valet 2006 med respektive
            utan personvalsspärr
          </head>
          <table>
            <row xml:id="i-QYUGLE7zzeyRu1bSGYLU29">
              <cell>
                Ålder
              </cell>
              <cell>
                Andel i procent efter valet 2006
              </cell>
              <cell>
                Andel av befolkning
              </cell>
              <cell>
                Andel i procent utan personvalsspärr
              </cell>
            </row>
            <row xml:id="i-RDqWdzucgE49NvYpxQz9c">
              <cell>
                1829
              </cell>
              <cell>
                4,6
              </cell>
              <cell>
                15,1
              </cell>
              <cell>
                6,6
              </cell>
            </row>
            <row xml:id="i-YStTYrtcVSahL1upDeNAyP">
              <cell>
                3039
              </cell>
              <cell>
                18,3
              </cell>
              <cell>
                13,1
              </cell>
              <cell>
                20,3
              </cell>
            </row>
            <row xml:id="i-RRuBtqUF4ELEzzbJFpptVy">
              <cell>
                4049
              </cell>
              <cell>
                29,5
              </cell>
              <cell>
                13,8
              </cell>
              <cell>
                31,2
              </cell>
            </row>
            <row xml:id="i-6Y9phntk1iTS6bWqbfcUec">
              <cell>
                5064
              </cell>
              <cell>
                44,4
              </cell>
              <cell>
                19,4
              </cell>
              <cell>
                39,0
              </cell>
            </row>
            <row xml:id="i-YQoRx66REtFn2VsH3pUS51">
              <cell>
                65
              </cell>
              <cell>
                3,2
              </cell>
              <cell>
                17,8
              </cell>
              <cell>
                29,9
              </cell>
            </row>
          </table>
          <p xml:id="i-VLZCuzbryutvPbs2nsPKo5">
            Källa: Ett decennium med personval(SOU 2007:68), s. 78.
          </p>
          <p xml:id="i-9Q48VMQLmgQRJv1oFLFkst">
            Den 17 december 2008 överlämnade Grundlagsutredningen sitt slutbetänkande
            En reformerad grundlag (SOU 2008:125) till justitieminister Beatrice
            Ask. Utredningens förslag är en enig uppgörelse mellan samtliga
            riksdagspartier om att förändra den svenska grundlagen. Utredningens
            förslag om att spärren för personrösterna i riksdagsvalet skulle
            sänkas till 5 procent så att en enhetlig spärrnivå för personvalet
            kommer att gälla för samtliga val kom också att bli regeringens
            förslag i den proposition med förslag till grundlagsreformer som
            togs av riksdagen i en första läsning före valet 2006.
          </p>
          <p xml:id="i-TyJq6kJF137VTgEQxiPinf">
            Den riksdag som nu valts i valet 2010 har därför att i en andra
            läsning avgöra om detta förslag även blir verklighet. Detta är
            möjligen ett myrsteg i rätt riktning men kommer inte på något
            verkligt sätt påverka och förbättra relationen mellan väljare
            och valda. Tvärtom befästs dagens ordning där medborgarnas val
            får alltför litet genomslag i verkligheten.
          </p>
          <p xml:id="i-2bhx744CYT8p2533kGfLqk">
            Regeringen bör därför återkomma till riksdagen med förslag om
            att dagens personvalsspärrar till alla val riksdag, kommun, landsting
            och Europaparlamentet avskaffas.
          </p>
        </div>
        <div type="motSignatures">
          <list>
            <item xml:id="i-BTr3B94JB5Y2DwkFtget9X" who="i-4Dcng9UMFeup6hmkB6yX74">
              Gustav Blix (M)
            </item>
          </list>
        </div>
      </div>
    </body>
  </text>
</TEI>
