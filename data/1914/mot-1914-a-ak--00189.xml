<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_ak__189/mot_1914_a_ak__189-001.pdf"/>
      <div type="motHeader" xml:id="i-LwQNVQxbq5b1Q3oXhZpsMW">
        <div type="motTitle" xml:id="i-9ca42mrDjCfXshG45tt7qM"/>
        <div type="motSubmissionInfo" xml:id="i-Kns2hAaGsb6wfzjW7gjDwM"/>
      </div>
      <div type="motBody" xml:id="i-LWyHGfzBoPHcTWuNkNPvWN">
        <div xml:id="i-CK7BD6yMjV29ncdUWVDoPC">
          <p xml:id="i-WSYP1m6Ji1UKGBfAEPVeRW">
            Motioner i Andra kammaren, Nr 189. 13
          </p>
          <p xml:id="i-X8RuhtzLfXDKyLny2RwkbU">
            Nr 189.
          </p>
          <p xml:id="i-L91WHVBzofMg8QbM569o9n">
            Av herr Lindhagen, om skrivelse till Kungl. Maj:t angående lagstiftning,
            innefattande förbud mot uppförande utöver viss höjd av hus, avsedda
            att uthyras till bostäder.
          </p>
          <p xml:id="i-CYEfk2QSxxncYEesoZdmxD">
            Bland de sambhälleliga företeelser, som främst tära på folkhälsan,
            upptornar sig, vid sidan av fattigdomen och industrialismen, även
            stor- städernas fördärvliga inflytande. Det är klart, att i den
            mån män- niskorna i sitt dagliga liv komma bort från naturens
            läkande krafter samt tvingas att lida ständig brist på ren luft,
            ljus och naturglädje, måste kropp och sinne småningom taga skada.
            Den tidsföreteelse, som allt- mer hopar människor i städerna,
            blir i all synnerhet en stor samhälls- olycka, när dessa nya bosättningar
            få regleras ensamt av den privata företagsamheten, som bygger
            på förvärvsbegäret. De stora hyreskaser- nernas sammanträngda
            hopgyttringar äro gravställen för folkhälsan. De bliva det fullständigt,
            när de anvisas såsom boningar åt fattigdomens och industrialismens
            offer. Visserligen ha de senaste tidernas erfarenheter visat,
            att i vissa storstäder, däribland även Stockholm, dödlighetsprocenten
            nedgått högst betydligt. Samtidigt minskas dock också nativitetsprocenten
            och för denna kan slutmålet bliva nollpunkten, under det att dödlighets-
            procenten har en given gräns för sitt nedåtgående. Med de statistiska
            siffrorna får man nu vara särdeles vaksam och undvika att såsom
            så ofta sker draga ensidiga slutsatser av desamma. Givet är emellertid,
            att den sjunkande dödligheten även i storstäder beror på de moderna
            hygieniska anordningarna samt lättheten att erhålla vård och läkarehjälp.
            andra sidan hållas därigenom sjukliga barn och vuxna personer
            vid liv i stor- städerna, under det att de skulle dukat under
            på landsbygden. En annan anledning till att dödligheten exempelvis
            i Sveriges städer för närvarande är ungefär densamma som på landsbygden
            till skillnad från vad förr varit förhållandet anses också vara
            den omständigheten, att i städerna samla sig de livskraftigaste
            åldrarna. Obestridligt är därför fortfarande bland sakkunnige,
            att de större städerna med deras industrialism och nuvarande byggnadssätt
            komma att alltjämt utgöra förbränningsugnar,
          </p>
          <pb facs="riksdagen-motions-pdf/data/1914/mot_1914_a_ak__189/mot_1914_a_ak__189-002.pdf"/>
          <p xml:id="i-M8jjuAWMU6iFqUdScAz9E5">
            14 Motioner i Andra kammaren, Nr 189.
          </p>
          <p xml:id="i-WGvC5s5CTpvawHZiVXhTyr">
            där släktena åtminstone i andra och tredje led brinna ut. Det
            är därför icke sagt, att de levat förgäves. Genom förbränning
            skapas kraft, och det kan icke förnekas, att initiativen, verksamhetsbegäret
            och den and- liga kulturen utgå från de centralpunkter, där människorna
            i större myckenhet samla sig. Emellertid måste människomaterialet
            förnyas. Målet är naturligtvis för övrigt att förena den andliga
            och kroppsliga kulturen samt förekomma allt det lidande och degeneration,
            som i alla fall följer med en sådan förbränning. Ett litet brottstycke
            ur livet brukar ofta bättre än långa utlägg- ningar klargöra vad
            en fråga gäller. I en motion för någon tid sedan i huvudstadens
            kommunalrepresentation förordade C. Sundell inrättandet av skogsskolor
            för huvudstadsbarn med klen hälsa. Motionären yttrade därvid bland
            annat följande:
          </p>
          <p xml:id="i-WjFiRrGM3AojngXeYBWCjj">
            Den verkan som skollovskolonien åstadkommer på de flesta av de
            barn, som få medfölja en sådan koloni är så i ögonenfallande att
            den ej kan av någon för- nekas. Tyvärr varar denna verkan allt
            för kort tid framåt, beroende på att kolo- nierna äro på landet
            endast den korta tiden av två månader. Redan i slutet av höstterminen
            har verkan av sommarvistelsen försvunnit och barnen äro lika klena
            som förut; undantag givas naturligtvis. Det blir sålunda icke
            så god valuta för de penningar, som användas till skollovskolonierna,
            som önskligt vore. Skulle däremot de klena barnen under någon
            längre tid kunna undandragas hemmens i hygieniskt hänseende skadliga
            inflytande, skulle resultatet bliva ett helt annat. Att under
            längre tid helt och hållet skilja barnen från hemmen och vårda
            dem vid anstalt skulle bliva dyrt och skulle kanske stöta på motstånd
            från föräldrarnas sida. Däremot skulle det stöta på mindre svårigheter
            att vidtaga en sådan anordning, att de klena barnen hela dagen
            vistades borta från hemmen i frisk luft men tillbragte natten
            hemma. Ett försök i denna riktning har gjorts i Charlottenburg
            i närheten av Berlin. Där har anordnats en skola för klena barn
            i en skogstrakt i närheten av staden, så att barnen med spårvagn
            lätt kunna komma dit på morgonen och hem på aftonen efter en hel
            dags vistelse i skogsluften. Det är sant, att klimatet där är
            något mildare än hos oss och att försöket ej utsträckts till de
            kallaste vinter- månaderna, men detta beror därpå att »skogsskolan»
            i Charlottenburg haft mycket primitiva byggnader, s. k. Höckerska
            baracker, till sitt förfogande. Resultaten ha blivit de allra
            bästa: 25 procent av barnen ha fullständigt botats, hos 62 procent
            har väsentlig förbättring efter 6 månaders vistelse vid skogsskolan
            inträtt. Det är särskilt blodfattiga, skrofulösa, hjärt- och lungsjuka
            (ej tuberkulösa) som medtagits. Även resultatet av undervisningen
            har blivit gott. Trots det att barnen ej under- visats mer än
            2—3 timmar om dagen ha de förvärvat sig samma kunskaper som sina
            kamrater i den vanliga skolan med flera lästimmar. Skulle en sådan
            skola in- rättas hos oss, så är jag övertygad om att resultatet
            skall bliva lika gott som i Charlottenburg, trots att vårt klimat
            är ogynnsammare. Jag är även övertygad om, att en sådan skola
            med gott resultat kan hållas uppe året om.
          </p>
          <p xml:id="i-VgjA7DQzodJnbXsAshNua">
            Dylika exempel tala om åtskilligt för oss, ifall vi ej fått ögonen
            upp för det förut. De leda också tankarna till det ondas grundorsaker
          </p>
          <pb facs="riksdagen-motions-pdf/data/1914/mot_1914_a_ak__189/mot_1914_a_ak__189-003.pdf"/>
          <p xml:id="i-P6MVsdYhLyB7edtEEcNxDb">
            Motioner i Andra kammaren, Nr 189. 15
          </p>
          <p xml:id="i-WgZWYV5EAgUGVHPVFFNzoE">
            och borde då, synes det, vädja även till våra samveten att vid
            sidan av det nödtvungna arbetet att bringa hjälp för olyckor,
            som redan upp- kommit i följd av ett oriktigt system, samtidigt
            ägna vår handling åt den ännu större uppgiften att förekomma dylika
            olyckors uppkomst. I-samma mån som industrialismen och storstäderna
            utbreda sig i vår tid, måste detta stora spörsmål om upprätthållande
            av släktets kraft bli ett av tidens förnämsta problem. Detta strävande
            måste rikta sig åt två håll. Å ena sidan gäller det att kvarhålla
            den jordbrukande bondebefolkningen på landsbygden och skapa de
            mesta möjliga nya jordbruksexistenser. Bondens yrke skänker nämligen
            samhället, såsom blivit sagt, icke blott smör och ost, utan framför
            allt människor. andra sidan måste bemödandena gå ut på att skapa
            ett naturenligare levnadssätt för stads- och industribefolkningen.
            I en skrift av professorn i nationalekonomi vid Berlins universitet
            C. Ballod om stads- och lantbefolkningens livskraft kommer författaren
            till det resultatet, att vid sidan av en del i ringare mån inverkande
            omständig- heter framstår såsom huvudorsaken till den större dödligheten
            i stor- städerna och rasens försvagande därstädes följande: brist
            på luft och ljus, arbete i slutna, ofta mycket små lokaler. Han
            anmärker vidare, att bland de moderna miljonstäderna har London
            den minsta dödlig- heten säkerligen av den anledningen, att den
            är mest utbredd på ytan och invånarna bo mera i enfamiljshus och
            därigenom lida mindre av brist på luft och ljus. En bättre reglering
            av bostadsfrågan i städerna, strängare byggnadsordningar o. s.
            v. är ett särdeles brännande behov, om man besinnar, att befolkningsöverskottet
            överallt i Västeuropa nästan ute- slutande eller åtminstone företrädesvis
            söker sin utkomst i städerna. På detta sätt måste, slutar författaren,
            ett lands totala befolkning bliva allt mera försvagad, deras militära
            och slutligen även deras ekonomiska arbetsförmåga bliva allt mindre,
            om icke alla möjliga medel tillgripas att höja denna befolknings
            livshushållning och i städerna huvudsakligen sörja för bättre
            och luftigare bostäder. Ett utslag av dessa nödvändigheter är
            otvivelaktigt nutidens strä- vanden för trädgårdsstäder. Genom
            företagsamhet av det allmänna och enskilda sammanslutningar har
            man sökt även för framtiden betrygga, att dessa städer bevaras
            i sitt för luft och ljus tillgängliga skick. Grund- valen för
            detta bemödande är, att husen icke få uppföras utöver en viss
            höjd. Därigenom bevaras syftet huvudsakligen och nedslås det eljest
            oundvikliga jordockrets bemödanden att rubba en sådan ordning,
            höja tomtpriserna samt skapa inkomster genom att samla människor
            i stora hyreskaserner. På många, kanske de flesta ställen äro
            anlagda träd-
          </p>
          <pb facs="riksdagen-motions-pdf/data/1914/mot_1914_a_ak__189/mot_1914_a_ak__189-004.pdf"/>
          <p xml:id="i-8QG1peDJk6M8QtGJkdfXQN">
            16 Motioner i Andra kammaren, Nr 189.
          </p>
          <p xml:id="i-Nds8S5zX8NJwnzD2vncESd">
            gårdsstäder, som ej äro skyddade mot dylika omvälvningar, och
            mången- städes bygger man nya förstäder efter den gamla kasernmetoden.
            I regeln brukar för trädgårdsstäder, anlagda genom det allmännas
            försorg, föreskrivas, att boningsrum ej få inrymmas annat än i
            högst två våningar utom vid större trafikleder, där högst tre
            våningar eller två våningar och inredd vind äro medgivna. Detta
            borde bliva lag överallt, där nya stadsdelar skola uppbyggas eller
            eljest byggnads- verksamhet börjar äga rum för bostäders uthyrning
            till andra. En normal och människovärdig bostad har i alla tider
            på landsbygden an- setts böra begränsas till en eller högst två
            våningar, och en intelligent anlagd stad bör i regel icke uppvisa
            boningshus till större höjd än trenne våningar. Rätten för jordägare
            att med utnyttjandet av ett jord- monopol uppföra hus till uthyrning
            av bostäder till ännu större höjd är en av de kraftigaste hävstängerna
            för tomtmarkens fördyrande och till- skapandet av storstädernas
            onaturliga bostadsförhållanden. Det borde därför gälla såsom en
            lag för hela landet, att ingen äger rättighet att uppföra hus
            för uthyrning av bostäder till högre höjd än tre våningar, därest
            ej för undantagsfall meddelas dispens. I England skulle kanske
            en sådan lag vara obehövlig, därför att den nedärvda seden att
            bo i mindre hus är så stark, att inget jordocker kan bryta den.
            I vårt land liksom i många andra länder saknas denna motståndskraft
            i vanorna. Mången skall kanske säga, att förslaget är för radikalt.
            Förslaget är emellertid bara en av de många saker, som borde göras.
            Det är byggt på humanitära bevekelsegrunder och tillskyndar icke
            människorna något lidande. Det skulle tvärtom gagna människorna
            samt giva ett väldigt slag åt jordockret. Förslaget är således
            helt enkelt förnuftigt, avsett som det är att införa någon moderation
            i tillvägagångssätten. Därför riktar det sig också mot den radikalism,
            som strävar att radikalt upprätthålla radikala missförhållanden.
            Det hemställes alltså,
          </p>
          <p xml:id="i-2Hcpjx5HxxP4RSx2aR2uBR">
            att Riksdagen ville anhålla, att Kungl. Maj:t måtte överväga
            behovet och lämpligheten av en för hela landet gällande lag, som
            förbjuder uppförandet av hus, avsedda till uthyrning eller därmed
            jämförlig upplåtelse av bostäder åt andra till högre höjd än tre
            våningar, där ej Konungen för skäliga undantagsfall därtill lämnar
            tillstånd.
          </p>
          <p xml:id="i-CaXdEipTUuWiHkeiB6CEiV" type="date">
            Stockholm den 26 januari 1914. Carl Lindhagen.
          </p>
        </div>
      </div>
    </body>
  </text>
</TEI>
