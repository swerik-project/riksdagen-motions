<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00366">
  <teiHeader>
    <fileDesc>
      <titleStmt>
        <title>Offentlighets- och sekretesslagen samt polisdatalagens sekretessbestämmelser</title>
        <author corresp="i-Ev6Dx3pWj2WT32VGQpabaz i-9xarzmckV5SS8EyJPN5b3x">av Finn Bengtsson och Hans Wallmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Offentlighets- och sekretesslagen samt polisdatalagens sekretessbestämmelser</title>
          <idno type="rdwebb">H102K366</idno>
          <rs type="number">K366</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K366/text</ref>
          <ref type="dokument_url_html">http://data.riksdagen.se/dokument/H102K366</ref>
          <ref type="dokumentstatus_url_xml">http://data.riksdagen.se/dokumentstatus/H102K366</ref>
          <ref type="doc">http://data.riksdagen.se/fil/80E43D12-701B-4F6F-A582-48FA14E13356</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8i1xbhc4yBN2idZXcjJzLb" type="signed"/>
        <correspContext corresp="i-8i1xbhc4yBN2idZXcjJzLb">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction xml:id="i-CERaM4cTLMM6B1oecrGwYT" type="numbering">
          <date when="2013-10-08"/>
        </correspAction>
        <correspAction xml:id="i-X8tDHyc4mahxN5En6BSHmR" type="submission">
          <date when="2013-10-04"/>
        </correspAction>
        <correspAction xml:id="i-HUUbSnqEtbxwMxJ5gjRpst" type="transfer">
          <date when="2013-10-04"/>
        </correspAction>
        <correspAction xml:id="i-4NeWEUo3EEgZwwvabjh5Uu" type="assigned"/>
        <correspContext corresp="i-4NeWEUo3EEgZwwvabjh5Uu">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-DLeqxNdaMGnoh1FgVUhY6V" type="motHeader"/>
      <div xml:id="i-Bi8Toy9TXGdHUthFnPTSAH" type="motBody">
        <div xml:id="i-8PaJJFe5WEWXYMg756pgfZ" type="motProposal" subtype="förslag">
          <head xml:id="i-V8dExRu4JSmxkcLFafFoe7">
            Förslag till riksdagsbeslut
          </head>
          <p xml:id="i-J9QG3qsoF8YkXTvfhMyCKu">
            Riksdagen tillkännager för regeringen som sin mening vad som
            anförs i motionen om att i lämplig form och i lämpligt sammanhang
            göra en översyn av offentlighets- och sekretesslagens samt polisdatalagens
            huvudregel om 70 års sekretess för forskares fria tillgång till
            hemligstämplat material i särskilda fall.
          </p>
        </div>
        <div xml:id="i-SWEDE7KZN3eRZjwWGWTCWG" type="motContent">
          <head xml:id="i-4TeR6HhQ2CTr2ZsutE6SAf" type="h1">
            Motivering
          </head>
          <p xml:id="i-PbwyE5tLKx8MNd4pT7sVZm">
            Hemlig säkerhetstjänst har syftet att inom lagens råmärken på
            olika sätt skydda rikets säkerhet. I totalitära stater är lagarna
            inte demokratiskt förankrade i egentlig mening, och en totalitär
            stat har heller inget egentligt intresse av att låta folkets vilja
            och synpunkter komma fram.
          </p>
          <p xml:id="i-BPHCZaL63U9aVGPTZLrq8M">
            Tvärtom utgör folks viljeyttringar och synpunkter om de riktar
            sig som kritik emot det totalitära styret en direkt fara för diktaturens
            fortbestånd och måste således bekämpas. Detta gör att både rättsväsendet
            i allmänhet, och den hemliga polisen i synnerhet, arbetar med
            antidemokratiska metoder i sådana samhällen.
          </p>
          <p xml:id="i-6xY7ooZ7dNCZnP1GXfJvR2">
            Flagranta exempel på sådan verksamhet av folkligt förtryck med
            hjälp av hemlig polisiär aktivitet var det som Gestapo bedrev
            under 1930–1940-talen i Nazityskland och, från inledningen av
            det kalla kriget fram till kommunismens fall i dåvarande Östtyskland
            1989, av Ministeriet för statssäkerhet, mer känt som Stasi.
          </p>
          <p xml:id="i-DEv5RLRriUYnX6zV5fCd5v">
            Efter Stasis nedläggning 1989 öppnades de stora delar av dess
            arkiv som då fortfarande fanns tillgängligt. Här framkom skrämmande
            läsning om hur den hemliga säkerhetstjänsten infiltrerat folket
            genom infiltratörer som rekryterat med omänskliga hot inom de
            trängsta arbets-, vänskaps- och familjekretsarna. Närmaste arbetskamraterna,
            vännerna, älskande, barn mot föräldrar eller vice versa tvingades
            med de mest implicita och samtidigt brutala och utommänskliga
            metoder av Stasi att bli svurna fiender till sina nära och kära
            genom att ofrivilligt bli simpla angivare och tjallare för den
            totalitära statens räkning.
          </p>
          <p xml:id="i-5cQz9crAjR8F28zVNVSHtK">
            Men Stasis verksamhet begränsade sig inte bara till Östtyskland
            utan härjade i en lång rad andra länder, inte minst i Sverige.
            Den svenska säkerhetspolisen har tillgång till ett hemligstämplat
            material som berör personer som varit inblandade i Stasis verksamhet
            i vårt land. Denna är således i princip inte tillgänglig för någon
            utomstående att ta del av med hänvisning dels till rikets säkerhet,
            dels till att enskilda personer skulle tänkas exponeras för fara
            och obehag om deras namn identifieras i samband med att sådana
            handlingar görs tillgängliga för utomstående. Detta är begripligt.
          </p>
          <p xml:id="i-E2s6Af22hxVbjDnG81KMMd">
            Men i motsats till detta motiv för strikt sekretess står allmänhetens
            intresse av att få veta vad som förevarit av Stasiaktiviteter
            i vårt land, som kanske också berör dem personligen på ett sätt
            som de inte är medvetna om eller, i värsta fall, är iblandade
            i som angivare och därmed möjliga som delaktiga i kriminell verksamhet
            som rör misstanke om brott mot mänskligheten.
          </p>
          <p xml:id="i-Pbs4vWUk1NFVipoMrASsBX">
            Runt om i världen pågår arbete med att dokumentera brott mot
            mänskligheten begångna av totalitära regimer. Sverige är naturligtvis
            också förpliktigat att delta aktivt i detta arbete – inte minst
            sedan Europaparlamentet antagit den 2 april 2009 en resolution
            (RCB6-0165/2009) om Europas samvete och totalitära ideologier
            där man framhåller bland annat att tillgången till handlingar
            av personlig betydelse eller för vetenskaplig forskning fortfarande
            är orimligt begränsad i vissa medlemsstater 20 år efter det att
            de totalitära kommunistregimerna i Central- och Östeuropa föll.
            Parlamentet uppmanar samtliga medlemsstater att göra en verklig
            kraftansträngning för att öppna arkiv, däribland dem som tillhörde
            de tidigare säkerhets- och underrättelsetjänsterna. Vår tolkning
            av detta är att även svenska forskare måste ges bättre möjligheter
            än idag att ta del av detta hemligstämplade material för att på
            vetenskaplig grund analysera vad Stasiaktiviteterna inneburit
            och medfört för nu levande människor i vårt land.
          </p>
          <p xml:id="i-KJ4AsZu2srA5YzohMD8KNS">
            De sekretessbestämmelser som då reglerar detta i första hand
            torde vara aktuella för uppgifterna i de svenska Stasiarkiven
            är utrikessekretess, sekretess till skydd främst för intresset
            av att förebygga eller beivra brott samt vissa bestämmelser om
            sekretess till skydd för enskilda. Så kallad utrikessekretess
            gäller enligt 15 kap. 1 § offentlighets- och sekretesslagen (2009:400;
            OSL) för uppgifter som rör Sveriges förbindelser med en annan
            stat eller som i övrigt gäller en annan stat, mellanfolklig organisation,
            myndighet, medborgare eller juridisk person i en annan stat eller
            en statslös person, om det kan antas att det stör Sveriges mellanfolkliga
            förbindelser eller på något annat sätt skadar landet om uppgiften
            röjs.
          </p>
          <p xml:id="i-LSACt2o6ZEoHo74PeStrS2">
            Sekretess gäller vidare enligt 18 kap. 1 § OSL för uppgifter
            som hänför sig till bl.a. förundersökning i brottmål eller till
            en angelägenhet som avser användning av tvångsmedel i brottmål
            eller i annan verksamhet för att förebygga brott, om det kan antas
            att syftet med beslutade eller förutsedda åtgärder motverkas eller
            den framtida verksamheten skadas om uppgiften röjs.
          </p>
          <p xml:id="i-PNMR5KPn2AVHkXzPdBt7hu">
            Sekretess gäller vidare för uppgifter som hänför sig till bl.a.
            underrättelseverksamhet enligt 3 § polisdatalagen (1998:622) eller
            Säkerhetspolisens verksamhet i övrigt för att förebygga eller
            avslöja brott mot rikets säkerhet eller förebygga terroristbrott
            enligt 2 § lagen (2003:148) om straff för terroristbrott, om det
            inte står klart att uppgiften kan röjas utan att syftet med beslutade
            eller förutsedda åtgärder motverkas eller den framtida verksamheten
            skadas (18 kap. 2 § första stycket OSL). Med underrättelseverksamhet
            avses i detta sammanhang sådan polisverksamhet som består i att
            samla, bearbeta och analysera information för att klarlägga om
            brottslig verksamhet har utövats eller kan komma att utövas och
            som inte utgör förundersökning. I likhet med förundersökningssekretessen
            följer sekretessen i dessa fall med en uppgift som lämnas till
            en annan myndighet. I motsats till förundersökningssekretessen
            gäller dock sekretessen med ett s.k. omvänt skaderekvisit, dvs.
            utgångspunkten är att uppgifterna är hemliga. Vidare gäller sekretessen
            som huvudregel under längre tid, nämligen i högst 70 år. Sekretessen
            gäller dock inte för uppgifter som hänför sig till verksamhet
            hos Säkerhetspolisen och som har förts in i en allmän handling
            före 1949.
          </p>
          <p xml:id="i-D4h3QikTKCWg7tsTDuz5Y1">
            Det finns emellertid inga aktuella bestämmelser i OSL som särskilt
            tar sikte på forskares möjligheter att ta del av sekretessbelagda
            uppgifter. Forskares möjligheter bedöms i stället med utgångspunkt
            i de generella bestämmelserna i lagen, dvs. huvudprincipen är
            en sekretess för sådana uppgifter som sträcker sig 70 år tillbaka
            i tiden. Denna tid förefaller orimligt lång för att exempelvis
            nu levande personers vittnesbörd om sakförhållanden kring Stasiverksamhet
            i Sverige under efterkrigstiden till dess Östtyskland upplöstes
            på bästa sätt kan garanteras kunna komma forskningen till del.
            En översyn av huvudregeln om 70 års sekretess för uppgifter i
            OSL och polisdatalagen bör därför göras med utgångspunkt att en
            generellt kortare tid av sekretess kanske är möjlig som standard.
            Detta för att forskare inte ska riskera förlora alltför många
            ovärderliga vittnesmål om möjliga brott som begåtts mot mänskligheten
            kan misstänkas, som annars riskerar att följa med sådana vittnen
            i graven med en alltför lång generell tid av sekretess såsom gäller
            idag.
          </p>
        </div>
        <div xml:id="i-RJpUUqrivKymJLAkdvab6H" type="signatureBlock">
          <list xml:id="i-Lmr9NNARnsE4BGfPUhb1Vc">
            <item xml:id="i-Nydnjft1BGaUe6jYnGjEau" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-KNxLc3pdAp6XpA6gzqqJD2" who="i-9xarzmckV5SS8EyJPN5b3x" type="signature">
              Hans Wallmark (M)
            </item>
          </list>
        </div>
      </div>
    </body>
  </text>
</TEI>
