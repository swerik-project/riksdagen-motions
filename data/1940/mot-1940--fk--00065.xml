<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__65/mot_1940__fk__65-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 65. 13
          </p>
          <p>
            Nr 65.
          </p>
          <p>
            Av herr Velander m. fl., om uppskov med förstatligandet av de
            enskilda järnvägarna m. m.
          </p>
          <p>
            Vid 1939 års lagtima riksdag fattades ett beslut, som kan sägas
            inne- bära ett uttalande av riksdagen, att praktiskt taget samtliga
            såväl nor- mal- som smalspåriga järnvägar samt därtill anslutna
            billinjer under loppet av cirka fem års tid böra genom frivilliga
            köpeförhandlingar för- statligas. Om den ekonomiska innebörden
            av ett sådant förstatligande förelågo vid beslutets fattande icke
            några mera preciserade upplysningar. För den statliga kapitalinvestering,
            som erfordras, har utredningskommittén nämnt siffran 350 miljoner
            kronor, men det har även antagits, att beloppet kunde bliva högre.
            Beträffande driftskostnaderna har i tidigare utred- ning, som
            omfattat enbart de normalspåriga järnvägarna, anförts en möjlig
            besparing av 4,7 miljoner kronor, vilken siffras riktighet emellertid
            från annat sakkunnigt håll blivit bestridd. Beträffande förändringen
            av driftskostnaderna för de smalspåriga järnvägarnas förstatligande
            har ingen som helst utredning verkställts, men det torde vara
            av de initie- rade underförstått och har i varje fall lämnats
            oemotsagt, att för dessa järnvägars del någon kostnadsbesparing
            näppeligen är möjlig utan tvärt- om en driftskostnadsökning sannolik.
            Av järnvägsstyrelsens senaste i propositionen åberopade yttrande
            i frågan framgår, att styrelsen, som vid tidigare tillfällen starkt
            understrukit de ekonomiska fördelarna av förstatligandet, numera
            medgiver, att »de järnvägsekonomiska aspekterna på förstatligandet
            icke vore lika ljusa som de samhällsekonomiska; för- delarna av
            förstatligandet skulle enligt järnvägsstyrelsen ligga på det ”allmänt
            samhällsekonomiska planet». Syftet med denna motion är icke att
            föreslå upphävandet av riksda- gens i vederbörlig ordning och
            av en avgjord majoritet fattade beslut. Det bör emellertid framhållas,
            att detta blott var ett allmänt princip- beslut, som förutsatte,
            att genomförandet av förstatligandet skulle bliva beroende på
            kommande utredningar och propositioner beträffande varje särskild
            järnväg, därvid givetvis såväl den särskilda transaktionens eko-
            nomiska valör som även andra på frågan inverkande omständigheter
            skulle bliva föremål för särskild prövning. Det förefaller uppenbart,
            att såväl statsfinansiellt som med hänsyn
          </p>
          <pb facs="riksdagen-motions-pdf/data/1940/mot_1940__fk__65/mot_1940__fk__65-002.pdf"/>
          <p>
            14 Motioner i Första kammaren, Nr 65.
          </p>
          <p>
            till de allmänna ekonomiska betingelserna i landet numera så
            förändrade förhållanden inträffat, att ett snabbt och omedelbart
            förverkligande av nämnda principbeslut icke kan synas lämpligt.
            Därest riksdagens ifråga- varande principbeslut icke blivit vid
            föregående riksdag fattat under då rådande gynnsammare ekonomiska
            förhållanden, torde man kunna utgå ifrån att ett sådant förslag
            icke skolat kunna vid innevarande års riks- dag bliva av Kungl.
            Maj:t framlagt och utav riksdagen antaget. Så be- tydande ingrepp
            i statsfinansiellt avseende och med hänsyn till det eko- nomiska
            livet i landet lära näppeligen beslutas under så utomordentligt
            vanskliga tider som de nuvarande. Om denna uppfattning är riktig,
            torde därav också följa, att förverkligandet av fjolårets beslut
            för när- varande bör ställas på framtiden eller i varje fall ske
            endast i den mån som starka sakliga skäl tala för ett omedelbart
            förstatligande. I de fall då uppskov ej anses kunna ske, bör den
            största återhållsamhet från statens järnvägars sida iakttagas
            i fråga om nyinvesteringar i samband med statsdriftens utvidgande.
            Statens finansiella ställning är för närvarande hårt ansträngd
            och hela den ekonomiska situationen utomordentligt pressad. Staten
            kan för närvarande icke genom beskattning uppdriva tillnärmelsevis
            hela det belopp, som erfordras för de löpande utgifterna. Endast
            med svårighet lär väl staten kunna komma att genom upplåning uppbringa
            hela det väldiga belopp, som erfordras för att utfylla täckningen
            av de löpande utgifterna, och det är överhuvud taget ovisst, om
            sådan upplåning kan ske utan en försämrande inverkan på penningvärdet
            till stor skada för hela vårt samhälle. Varje onödig utgift, varje
            onödig finansiell transak- tion, som innebär någon påfrestning
            på penningmarknaden, är förden- skull direkt skadlig, därigenom
            att den riskerar att leda till penning- värdets försämring och
            kan komma att förhindra den nödvändiga kon- centrationen av alla
            våra ekonomiska resurser på livsviktiga ändamål. Det är en bjudande
            plikt att i detta läge, då såväl staten som hela samhällets ekonomi
            är till det yttersta pressad, undvika varje belast- ning, som,
            om den ock avser ett önskvärt ändamål, dock icke är träng- ande
            nödvändig utan kan uppskjutas. Den mycket stora finansiella och
            driftsekonomiska belastning, som järnvägsförstatligandet skulle
            innebära, bör därför uppskjutas tills mera normala förhållanden
            inträtt. Ett upp- skov med inlösningen behöver ej medföra någon
            förhöjning av inlös- ningspriset, då detta torde kunna baseras
            på perioden 1931—38. Järnvägsförstatligandets finansiella betydelse
            framträder i skilda av- seenden: 1:o. Om själva inlösningssumman
            har sagts, bland annat av förutva- rande kommunikationsministern,
            att utbytet av på enskilda eller kom- munala händer liggande järnvägsaktier
            mot statsobligationer eller skuld- förbindelser, som kunna vara
            bundna ett flertal år framåt, icke utövar
          </p>
          <pb facs="riksdagen-motions-pdf/data/1940/mot_1940__fk__65/mot_1940__fk__65-003.pdf"/>
          <p>
            Motioner i Första kammaren, Nr 65. 15
          </p>
          <p>
            någon påverkan eller innebär en påfrestning på kapitalmarknaden.
            Detta är en sanning med modifikation. Fall kunna visserligen förekomma,
            där en kommun eller enskilda kunna låta sådana bundna obligationer
            bliva liggande i sin portfölj, eller där till äventyrs erhållen
            kontant lik- vid kan användas som ersättning för upplåning, som
            eljest bort ske på marknaden. Då emellertid en stor del av de
            nu på sådana händer lig- gande järnvägsaktierna icke kunna anses
            ha ett på längre sikt bestämt framtidsvärde utan äro vanskliga
            papper, kan deras utbytande mot statsobligationer icke undgå att
            uppfattas såsom en ökning i förmögen- hetsstyrkan eller i varje
            fall i likviditeten och torde på ett eller annat sätt direkt eller
            kanske snarare indirekt komma att påverka marknaden. För en privatperson
            kan utbytet av en osäker aktieportfölj mot en sä- ker obligationsportfölj
            föranleda disposition av andra tillgångar på ett sätt, som belastar
            marknaden, och för en kommun, som innehar en stor statsobligationsportfölj,
            lär frestelsen att realisera denna för t. ex. bygg- nadsändamål
            komma att bliva ganska stark. Ytterligare tillkommer att i de
            fall, då verkligt svaga oräntabla järnvägar inköpas, det enligt
            den tänkta normalregleringen av köpeskillingen icke kan undgås,
            att en fak- tisk förmögenhetsökning uppstår hos säljaren. Det
            blir i detta fall en faktisk överbetalning av de ekonomiskt svaga
            banornas aktiekapital, och ny köpkraft skapas härmed. 2:o. All
            erfarenhet visar, att vid övertagandet och införlivandet i statens
            järnvägar av enskilda järnvägar mycket betydande belopp ut- över
            köpeskillingen tillkomma för att sätta banan i ett bättre skick
            — man talar ibland om statsbanemässigt skick. Man kan som ett
            exem- pel erinra om järnvägsstyrelsens kända strävan — i och för
            sig förstå- elig men icke alltid ekonomisk — att rationalisera
            vagnparken genom att slopa de mindre tillfredsställande vagnarna
            och för stora anslags- belopp på budgeten bygga nya moderna vagnar.
            Även förstärkning av banorna genom rälsbyten, förbättring av stationsutrustningarna,
            auto- matiska ställverk och många andra önskvärda ting framstå
            i statlig regi såsom något man icke kan undvara, ehuru den under
            blygsamma förhållanden arbetande enskilda driften fått reda sig
            utan dessa stora kapitalutlägg. Risken för fortlöpande kapitalutlägg
            utöver inlösnings- summan torde alltså vara betydande. Detsamma
            gäller givetvis om bil- linjernas införlivande med statens järnvägar.
            3:o. Slutligen har man driftskostnaderna. Olika meningar ha rätt
            om vilka besparingar på driftskostnaderna, som bli möjliga vid
            ett förstat- ligande. Nyss nämndes att besparingssiffran 4,7 miljoner
            kronor för de nor- malspåriga järnvägarna ansetts överdriven och
            att för de smalspårigas del ingen utredning är gjord, men risk
            för direkt driftskostnadsfördy- ring föreligger. Omstritt är däremot
            icke, att vid fullständigt förstat-
          </p>
          <pb facs="riksdagen-motions-pdf/data/1940/mot_1940__fk__65/mot_1940__fk__65-004.pdf"/>
          <p>
            16 Motioner i Första kammaren, Nr 65.
          </p>
          <p>
            miljoner kronor uppstår, försåvitt icke denna inkomstminskning
            skulle kunna till någon del motvägas genom en till följd av de
            sänkta tarifferna ökad trafik. Det torde vara en bland de sakkunniga
            mycket allmänt omfat- tad åsikt, till vilken numera ej heller
            järnvägsstyrelsen ställer sig främ- mande, att det driftsekonomiska
            slutresultatet av ett förstatligande i större eller mindre skala
            blir en ökad belastning på statens järnvägars driftsekonomi. Även
            denna faktor gör sålunda, att förstatligandet, vilka nu än fördelarna
            av detsamma kunna vara, dock blir en ekonomiskt betungande affär
            för statsverket.' Inom järnvägsstyrelsen är för närvarande en
            hel delegation, med che- fen för den ekonomiska byrån som chef,
            sysselsatt med förarbeten för förstatligandet. Man tycker att
            i dessa för vårt transportväsende på- frestande tider viktigare
            arbetsuppgifter kunde finnas för dessa, och att ekonomibyråchefen
            skulle vara mer än väl behövlig för statens järnvä- gars löpande
            och nu så komplicerade arbetsuppgifter. På grund av vad ovan anförts
            hemställes, att riksdagen ville i skrivelse till Kungl. Maj:t
            uttala, att vid nu inträdda förhållanden förstatligandet av de
            enskilda järnvägarna bör tills vidare anstå, där så utan olägenhet
            kan ske, samt att i de fall statsinlösen sker största återhållsamhet
            bör iakttagas från statens järn- vägars sida 1 fråga om nyinvesteringar
            i samband med statsdriftens utvidgande.
          </p>
          <p>
            Stockholm den 22 januari 1940. Gustaf Velander.
          </p>
          <p>
            J. B. Johansson. William Nisser. A. O. Frändén. Karl Wistrand.
            Ivar Ekströmer. Lennart Bondeson.
          </p>
          <p>
            Nils Holmström. Carl Sundberg. Harald Nordenson.
          </p>
        </div>
      </div>
    </body>
  </text>
</TEI>
