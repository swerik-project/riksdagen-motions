<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970-höst-ak--01499">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_ak__1499/mot_1970_höst_ak__1499-001.pdf"/>
      <fw xml:id="i-Tr7kcyeZ9pjpfRKWcf4AL3">
        Motion i Andra kammaren, nr 1499 år 1970 3
      </fw>
      <div xml:id="i-Bhm5A9zaUv1MLWXnu7FUwZ" type="motHeader">
        <div xml:id="i-AoyWt76TNNH3DU19mn12yw" type="motTitle"/>
        <div xml:id="i-Sybya9V916a2XRgQxG8YYq" type="motSubmissionInfo"/>
      </div>
      <div xml:id="i-L23WhHcgMUvLipXLcm8onN" type="motBody">
        <div xml:id="i-MW3nMa3bEhZSYJNCV18Zqc">
          <p xml:id="i-Ey8hgo8BqAkgHVhEp5jSe6">
            Nr 1499
          </p>
          <p xml:id="i-2YhgvwDsex9yV5iftWVYqL">
            Av herr Antonsson m. fl., i anledning av Kungl. Maj:ts proposition
            nr 156, med förslag till förordning om ändring i förord- ningen
            (1968:419) om allmän arbetsgivaravgift, m. m.
          </p>
          <p xml:id="i-FasW5bPXdDGtKSDS5qQUtJ">
            (Lika lydande med motion nr 1283 i Första kammaren)
          </p>
          <p xml:id="i-AT33mVJ6EYaTWuRK2fpB99">
            Tecknen på överhettning i vår ekonomi har under sommaren och
            hösten gjort sig gällande med ökad styrka i form av bl. a. kraftiga
            prishöjningar, arbetskraftsbrist, svag handelsbalans och fortsatt
            press på valutaställningen. Samtidigt har de länge kännbara strukturella
            förändringarna inom bl. a. vissa hemmamarknadsindustrier och i
            handeln med utlandet förstärkts och alltmer framträtt som ett
            hot mot den samhällsekonomiska balansen. Även om t. ex. prisstegringarna
            delvis kan tillskrivas internationella för- hållanden, måste den
            uppkomna situationen främst tillskrivas brister i den inhemska
            ekonomiska politiken. Missbedömningar av utvecklingen har lett
            till att de ekonomisk-politiska åtgärderna har satts in för sent
            och att de totalt sett inte blivit tillräckliga. Till detta kommer
            att åtstramningsåtgär- derna varit mycket ensidiga. Nästan enbart
            ränte- och kreditpolitiska medel har kommit till användning, och
            åtstramningen har därmed främst kommit att rikta sig mot investeringarna.
            I samband med konjunkturuppgången under fjolåret skärptes ränte-
            och kreditpolitiken successivt. Från juli 1969 har diskontot varit
            7 procent, vil- ket är den högsta nivån sedan 1930-talet. Kreditrestriktionerna
            skärptes under hösten undan för undan och kompletterades med begränsningar
            i fråga om valutautförseln. Redan i denna situation framstod en
            förstärkning av finanspolitiken som önskvärd, inte minst för att
            åstadkomma balans mellan olika ekonomisk- politiska medel. En
            sådan målsättning uppställdes också i den finansplan som lades
            fram i januari i år. Finansministern framhöll där bl. a. att »det
            framstår som ett oavvisligt krav att finanspolitiken stramas åt
            för att garan- tera stabilitet i den fortsatta utvecklingen samt
            för att åstadkomma en bättre balans mellan de ekonomisk-politiska
            medlen». Den uppsatta målsättningen uppnåddes emellertid aldrig.
            De åtgärder som vidtogs för att förstärka den löpande statsbudgeten
            var sålunda inte tillräck- liga för att eliminera det kraftiga
            köpkraftsöverskottet. Budgetunderskottet fortsatte därför att
            växa och uppgick för hela budgetåret 1969/70 till inte
          </p>
          <pb facs="riksdagen-motions-pdf/data/1970/mot_1970_höst_ak__1499/mot_1970_höst_ak__1499-002.pdf"/>
          <fw xml:id="i-R11FKqWsAMBvD3ZkgyAGK2">
            4 Motion i Andra kammaren, nr 1499 år 1970
          </fw>
          <p xml:id="i-u8zgrb7nHddkNJtmJjgmg">
            mindre än 3,8 miljarder kronor. Inte heller genomfördes de åtgärder
            inom näringspolitiken som i detta läge bort genomföras för att
            stödja den ekono- miska politiken. I stället genomfördes under
            våren ytterligare restriktioner, som i första hand riktade sig
            mot investeringarna. Sålunda infördes på nytt en investe- ringsavgift
            på s. k. oprioriterat byggande samtidigt som bankernas utlånings-
            möjligheter ytterligare stramades åt genom bl. a. inskränkningar
            i check- krediterna. De negativa verkningarna av denna politik
            framträdde snabbt. Högränte- politiken och den allt hårdare kreditåtstramningen
            gav utslag i ett ökat antal företagsnedläggelser. Jämfört med
            situationen ett år tidigare fördubblades varslen, och också i
            fråga om antalet konkurser ägde en kraftig uppgång rum. Kreditrestriktionerna
            begränsade företagens möjligheter att genom- föra sina planerade
            investeringar. Pressen på priserna ökade också kraftigt under
            sommaren, och någon återhämtning av valutareserven kom aldrig
            till stånd. Under första halvåret 1970 noterades i stället ett
            rekordstort under- skott i handelsbalansen. Riskerna för en fortsatt
            inflationsutveckling och nedläggningar av företag verkade samtidigt
            skapa svårigheter inför avtals- rörelsen. Till detta kommer att
            de regionala problemen på arbetsmarknaden har blivit bestående.
            De starka prisökningarna under sommarmånaderna och risken för
            nya prishöjningar vid årsskiftet i samband med höjningen av momsen
            föranledde regeringen att under hösten fatta beslut om prisstopp,
            först på livsmedel och därefter på större delen av konsumtionsvaruområdet.
            Sådana åtgärder kan dock knappast väntas bli verkningsfulla utan
            kompletterande finanspoli- tiska åtgärder. Den proposition med
            förslag till åtstramningsåtgärder som nu lagts fram — nr 156 —
            får anses som ett erkännande i efterhand av att den kritik som
            bl. a. centerpartiet tidigare riktat mot regeringens ekonomiska
            politik varit riktig. Vår kritik har främst vänt sig mot den bristande
            balansen mellan finanspolitiska och kreditpolitiska åtgärder,
            de uteblivna insatserna för att underlätta och stödja näringslivets
            investeringar samt oviljan att främja samförståndslösningar om
            de ekonomiska problemen. I dagens läge framstår en förstärkning
            av finanspolitiken alltjämt som mycket angelägen, bl.a. för att
            minska risken för fortsatta prisstegringar och för att skapa förutsättningar
            för lättnader i ränte- och kreditpolitiken. Jämsides med dessa
            åtgärder måste den ekonomiska politiken inriktas på att främja
            näringslivets fortsatta utbyggnad, vilket är nödvändigt för att
            åstad- komma varaktiga förbättringar i bytesförhållandet med utlandet.
            Samtidigt kan man i dagens läge inte bortse från möjligheterna
            till en relativt snar omsvängning i konjunkturen. Den internationella
            utvecklingen pekar i denna riktning. Också inom landet har påtagliga
            mättnadstendenser
          </p>
          <pb facs="riksdagen-motions-pdf/data/1970/mot_1970_höst_ak__1499/mot_1970_höst_ak__1499-003.pdf"/>
          <fw xml:id="i-ThYDmvU2VtFq8W857KKnNf">
            Motion i Andra kammaren, nr 1499 år 1970 3
          </fw>
          <p xml:id="i-TvV8PpHkzK6Xipzey8Y91e">
            gjort sig gällande på en del områden. Lageruppbyggandet tycks
            sålunda ha upphört. Orderingången är i vissa branscher inte lika
            omfattande som tidi- gare, och leveranstiderna har förkortats.
            Prissänkningar har också ägt rum på vissa råvaror. Jämsides med
            att den strama ekonomiska politiken får fortsätta måste därför
            en hög handlingsberedskap upprätthållas för att kunna möta en
            mera markerad omsvängning i konjunkturen. Detta gäller inte minst
            på det regio- nalpolitiska området. Generella lättnader i den
            ekonomiska politiken bör i första hand sättas in på det ränte-
            och kreditpolitiska området. Inför vinterns avtalsrörelse är det
            vidare angeläget att parterna på arbets- marknaden, de politiska
            instanserna och ekonomisk expertis får möjligheter att träffas
            till gemensamma överläggningar om det ekonomiska läget innan de
            egentliga avtalsförhandlingarna påbörjas. Vi vidhåller därför
            vårt tidi- gare krav på att en stabiliseringskonferens sammankallas
            med företrädare för arbetsmarknadens parter, regeringen, de politiska
            partierna och ekono- misk expertis. I ett längre perspektiv inger
            särskilt den svaga bytesbalansen och omställ- ningssvårigheterna
            inom vissa hemmamarknadsnäringar, som har att möta hård utlandskonkurrens,
            bekymmer. Bytesbalansen har ända sedan mitten av 1960-talet uppvisat
            växande underskott. Det tidigare mönstret med växelvis ungefär
            lika stora underskott och överskott har sålunda brutits. Denna
            förändring kan hänföras till flera faktorer. Det växande negativa
            turistnettot, stagnationen i fråga om in- komster från sjöfarten
            samt ökningen av u-landshjälpen kan sålunda till viss del förklara
            de förändringar som inträtt. Men också de strukturella för- ändringarna
            inom det svenska näringslivet har spelat stor roll för utveck-
            lingen. Nedläggningarna av företag inom typiska hemmamarknadsnäringar
            som t.ex. textil och konfektion, skotillverkning och odling av
            trädgårds- växter har sålunda framtvingat ett ökat importbehov.
            Likaså tenderar den utpräglade exportindustrin att bli alltmer
            importkrävande i fråga om råvaror och halvfabrikat. Möjligheterna
            att vända denna utveckling i positiv riktning ligger i första
            hand i en utbyggnad och modernisering av såväl exportindustrin
            som de hemmamarknadsinriktade näringarna. En viss omfördelning
            av de tillgäng- liga resurserna till förmån för näringslivets
            investeringar ter sig därför allt nödvändigare. Detta är desto
            mer angeläget som investeringsutvecklingen under flera år varit
            svag, och många tecken tyder på att det svenska närings- livet
            på grund av otillräcklig kapacitet därför inte fullt ut kunnat
            utnyttja den förbättring i det internationella efterfrågeläget
            som inträdde förra året. Under fjolåret kunde dock en investeringsökning
            i näringslivet äga rum trots knappheten på lånemarknaden och hög
            ränta. Också under innevarande år har investeringsbenägenheten
            varit god. De reella möjligheterna att ge-
          </p>
          <pb facs="riksdagen-motions-pdf/data/1970/mot_1970_höst_ak__1499/mot_1970_höst_ak__1499-004.pdf"/>
          <fw xml:id="i-SfKwYSMbchtjiydq662W1x">
            6 Motion i Andra kammaren, nr 1499 år 1970
          </fw>
          <p xml:id="i-4dSdUdi7pwsW7oK5fnzreR">
            nomföra dessa investeringar har dock begränsats starkt av den
            restriktiva kreditpolitiken. Det slutgiltiga investeringsutfallet
            kan därför nu antas bli väsentligt lägre än vad som tidigare beräknats
            i bl. a. finansplanen. Denna utveckling är särskilt påtaglig bland
            de mindre företagen. Bl.a. löneglidningen och de ökade materialpriserna
            har minskat vinstmargina- lerna. Eftersom de mindre företagen
            dessutom i regel har relativt liten själv- finansiering och sålunda
            är starkt beroende av lånat kapital, har kredit- restriktionerna
            och den hårda räntan drabbat dessa företag särskilt hårt. Nyligen
            redovisade undersökningar tyder på oförändrade eller t. o. m.
            mins- kade investeringar i dessa företag under 1970. Detta förhållande
            är särskilt allvarligt mot bakgrund av vad som redan nämnts i
            fråga om hemmamarknadsinriktade näringar, där de mindre före-
            tagen är rikt företrädda. Det är uppenbart att särskilda åtgärder
            här behöver sättas in för att stärka dessa branschers konkurrenskraft
            och förhindra en alltför snabb nedläggning av företag. De kreditpolitiska
            åtgärderna torde denna gång ha fått särskilt kraftig verkan på
            grund av att de varit i kraft under ovanligt lång tid. Diskontot
            har som nämnts legat på nuvarande rekordhöga nivå ända sedan i
            juli 1969. Också kreditrestriktionerna har blivit ovanligt långvariga.
            även många före- tag, som ursprungligen haft god likviditet, torde
            därför nu ha stark känning av restriktionerna. Då det gäller räntan
            tillkommer därjämte kostnadseffek- terna. Pris- och hyresstegringarna
            under året torde sålunda till inte ringa del kunna härledas till
            det höga ränteläget. I den nuvarande situationen utgör givetvis
            sparandets utveckling en fak- tor av stor betydelse. Ett oroande
            förhållande är därvid inte minst den fort- satta nedgången i hushållssparandet.
            Den andel som hushållen spar av sina inkomster har successivt
            sjunkit från ca 8 procent i slutet av 1950-talet till 6,5 procent
            1964 och 3,5 procent 1969. Särskilt för familjeföretagen och andra
            mindre företag rycker minskningen i hushållssparandet undan möj-
            ligheterna att säkerställa tillgången på riskvilligt kapital på
            traditionellt sätt. Minskningen i hushållssparandet påverkar givetvis
            också efterfrågeutveck- lingen. Med oförändrad sparkvot för hushållen
            jämfört med 1960-talets bör- jan skulle konsumtionsefterfrågan
            i dagens läge understiga den verkliga med minst ett par miljarder
            kronor. I många avseenden har detta samma samhällsekonomiska verkningar
            som ett lika stort skatteuttag och uppväger sålunda en större
            åtstramningseffekt än den som åstadkommes genom de i proposition
            nr 156 föreslagna åtgärderna. Det är därför angeläget att särskilda
            åtgärder sätts in för att stimulera ett större enskilt sparande.
            Sådana åtgärder bör alltså i nuläget betraktas som ett komplement
            till åtgärder på det finanspolitiska området. Vi har redan i tidigare
            sammanhang föreslagit särskilda åtgärder på bl.a. skatteområdet
          </p>
          <pb facs="riksdagen-motions-pdf/data/1970/mot_1970_höst_ak__1499/mot_1970_höst_ak__1499-005.pdf"/>
          <fw xml:id="i-HbL4D9SWKiwtbWafBni6j7">
            Motion i Andra kammaren, nr 1499 år 1970 7
          </fw>
          <p xml:id="i-7Bt9U5LpiR1eERHg9RVujN">
            för att stimulera till större enskilt sparande. I detta sammanhang
            vill vi där- för begränsa oss till att föreslå att ett värdefast
            statligt obligationslån ges ut i samband med utbetalningen av
            överskjutande skatt. Lånet bör sålunda bl. a. erbjudas till personer
            som i år erhåller överskjutande skatt men också stå öppet för
            andra småsparare. Vissa möjligheter att låna i utlandet står också
            till buds då det gäller in- vesteringar i näringslivet. Utlandsupplåning,
            som redan tillgripits i viss om- fattning, kan givetvis inte utnyttjas
            obegränsat, eftersom sådana lån under alla förhållanden måste
            betalas tillbaka genom ökad export. I dagens läge kan emellertid
            en större utlandsupplåning enligt vår mening bidra till att lösa
            problemet att öka investeringsutrymmet i näringslivet, särskilt
            i industrin. Den höga ekonomiska aktiviteten har också lett till
            en hög sysselsättning för landet som helhet och i många fall arbetskraftsbrist.
            Liksom tidigare har emellertid efterfrågan på arbetskraft varit
            mycket ojämnt fördelad mellan olika delar av landet. Utvecklingen
            under hela 1960-talet har gett klara be- lägg för att ojämnheten
            i sysselsättningstillgången kommer att bestå obe- roende av konjunkturläget
            under överskådlig tid framåt, om inte effektivare insatser kan
            sättas in i de områden som har arbetskraftsöverskott. Det är därför
            angeläget att de regionala aspekterna verkligen beaktas inte bara
            genom speciella regionalpolitiska insatser utan också i den allmänna
            ekono- miska politiken. De åtgärder för att stabilisera samhällsekonomin
            som föreslås i proposi- tion nr 156 omfattar en höjning av den
            allmänna arbetsgivaravgiften från en till två procent, höjning
            av skatten på motorbränslen samt på vin och sprit, justeringar
            av energiskatten och arbetsgivaravgiften till sjukförsäkringen
            samt tidigareläggning av höjningen av mervärdeskatten på ytterligare
            några varuområden. Totalt beräknas de föreslagna åtgärderna inbringa
            ca 1850 milj. kr. per år under nuvarande förhållanden. De slutgiltiga
            samhällseko- nomiska effekterna får dock anses som osäkra med
            hänsyn dels till oviss- heten om konjunkturutvecklingen, dels
            till att en del av åtgärderna inte ger någon omedelbar stabiliseringspolitisk
            effekt. Höjningen av den allmänna arbetsgivaravgiften bör enligt
            vår mening endast accepteras som ett provisorium. Denna avgift
            infördes 1968 i sam- band med omläggningen av den indirekta beskattningen
            från omsättnings- skatt till mervärdeskatt. Avgiften tillkom i
            stället för den indirekta beskatt- ningen av investeringsvaror,
            som då bortföll, och uttaget bestämdes i första hand med ledning
            av det bortfall av skatteinkomster som detta föranledde. Om arbetsgivaravgiften
            nu höjs, innebär detta att den får betraktas som ett permanent
            inslag i vårt skattesystem. Det är inte tillfredsställande att
            en sådan permanentning sker utan närmare undersökningar av avgifternas
            sam- hällsekonomiska verkningar. Någon sådan utredning har inte
            föregått vare sig införandet av avgiften 1968 eller förslaget
            till höjning i år. Vi föreslår
          </p>
          <pb facs="riksdagen-motions-pdf/data/1970/mot_1970_höst_ak__1499/mot_1970_höst_ak__1499-006.pdf"/>
          <fw xml:id="i-Afsq7C7yw7sWXX3dwENFMU">
            3 Motion i Andra kammaren, nr 1499 år 1970
          </fw>
          <p xml:id="i-2kWghtFD5gYDfWDCkJTdGo">
            därför att avgiftens storlek omprövas inom nära framtid, förslagsvis
            ett år, och att en utredning om avgiftens samhällsekonomiska verkningar
            dessför- innan genomförs. En höjning av arbetsgivaravgiften kommer
            otvivelaktigt att dämpa före- tagens efterfrågan på arbetskraft.
            En generell avgiftshöjning skulle därför allvarligt motverka strävandena
            till regional utbyggnad av näringslivet inom de sysselsättningssvaga
            regionerna. Med hänsyn därtill bör enligt vår mening ingen höjning
            av avgiften ske inom dessa områden. Inom det område där lokaliseringsstöd
            nu utgår samt inom övriga delar av Kopparbergs län och Gotland
            bör avgiften därför bibehållas vid nuvarande nivå. Undantag från
            höjningen bör enligt vår mening också göras för den seg- lande
            personalen inom handelsflottan. Inom denna näring uttas redan
            en lägre avgift (0,64 2). Motivet för detta är att rederinäringen
            måste arbeta i hård internationell konkurrens, där konkurrenterna
            ofta åtnjuter statiiga subventioner och i varje fall inte belastas
            med avgifter som kan jämföras med arbetsgivaravgiften. Denna motivering
            äger alltjämt giltighet. Med hänsyn till den stora betydelse som
            handelsflottan har för bl. a. våra valuta- intäkter och möjligheterna
            att upprätthålla en tillfredsställande bytesba- lans föreslår
            vi att avgiftten inom denna näring utgår med oförändrat pro- centtal.
            Enligt förslaget skall arbetsgivaravgiften liksom hittills utgå
            även på löner och förmåner, som utbetalas av landsting och primärkommuner.
            Det är i detta fall fråga om en direkt övervältring av kostnader
            på landsting och kommuner. Med hänsyn både till önskvärdheten
            av att hindra ytterligare kostnadsövervältringar från staten till
            kommunerna och till att flertalet landsting och kommuner redan
            fastställt skatteuttaget för 1971 bör enligt vår mening dessa
            befrias från skyldighet att erlägga den höjda arbetsgivar- avgiften
            till den del denna avser anställda inom socialvård samt hälso-
            och sjukvård. Höjningen av arbetsgivaravgiften skulle i annat
            fall medföra stora risker för inskränkningar i landstingens och
            kommunernas verksamhet på detta område. Enligt förslaget i propositionen
            skall höjningen av skatten på drivmedel för bilar och andra fordon
            genomföras i form av en höjning av den s.k. motorbränsleskatten.
            Denna är till skillnad från vägskatten inte special- destinerad.
            Enligt vår uppfattning bör denna höjning i stället genomföras
            genom en uppräkning av den s.k. vägskatten. Medlen tillförs därigenom
            automatiskt bilskattefonden. Det ökade skatteuttaget på bensin
            och andra drivmedel bör sålunda i likhet med huvuddelen av den
            nuvarande drivmedelsskatten re- serveras för utbyggnad av vägnätet.
            I vilken takt medlen skall utnyttjas för ytterligare vägbyggande
            får givetvis bestämmas med hänsyn till bl. a. kon- junkturläget.
            Med hänvisning till vad som anförts i motionen hemställer vi,
          </p>
          <pb facs="riksdagen-motions-pdf/data/1970/mot_1970_höst_ak__1499/mot_1970_höst_ak__1499-007.pdf"/>
          <fw xml:id="i-945bCQd4RVCYvYZtednEFY">
            Motion i Andra kammaren, nr 1499 år 1970 9
          </fw>
          <p xml:id="i-8d4p1WeN4LCvo4WXJwXgdf">
            att riksdagen vid behandlingen av Kungl. Maj:ts proposi- tion
            nr 156 beslutar 1. att i skrivelse till Kungl. Maj:t hemställa
            att en stabili- seringskonferens med representanter för regeringen,
            arbets- marknadens parter, de politiska partierna och ekonomisk
            expertis sammankallas i enlighet med vad som anförts i mo- tionen;
            2. att i skrivelse till Kungl. Maj:t som sin mening uttala sig
            för en sådan inriktning av den ekonomiska politiken, som kan skapa
            förutsättningar för en ökning av näringslivets investeringar och
            snara lättnader i ränte- och kreditpoliti- ken i enlighet med
            vad som anförts i motionen; 3. att i skrivelse till Kungl. Maj:t
            hemställa att förslag om ett värdesäkert statligt obligationslån
            skyndsamt förelä riksdagen; 4. att arbetsgivare inom det allmänna
            stödområdet samt Gotland och övriga delar av Kopparbergs län skall
            erlägga allmän arbetsgivaravgift med oförändrat en procent av
            vär- det av utgivna löner och förmåner; 9. alt i skrivelse till
            Kungl. Maj:t hemställa om utredning av den allmänna arbetsgivaravgiftens
            verkningar samt för- slag till riksdagen om arbetsgivaravgiftens
            framtida utform- ning; 6. att allmän arbetsgivaravgift i fråga
            om sådan arbets- tagare hos redare som avses i 1 $ första stycket
            i sjömans- skatteförordningen skall utgå med oförändrad andel
            av vär- det av utgiven lön och naturaförmåner; 7. att allmän arbetsgivaravgift
            i fråga om landstings- och kommunalanställd personal inom socialvård
            samt hälso- och sjukvård skall utgå med oförändrat en procent
            av värdet av utgivna löner och förmåner; 8. att avslå förslaget
            om höjning av motorbränsleskatten på bensin och andra drivmedel
            och att i stället höja den s. k. vägskatten med 10 öre för bensin
            och 8 öre för brännolja och gasol; samt att vederbörande utskott
            utarbetar erforderlig författ- ningstext.
          </p>
          <p xml:id="i-GHaXrvp8oYxnu4LXG88xbr">
            S5s
          </p>
          <p xml:id="i-3eHRxqzqdrutHhsBNgjF4Y" type="date">
            Stockholm den 27 oktober 1970
          </p>
          <p xml:id="i-Rc3AJYdJqjAhKQimEYMHUt" type="signatureBlock">
            Johannes Antonsson (cp) Lars Eliasson (cp) Sven Vigelsbo (cp)
            i Sundborn Nils G. Hansson (cp) Gunnar Larsson (cp) John Eriksson
            (cp)
          </p>
          <p xml:id="i-VwzM92fV2betaUTcBYa4C6">
            i Skegrie
          </p>
          <p xml:id="i-THtsu9hy157NPoyTiBLNfg">
            i Luttra i Bäckmora
          </p>
        </div>
      </div>
    </body>
  </text>
</TEI>
