<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--fk--00341">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__fk__341/mot_1960__fk__341-001.pdf"/>
      <fw xml:id="i-UweZL2mni5FD1nRe8XHVNa">
        2 Motioner i Första kammaren, nr 341 år 1960
      </fw>
      <div xml:id="i-VGioToWQEaH2Mmc61Xduw2" type="motHeader">
        <div xml:id="i-3zwUqsyJfHNa1GE77uT88n" type="motTitle"/>
        <div xml:id="i-VurgS9rcpEzWACTA4jbTgt" type="motSubmissionInfo"/>
      </div>
      <div xml:id="i-VcgN1EqwydVkErHjUjdcg6" type="motBody">
        <div xml:id="i-QyuPk2p5Zh6aWrca443ZFC">
          <p xml:id="i-FHG2oz6KwURwYt6EPEaEC7">
            Nr 341
          </p>
          <p xml:id="i-7XKuMZM76onE77yBjdwhH9">
            Av herr Sundin, om ändrad organisation av utbildningen inom armén.
          </p>
          <p xml:id="i-4a3rBF4vQuKnoCzVURhSob">
            Inom försvarsdepartementet har nyligen tillsatts en kommitté
            för en snabb översyn av de olika posterna inom försvarsbudgeten.
            En kartlägg- ning av de besparingsmöjligheter som står till buds
            på kort sikt är tack- nämlig och kan i första hand bli vägledande
            för försvarsfrågans behand- ling vid nästa riksdag. Besparingskommittén
            har emellertid så pass kort tid till förfogande, att man sannolikt
            får svårt att räkna med att dess arbete skall resultera i mera
            genomgripande rationaliseringsförslag. På längre sikt krävs dock
            enligt min uppfattning vissa mera genomgri- pande åtgärder, som
            förutsätter speciell och omfattande utredning, för att åstadkomma
            ;besparingar i en storleksordning, som är av mera märkbar samhällsekonomisk
            räckvidd och även gör det möjligt att trots den tekniska utvecklingens
            kostnadsfördyring i längden bibehålla krigsförbandens effek- tivitet.
            Ett område där en genomgripande översyn förefaller påkallad synes
            vara flygmaterielsidan, där tvivel råder om nyttan av en fortsatt,
            oförminskad utbyggnad av det mycket dyrbara jaktflyget, trots
            att man numera är all- mänt på det klara med att de bemannade
            jaktflygplanens ersättande med luftförsvarsrobotar är en tidsfråga
            (i årets försvarsproposition upptages 66 milj. kr. till luftförsvarsrobotar
            inom flygvapnet och 733 milj. kr. till anskaff- ning av flygplan
            m. m.). Ett annat viktigt område — jag skall i det följande endast
            uppehålla mig vid detta — är utbildningsorganisationen inom för-
            svaret, vilken numera till avsevärd del ter sig mindre tillfredsställande
            från effektivitetssynpunkt samt onödigt kostnadskrävande. Jag
            skall illustrera denna bedömning med en hänvisning till det alltjämt
            rådande systemet för befälsutbildning inom armén, vilket enligt
            min uppfatt- ning icke är tillfredsställande anpassat till den
            nyare taktiska och tekniska utvecklingens krav, speciellt ej till
            de ofta påtalade och alltmer framträdan- de önskemålen om samverkan
            och samövning i den militära verksamheten. Krigsskolan som ger
            grundutbildning ligger i Stockholm, likaså krigshög- skolan som
            ger utbildning för högre befordran. De skolor som ger yngre officerare
            fortsatt utbildning är geografiskt vitt skilda: infanteriskjutsko-
            lan på Rosersberg (snart flyttning till Linköping och Gullberg),
            artilleri- skjutskolan på Villingsberg med delar i Stockholm,
            luftvärnsskjutskolan vid
          </p>
          <pb facs="riksdagen-motions-pdf/data/1960/mot_1960__fk__341/mot_1960__fk__341-002.pdf"/>
          <fw xml:id="i-G7vtrhw1zzWasw46FSnpU8">
            Motioner i Första kammaren, nr 341 år 1960 3
          </fw>
          <p xml:id="i-2H7MRC4E22rrcYFxUFR2eu">
            Väddö med delar i Stockholm, signalofficersskolan i Stockholm
            med övning- ar i Uppsala, fältarbetsskolan i Solna, pansartruppsskolan
            i Skövde, inten- denturskolan i Stockholm, rid- och körskolan
            på Strömsholm, tygförvalt- ningsskolan i Stockholm och underhållsskolan
            i Skövde. På samma sätt förhåller det sig med vissa specialskolor:
            skyddsskolan på Rosersberg, radar- och luftmekanikerskolan i Göteborg,
            stabsbiträdesskolan i Uppsala, motorskolan i Strängnäs, arméns
            underofficersskola i Uppsala, arméhundskolan i Sollefteå, hemvärnets
            stridsskola på Vällinge etc. Även truppslagens kadettskolor, som
            bl. a. utbildar reservanställda och värnplik- tiga officerare,
            ligger på olika platser: infanterikadettskolan i Solna (snart
            flyttning till Halmstad), artillerikadettskolan i Jönköping etc.;
            den först- nämnda är en helt självständig enhet, medan övriga
            är anknutna till ett för- band ur det egna truppslaget. Hela det
            uppsplittrade systemet, som vuxit fram successivt, kan knappast
            vara rationellt. För det första krävs på detta vis på en rad olika
            håll sär- skilda anordningar i fråga om undervisningsresurser,
            förvaltning och inten- dentur, biträdespersonal m. m. För det
            andra är möjligheterna till konti- nuerlig samövning samt enhetlig
            och gemensam utbildning starkt begrän- sade, vilket nödvändiggör,
            om kraven på samövning någorlunda skall till- godoses, transporter
            i mycket stor omfattning med dryga kostnader för resor och traktamenten,
            bl. a. för lärare, samt avsevärd tidspillan. För det tredje ställer
            systemet krav på undervisningslokaler och anläggningar i övrigt
            av lämplig beskaffenhet samt i många fall övningsfält och tillgång
            till öv- ningstrupp m. m. på ett stort antal olika platser. Jag
            vill ej bestrida att förutsättningarna för nuvarande lokalisering
            är speciella för ett par skolor, t. ex. krigshögskolan, och att
            det i vissa fall från effektivitetssynpunkt kan vara angeläget,
            att skolor förlägges till utbild- ningsförband som står dem nära,
            men i övrigt förefaller den hittillsvarande utspridningen ej längre
            hållbar ur vare sig effektivitetens eller en klok hus- hållnings
            synvinkel. För att skapa bättre betingelser för samverkan i utbildningen
            mellan befäl ur olika truppslag och mera rationellt utnyttja de
            kvalificerade lärarkrafter som står till buds på respektive ämnesområden,
            likaså materiel m. m., men även för att reducera de löpande kostnaderna
            i fråga om lärare, förvaltning, resor m. m., bör man överväga
            en samordning av det stora flertalet befäls- utbildningsanstalter
            till ett eller möjligen två skolförband, kanske ett skol- regemente
            i närheten av ett större skjut- och samövningsfält (t.ex. I 13
            jämte A 1 med tillgång till fält i älvdalen), där gemensam övningstrupp
            även fin- nes tillgänglig. Man finge på så vis ett slags arméns
            stridsskola. Ett starkt skäl för ett sådant rationaliserat system
            är att allt detta befäl, som f.n. får sin utbildning på olika
            håll, i fält skall leda förband som i störs- ta utsträckning ingår
            i samma taktiska enheter och alltså nödvändigtvis
          </p>
          <pb facs="riksdagen-motions-pdf/data/1960/mot_1960__fk__341/mot_1960__fk__341-003.pdf"/>
          <fw xml:id="i-FWaSkKHEuv6ofinCC9H45D">
            4 Motioner i Första kammaren, nr 341 år 1960
          </fw>
          <p xml:id="i-Erbv9gzVPuGX5i96P2FudS">
            skall känna väl till varandras förhållanden och kunna samarbeta
            intimt. I krigsorganisationen sammanfogas numera på ett helt annat
            sätt än tidi- gare förband ur olika truppslag till gemensamma
            enheter, som kan inrym- ma exempelvis både infanteri-, artilleri-,
            pansar-, signal- och underhålls- förband. Denna omständighet gör
            också att de här skisserade, principiella beve- kelsegrunderna,
            särskilt effektivitetshänsynen, för en viss samordning av befälsutbildningen
            är direkt tillämpliga också på utbildningen i övrigt inom armén.
            Här inträder de stora möjligheterna till kostnadsminskningar.
            Det måste sålunda av framför allt samverkansskäl men också av
            ekono- miska hänsyn numera anses nödvändigt att radikalt ompröva
            den hittills- varande truppslags- och förbandsindelningen. Man
            bör överväga en öÖver- gång till större och mera sammansatta utbildningsenheter.
            I krig uppträder ej längre infanteri, artilleri, pansar etc. för
            sig, utan förbanden förutsättes — som tidigare framhållits — bestå
            av åtskilliga komponenter, t. ex. infan- teri och artilleri samt
            signal- och underhållsförband inom en och samma enhet. Detta synes
            från taktisk och stridsteknisk synpunkt numera vara lika obestridligt
            som kravet på utspridning av förbanden på stridsfältet med hän-
            syn till atomstridsmedlen. En utländsk militärförfattare (majoren
            W. H. Pope i Canadian Army Journal) har uttryckt förhållandet
            med följande rader: »Det är ej längre vettigt att hålla samman
            ens en artilleridivision eller stridsvagnsbataljon för understöd
            av en brigad, ty en enda atombomb kan i så fall förinta brigadens
            hela artilleri eller pansar. Stridsindelningen kan ej längre uppskjutas
            till grupperingsområdet eller till någon samlingsplats. Förbanden
            måste stridsindelas redan nu i fredstid.» Redan i fredstid bör
            sålunda utbildning av olika truppslagsenheter i så stor utsträckning
            som möjligt vara intimt och kontinuerligt sammansluten och i första
            hand inriktad på utbildning av operativa enheter (stridsgrup-
            per) och ej som nu enbart delar av sådana. Utbildningen bör tidigt
            ta sikte på samverkan i strid. Genom större utbildningsenheter,
            kanske på fyra-fem olika platser i vårt land, inrymmande såväl
            infanteri som artilleri, pansar, ingenjörs-, signal- och underhållsförband
            kunde man enligt min uppfatt- ning skapa en effektivare och modernare
            utbildning till — bortsett från vissa investeringsutgifter — avsevärt
            minskade kostnader, vilket givetvis har stor betydelse bl. a.
            för vårt försvars möjligheter att följa med i den tekniska utvecklingen
            och utrustas med modern beväpning. Man skulle sä- kerligen också
            komma bort från det »truppslagstänkande» som finns på sina håll.
            Besparingarna låge främst i att en rad nu sinsemellan avlägsna,
            självstän- diga utbildningsförband, som kräver egen stabsorganisation,
            förvaltning, trivselanordningar, serviceverksamhet, underhållstjänst
            etc. och ställer an- språk på egna övningsfält, kunde utgå ur
            organisationen, men stora kost-
          </p>
          <pb facs="riksdagen-motions-pdf/data/1960/mot_1960__fk__341/mot_1960__fk__341-004.pdf"/>
          <fw xml:id="i-RK5a59GNs3Y7qsZ8KEsema">
            Motioner i Första kammaren, nr 341 år 1960 5
          </fw>
          <p xml:id="i-W86JATz3sJNdGuvn7kCH3y">
            nader för transporter (resor, traktamenten, drivmedel etc.) för
            tillfälliga samövningar m. m. skulle också försvinna. Man har
            ibland gjort invändningen att en sådan här från effektivitets-
            synpunkt i och för sig önskvärd omdaning skulle innebära så pass
            stora in- vesteringskostnader att projektet ej ginge att genomföra.
            Jag har svårt att tro på en sådan motivering. Vårt försvar kunde
            under beredskapstiden bygga ut barackanläggningar av i många fall
            mycket god kvalitet till relativt blyg- samma kostnader, och på
            detta område ger erfarenheterna från kraftverks- byggnationen
            även vägledning. Anläggningarna vid de militära utbildnings- läger
            som här åsyftas behöver ej nödvändigtvis konstrueras så att de
            skall stå sig i sekler. En annan invändning har gällt utbildningsförbandens
            mobiliserings- och krigsförberedelsearbete, men det här skisserade
            förslaget, som på lång sikt kanske innebure indragning av ett
            betydande antal infanteri-, pansar- och artilleriregementen m.
            m. förutsätter att försvarsområdesstaberna får i viss mån ändrade
            uppgifter och därav föranledd förstärkning. Jag bortser här från
            mera sekundära invändningar som gjorts gällande mot det föreslagna
            systemet, t. ex. då det gäller traditionsvärden, i fråga om vilka
            det närmast är min uppfattning att eventuella traditioner tillkommer
            fältförbanden och inte fredsorganisationens utbildningsenheter.
            Jag har velat föra fram dessa tankegångar, då jag är övertygad
            om att en lösning i den skisserade riktningen förr eller senare
            är nödvändig både för att ge utbildningen inom armén erforderlig
            effektivitet och för att göra en fullgod utrustning av fältförbanden
            med moderna vapen m. m. ekonomiskt möjlig på längre sikt. Det
            är enligt min uppfattning angeläget att förutsätt- ningarna för
            en successiv omläggning utredes snarast möjligt rörande i förs-
            ta hand armén men i andra hand även rörande övriga försvarsgrenar.
            Med stöd av det anförda får jag anhålla, att riksdagen måtte i
            skrivelse till Kungl. Maj:t anhålla att lämpligheten av och förutsättningarna
            för en av såväl ut- bildningstekniska som ekonomiska skäl betingad
            omdaning av utbildningsorganisationen inom i första hand armén
            sna- rast utredes.
          </p>
          <p xml:id="i-81mbXKx7F1wxK72znJYg5X" type="date">
            Stockholm den 27 januari 1960
          </p>
          <p xml:id="i-K3jn2YgBsSMa4om4Foot8g">
            Sven E. Sundin
          </p>
        </div>
      </div>
    </body>
  </text>
</TEI>
