<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UU-00673">
  <teiHeader>
    <fileDesc>
      <titleStmt>
        <title>Somaliland</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:673 av Markus Wiechel m.fl. (SD)</title>
          <idno type="rdwebb">H802673</idno>
          <rs type="number">673</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H802673/text</ref>
          <ref type="dokument_url_html">http://data.riksdagen.se/dokument/H802673</ref>
          <ref type="dokumentstatus_url_xml">http://data.riksdagen.se/dokumentstatus/H802673</ref>
          <ref type="docx">http://data.riksdagen.se/fil/8CD85850-CEC5-4F7D-99D5-856D7DF84D3D</ref>
          <ref type="pdf">http://data.riksdagen.se/fil/8B5EDD01-7309-4C5F-8151-C3110352A352</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TFG2PW7ay7mUZBy2GoJDbV</idno>
            <name>Mats Nordberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ANp2FHb79muCK9FMr99bzt" type="signed"/>
        <correspContext corresp="i-ANp2FHb79muCK9FMr99bzt">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-TFG2PW7ay7mUZBy2GoJDbV"/>
          <note type="signatory" corresp="i-7p7goD9VC5HZh4VdEN1AFo"/>
        </correspContext>
        <correspAction xml:id="i-eR2kSBeRAmmJ3RtdDojB9" type="submitted">
          <date when="2020-09-30"/>
          <time when="16:07:19"/>
        </correspAction>
        <correspAction xml:id="i-Uy4DPXWuarJMY4LUXYytSY" type="reviewed">
          <date when="2020-09-30"/>
          <time when="17:15:09"/>
        </correspAction>
        <correspAction xml:id="i-WsfwN6A8Y1Wy9YhV7w7xmC" type="referred">
          <date when="2020-10-14"/>
        </correspAction>
        <correspAction xml:id="i-Et7hgkhPj3nJhE5jgiWkmx" type="assigned">
          <date when="2021-05-05"/>
          <time when="17:12:00"/>
        </correspAction>
        <correspContext corresp="i-Et7hgkhPj3nJhE5jgiWkmx">
          <ref type="assignedTo">Utrikesutskottet</ref>
        </correspContext>
        <correspAction xml:id="i-MCDZFXvfkQWGENvxjX7zvw" type="behandlas_i"/>
        <correspContext corresp="i-MCDZFXvfkQWGENvxjX7zvw">
          <ref type="uppgift">2020/21:KU1</ref>
          <ref type="ref_dok_id">H801KU1</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU1</ref>
          <ref type="ref_dok_titel">Utgiftsområde 1 Rikets styrelse</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NrndD6Eoy4ityuWX9KC3dm" type="behandlas_i"/>
        <correspContext corresp="i-NrndD6Eoy4ityuWX9KC3dm">
          <ref type="uppgift">2020/21:UU2</ref>
          <ref type="ref_dok_id">H801UU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt utvecklingssamarbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Mfe8vdSnzpGNLZ76jC3Fsj" type="behandlas_i"/>
        <correspContext corresp="i-Mfe8vdSnzpGNLZ76jC3Fsj">
          <ref type="uppgift">2020/21:UU16</ref>
          <ref type="ref_dok_id">H801UU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU16</ref>
          <ref type="ref_dok_titel">Afrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7m1CQqw1Xb28u4d4ZdrqUZ" type="behandlas_i"/>
        <correspContext corresp="i-7m1CQqw1Xb28u4d4ZdrqUZ">
          <ref type="uppgift">2020/21:NU13</ref>
          <ref type="ref_dok_id">H801NU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU13</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7RJXxBv8xp88vBrPq4Gzdo" type="motHeader">
        <div xml:id="i-TVp9fUJKoxFwGy6eQufbeP" type="motTitle">
          Motion till riksdagen 2020/21:673 av Markus Wiechel m.fl. (SD)
          Somaliland
        </div>
      </div>
      <div xml:id="i-Xti5AP7ww5mndhrN2125ye" type="motBody">
        <div xml:id="i-UBtGeVhxR3bkkvdfEipBih" type="motProposal" subtype="förslag">
          <head xml:id="i-J43kMcuD8D1ywRdVXhSMfK">
            Förslag till riksdagsbeslut
          </head>
          <list xml:id="i-Ax5JHbsZqEawiFwXFeQSFJ" style="ol">
            <item xml:id="i-VsxZHkCEPFUUrrtQdatzJ2">
              Riksdagen ställer sig bakom det som anförs i motionen om att
              erkänna Somaliland som självständig stat i det fall landet förbättrat
              religionsfriheten, och detta tillkännager riksdagen för regeringen.
            </item>
            <item xml:id="i-DtnMYEi36wJNbCRYvreHWz">
              Riksdagen ställer sig bakom det som anförs i motionen om att
              upprätta en ambassad i Somalilands huvudstad Hargeysa med ansvar
              för såväl Somalia som Somaliland och tillkännager detta för regeringen.
            </item>
            <item xml:id="i-y1r7Y4q7qM6cQSz1f6Cos">
              Riksdagen ställer sig bakom det som anförs i motionen om att
              upprätta samverkan mellan svenska och somaliländska myndigheter
              och tillkännager detta för regeringen.
            </item>
            <item xml:id="i-SNr1iDTNNb6244nnmpBUr9">
              Riksdagen ställer sig bakom det som anförs i motionen om att
              uppmana Utrikesdepartementet att se över sina reserekommendationer
              för Somaliland och tillkännager detta för regeringen.
            </item>
            <item xml:id="i-AoHF4PaLkD8jN1jmkSrH2D">
              Riksdagen ställer sig bakom det som anförs i motionen om att
              Business Sweden ska ge Somaliland ökad prioritet och tillkännager
              detta för regeringen.
            </item>
            <item xml:id="i-BqkWmxTG9z4XoSa6iDCfMW">
              Riksdagen ställer sig bakom det som anförs i motionen om att
              främja stöd till Somaliland Development Fund och tillkännager
              detta för regeringen.
            </item>
          </list>
        </div>
        <div xml:id="i-DpG6hG3aBgcpCW4iTcaW98" type="motContent">
          <head xml:id="i-SHrefbmW9H11w99fgybJJm" type="h1">
            Bakgrund Somalia och Somaliland
          </head>
          <p xml:id="i-5W7fFGFnYaatsKAR6hd8Gs">
            Förbindelserna mellan Sverige och Somalia är breda. Sverige har
            sedan många år bidra­git med stora summor i internationellt bistånd
            och vi har sedan länge haft ett stort poli­tiskt engagemang i
            att stödja fredsprocesserna i landet. Den stora somaliska diasporan
            i Sverige ökar också de starka banden mellan Sverige och Somalia.
            Somalias historia visar dock på ett behov av ordentliga förändringar
            för att framöver lyckas vända landets utveckling i en positiv
            riktning.
          </p>
          <p xml:id="i-EHuf5ucSAwFcEdXj44M5rK">
            Fram till den 1 juli 1960 bestod det vi idag kallar för Somalia
            främst av två kolonier; en brittisk del (Somaliland) och en italiensk
            del (övriga Somalia), men området har även varit koloniserat av
            Frankrike. 1960 bildades unionen mellan Somalia och Somaliland.
            Dock undertecknades detta aldrig av parlamenten i de två länderna,
            vilket var en förutsättning för avtalets giltighet, vilket betyder
            att Somalilands folk de facto har berövats sitt eget land.
          </p>
          <head xml:id="i-JyCHrKQ36PtDLtvmRbeP3A" type="h1">
            Självständighet för Somaliland
          </head>
          <p xml:id="i-Kj6e6AhkNScadQFBpdQY4n">
            Somaliland är benämningen på den del av norra Somalia som tidigare
            varit ett brittiskt protektorat och historiskt saknar området
            starka band till övriga Somalia. Idag har landet ungefär 3,5 miljoner
            invånare och landet är sedan 2008 uppdelat i 13 regioner.
          </p>
          <p xml:id="i-8uQqWWKKYA1jbSLQJ2uhSL">
            Den 18 maj 1991 utropades självständighet och området har sedan
            dess i praktiken också varit självstyrande. Somaliland har en
            egen huvudstad, egna institutioner, en egen president, egna ministrar,
            egna politiska partier, egna pass, ett eget parlament, en egen
            valuta och till och med ett eget landslag i fotboll. I Somaliland
            har samtliga barn rätt till en kostnadsfri utbildning och man
            har i kontrast till övriga Somalia även haft en fredlig och stabil
            utveckling. Av den anledningen har Somaliland också saknat många
            av de problem som varit vanligt förekommande i andra delar av
            Somalia, som sorgligt nog drabbats av inbördeskrig och religiös
            fanatism. Det ambitiösa arbetet i Somaliland har lett till att
            de fortfarande är fria från den terrorism och våld som så ofta
            drabbar Somalia, Etiopien och andra regionala stater. Därtill
            har man lagt stor möda på att förbättra hälso- och sjukvården.
            Trots en enorm brist på resurser och diplomatisk isolering var
            detta tydligt under coronapandemin då Somalilands regering agerade
            proaktivt för att främja folkhälsan – och med ett mycket gott
            resultat.
          </p>
          <p xml:id="i-9kp1mJygQymu2KHpCuLJQ">
            Sedan 2003 har det hållits regelbundna demokratiska val, som
            av utländska val­observatörer bedömts vara fullt legitima, helt
            i enlighet med konstitutionen. Landet har ett tvåkammarsystem,
            där äldsterådet består av representanter för de olika klanerna
            och representanthuset av folkvalda ledamöter. Trots politiska
            olikheter partierna emellan har fredliga maktskiften ägt rum och
            förloraren har gratulerat vinnaren för att sedan utan komplikationer
            fortsätta det politiska arbetet i opposition. Att upprätta tätare
            diplomatis­ka förbindelser med Somaliland bör därför vara eftersträvansvärt
            för att följa den positi­va utvecklingen. Till skillnad från Somalia,
            som inte har hållit ett fritt val på mer än ett halvt sekel, har
            Somaliland haft fem legitima val. Dessa säkerställs genom biometrisk
            irisskanning för att säkerställa väljarens legitimitet.
          </p>
          <p xml:id="i-DagKsV57fF1iCbkxP2jbDc">
            Somalilands utveckling i en av världens mest våldsamma regioner,
            bör fungera som föredöme för andra regioner runt om i världen
            som önskar mer självstyre och att erkän­nas av den fria världen.
            På grund av att Afrikanska unionen, som främst styrs av dikta­turer,
            inte vill erkänna Somaliland som stat, går utvecklingen långsamt.
            Eftersom det av egenintresse är otroligt att Somalilands grannländer
            skulle ändra sig och plötsligt erkänna Somalilands självständighet
            bör den demokratiska världen visa sitt stöd. Somaliland har inte
            vunnit sin frihet genom separatism, våld eller på något sätt genom
            att bryta mot internationella regleringar. Det var snarare kaoset
            i Somalia som lämnade just denna region utan styre och då valde
            Somalilands folk att ta styret i egna händer.
          </p>
          <p xml:id="i-4MdriEMkQ7BiAKYJeAsZU4">
            Sverige har idag tre uttalade kriterier för att uppfylla ett
            självständigt land; det ska finnas ett folk, det ska finnas ett
            territorium och det ska finnas en regering som kan ut­öva kontroll
            över territoriet. Det bör inte finnas några tvivel om att Sveriges
            tre uttalade kriterier för att erkänna ett självständigt land
            uppfylls och många utöver dem. Annat kan man säga om det land
            Somaliland formellt tillhör, Somalia, som inte uppfyller kriteri­erna.
            Den somaliska regeringen har som bekant, under långa perioder,
            inte haft kontroll över mycket mer än huvudstaden Mogadishu, och
            även där, har stabiliteten varierat kraftigt under åren.
          </p>
          <p xml:id="i-USy6P5Kbim5UHzibouT39w">
            Somalilands folk bör själva få rita kartan över sitt land. Det
            är därför dags att Sverige tar sitt ansvar och i det fall Somaliland
            förbättrar religionsfriheten, bör vi också erkänna Somaliland
            som ett självständigt land vilket riksdagen bör tillkännage för
            regeringen.
          </p>
          <head xml:id="i-AqNFScNgBcbsH2bbZxTNvs" type="h1">
            Ambassad i Hargeysa och utökade diplomatiska förbindelser
          </head>
          <p xml:id="i-Vd8MnzdhgSPanqi5Byh6eE">
            Att den svenska ambassaden som täcker Somalia idag ligger i Kenyas
            huvudstad Nairobi är förståeligt, givet säkerhetsläget i Mogadishu.
            I Somalilands huvudstad Hargeysa finns dock goda möjligheter att
            upprätta en mer närliggande ambassad med förhållandevis goda kommunikationer,
            inte minst då landet är regionalt ledande inom områden som telekommunikation
            och mobila pengar.
          </p>
          <p xml:id="i-S5QF9H2BuFpEFeXNPyY7Ae">
            Den diplomatiska isolering vi idag ser av Somaliland skadar landets
            utveckling. Sverige bör se över möjligheten till ytterligare diplomatiska
            förbindelser med Somali­lands regering och ta ett första steg
            genom upprättandet av en ambassad i Somaliland. En sådan flytt
            skulle öka såväl Somalias som Somalilands legitimitet, samtidigt
            som det skulle effektivisera arbetet och möjliggöra för Sverige
            att bistå i arbetet med förbättrade relationer mellan Somalia
            och Somaliland. Vidare skulle detta sända en tydlig signal till
            Somalia om att vi inte tolererar användandet av diplomatiska och
            ekonomiska verktyg för att kväva Somaliland. Somalia skulle inte
            längre ha det lika lätt att förhindra fördel­ningen av utvecklingsbistånd
            till Somaliland, försvåra transporter eller ställa krav på vilka
            som kan verka i regionen. Riksdagen bör därför tillkännage för
            regeringen att upp­rätta en ny ambassad i Hargeysa med ansvar
            för Somalia och Somaliland och därmed avsluta arbetet för dessa
            två länder vid ambassaden i Nairobi.
          </p>
          <head xml:id="i-J5wUknyBqixFPiBXFvm2z8" type="h1">
            Samverkan mellan svenska och somaliländska myndigheter
          </head>
          <p xml:id="i-CHs9XDXJcCj4ZspDRhw5f1">
            Somaliland har som bekant ett flertal olika myndigheter som idag
            fungerar precis som i stater med jämförbara förhållanden. Trots
            detta finns idag inga direkta förbindelser mellan svenska myndigheter
            och deras somaliländska motsvarigheter. Istället sker myndighets­kontakten
            främst med motsvarigheterna i Somalia. Sätet för dessa ligger
            i Mogadishu, långt ifrån Somaliland, och dessa lider idag av stora
            problem till följd av inbördeskriget i och kring staden.
          </p>
          <p xml:id="i-4BYuifu2QUDz39zQPxutXp">
            Riksdagen bör tillkännage för regeringen om att verka för att
            skapa samarbeten mellan svenska myndigheter och dessa motsvarigheter
            i Somaliland. Om så sker skulle även förutsättningarna för myndigheterna
            i Mogadishu förbättras avsevärt, då de avlas­tas genom mindre
            ansvar.
          </p>
          <head xml:id="i-1TEHjpdFVaLFs92A8X3Rw" type="h1">
            UD:s reserekommendationer till Somaliland
          </head>
          <p xml:id="i-HjwWGLUtzgBhqgMBm1wJdC">
            En av de största utmaningarna med den framtida utvecklingen av
            Somaliland är att få känner till att regionen ens existerar och
            ännu färre vet att det är förhållandevis fredligt, demokratiskt
            och stabilt i området. Till följd av detta är det svårt för Somaliland
            att locka till sig utländska besökare, och när informationen om
            läget i just denna region inte skiljer sig från situationen kring
            exempelvis Somalias huvudstad Mogadishu, är det inte konstigt
            om turister eller handelsmän inte besöker landet. Detta är också
            ett problem, som drabbat förtroendevalda, som på grund av Utrikesdepartementets
            reserekommendationer av hela Somalia, rekommenderas att inte åka
            dit. Riksdagen bör därför ge regeringen tillkänna att UD:s säkerhetsklassning
            av Somaliland ska uppdateras för att avdramatisera säkerhets­läget.
          </p>
          <head xml:id="i-PSzDbgLHoLXJFvbdecbX1W" type="h1">
            Somaliland bör få ökad prioritet för Business Sweden
          </head>
          <p xml:id="i-V37hVYTRELc5zXRpwRbuLp">
            Stommen i Somalilands ekonomi är idag boskapsskötsel, vilken
            också är en viktig inkomstkälla för staten. Utöver boskap är de
            största produktionssektorerna i landet fiske, jordbruk och produktion
            av träkol. Samtidigt har handel i alla tider fungerat som ett
            bra sätt att främja en positiv ekonomisk utveckling och förbättrad
            kunskap olika länder emellan. Genom ett utbyte av varor och tjänster
            samt ökad sysselsättning kan ett bättre samhälle för samtliga
            inblandade främjas.
          </p>
          <p xml:id="i-ATjDEE2S3Neo8zmb7Kkk1T">
            Somaliland är rikt på naturtillgångar och nationen är positivt
            inställd till utländska investeringar, då ambitionen är att minska
            arbetslösheten och behålla den yngre arbets­kraften i landet.
            Exempelvis fiskeindustrin är kraftigt underutvecklad i Somaliland,
            trots en enorm potential. Vid samtal med företrädare tycks det
            bland annat ha att göra med brist på exempelvis kylskåp, vilket
            krävs för att kunna förvara den fisk som fiskas. Med små medel
            kan rätt satsningar i Somaliland generera arbetstillfällen och
            stärka ekonomin. Att Somaliland inte är internationellt erkänt
            skadar dessvärre möjligheten för landet att få utländska investerare,
            då de som följd av problemen i övriga Somalia inte vågar investe­ra
            i landet.
          </p>
          <p xml:id="i-VAgMc1Yg1xwmfJvi5cg49B">
            Idag bedriver Forum Syd verksamhet i Somalia med stöd av Business
            Sweden för att öka företagande i landet. För just svenska företagare
            finns en enorm potential då Sverige har ett gott rykte och förtroendet
            för svenska företag och svenska produkter är högt. Vi vill därför
            att Business Sweden ska ge Somaliland ökad prioritet för att främja
            svenska investeringar. Detta skulle gynna såväl Somaliland som
            svenska företag, samtidigt som det underlättar för att erkänna
            Somalilands framgångar. Detta skulle kunna leda till ett minskat
            beroende av bistånd i området, samtidigt som tillväxten ökar.
            Genom att pro­duktionen av olika varor sker där, möjliggörs samtidigt
            en billigare import av varor till Sverige.
          </p>
          <head xml:id="i-FBbXbGYnF6GFXFFUStWh5Z" type="h1">
            Somaliland Development Fund
          </head>
          <p xml:id="i-NQLKQstn5D7qQMd8Vj9MF8">
            Somaliland Development Fund har som syfte att stödja Somalilands
            utvecklingsmål genom särskilt stöd till den folkvalda regeringen
            i Somaliland. Fonden har likaså som mål att bygga ansvarsskyldighet
            och öppenhet i regionen. Dessutom arbetar man med att stärka banden
            mellan politiken i Somaliland och dess medborgare, för att främja
            inre tillväxt och stabilitet. Detta är en fond som i nuläget är
            i behov av fler större bidrags­givare för att kunna förverkliga
            sitt mål om en stark region i den fredligaste och bäst fungerande
            delen av det vi idag kallar Somalia. Om handeln, stabiliteten
            och den posi­tiva utvecklingen av Somaliland fortsätter, ökar
            chanserna till fred och välstånd i hela regionen. Regeringen bör
            av den anledningen påbörja ett arbete för att främja stöd till
            Somaliland Development Fund.
          </p>
        </div>
        <div xml:id="i-EEfmpHCGxTJ1FHUxsd1sk3" type="signatureBlock">
          <list xml:id="i-6BQerHWkBx55AyUpovMVEL">
            <item xml:id="i-JYBxGhugjh4AhzWeMEpgYg" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-4jkEF8pb1SAv7oSB7ucA4w" who="i-TKwDinNn4twnLieK52EXRu" type="signature">
              Björn Söder (SD)
            </item>
            <item xml:id="i-Kn3NGqCaubQg8GmLY1QE3t" who="i-TFG2PW7ay7mUZBy2GoJDbV" type="signature">
              Mats Nordberg (SD)
            </item>
            <item xml:id="i-X7zrMEScSdYSTdHS7obbxk" who="i-7p7goD9VC5HZh4VdEN1AFo" type="signature">
              Sara Gille (SD)
            </item>
          </list>
        </div>
      </div>
    </body>
  </text>
</TEI>
