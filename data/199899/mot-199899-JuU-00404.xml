<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-JuU-00404">
  <teiHeader>
    <fileDesc>
      <titleStmt>
        <title>Vittnesskydd</title>
        <author corresp="i-PyYxwdbw2KYpXyCWKWHmmT i-PyYxwdbw2KYpXyCWKWHmmT">av Johan Pehrson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vittnesskydd</title>
          <idno type="rdwebb">GM02Ju404</idno>
          <rs type="number">Ju404</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GM02Ju404/text</ref>
          <ref type="dokument_url_html">http://data.riksdagen.se/dokument/GM02Ju404</ref>
          <ref type="dokumentstatus_url_xml">http://data.riksdagen.se/dokumentstatus/GM02Ju404</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SpPz1YANcHruGsEz8GU77p" type="signed"/>
        <correspContext corresp="i-SpPz1YANcHruGsEz8GU77p">
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction type="referral" xml:id="i-LYdnx3spXqweUBt6S4q58M">
          <date when="1998-11-03"/>
        </correspAction>
        <correspAction type="dismissal" xml:id="i-taxR6ZKmFqarCmurPKyKE">
          <date when="1998-11-03"/>
        </correspAction>
        <correspAction type="submission" xml:id="i-VB5BS1gx6ZTjzLwiGPieVB">
          <date when="1998-10-28"/>
        </correspAction>
        <correspAction type="referral" xml:id="i-31UR9yeyDUsrd3VbTrEWBn">
          <date when="1998-11-03"/>
        </correspAction>
        <correspAction type="dismissal" xml:id="i-FV5LHKFQ6eisgpXLTjSoH8">
          <date when="1998-11-03"/>
        </correspAction>
        <correspAction type="submission" xml:id="i-LzbbaXdXkXCmNvgh1YgAu5">
          <date when="1998-10-28"/>
        </correspAction>
        <correspAction type="assigned" xml:id="i-2vYx9frf5UBoXrxhwdsq68"/>
        <correspContext corresp="i-2vYx9frf5UBoXrxhwdsq68">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_Ju_0404/mot_199899_Ju_0404-0001.pdf"/>
      <div type="motHeader" xml:id="i-6wgzZ6upJMqUcQPWRensC4">
        <div type="motTitle" xml:id="i-71dBSWCVhCpANEz24gupqa"/>
        <div type="motSubmissionInfo" xml:id="i-GkoCKGULTc3zjLQG8HLJWw"/>
      </div>
      <div type="motBody" xml:id="i-LM5ST1SQPHGoyJs1YnrW3d">
        <div xml:id="i-XwfLabqEnjJVbaZH7C7SqC">
          <p xml:id="i-4gwhN3LjTiWVWwodCmq1oZ">
            1998/99 Ju404 Ju404
          </p>
          <p xml:id="i-7chRY5eocZkXXgisaSNq2a">
            Motion till riksdagen
          </p>
          <p xml:id="i-X1xpMwEYrFipVkkEsG6D7s">
            1998/99:Ju404
          </p>
          <p xml:id="i-LqtZto8e9UEB8j9boCdwG5">
            av Johan Pehrson (fp) Vittnesskydd
          </p>
          <p xml:id="i-G3XarEZsyZpVCfyNJGxffE">
            Inledning
          </p>
          <p xml:id="i-We6EYrucmrsr3ngEBMA2pH">
            Rättssäkerheten är till stor del beroende av att det finns människor
            som vill, kan och vågar vittna vid en rättegång. När vittnen kommer
            till tingsrätten riskerar de idag att bli offer på nytt. Därför
            är det av stor betydelse att stödet för vittnen förbättras.
          </p>
          <p xml:id="i-3YPYmTKtuYyS4kN71p2gYu">
            Utsatta vittnen
          </p>
          <p xml:id="i-94QsLBRLGqxpLNWwKvK9CC">
            Det har inom rättsväsendet blivit allt tydligare att många vittnen
            och offer är rädda för att vittna vid en rättegång. Vittnen måste
            allt oftare ”upplysas” om de omfattande skyldigheter som åligger
            oss som medborgare för det fall att vi har upplysningar om någon
            kriminell händelse. Rädslan beror på det otrevliga faktum att
            alltfler organiserade eller oorganiserade personer systematiskt
            tillämpar hot och tvång mot människor som har kännedom om deras
            verksamhet. Med all tydlighet har deras förmåga att omsätta hoten
            i handling blivit manifesterad. Många vittnen kan dessutom känna
            ett obehag beroende på att det inte sällan förekommer ett ”fyrkantigt”
            bemötande från rättsväsendets sida.
          </p>
          <p xml:id="i-P4vJ1RpSMY65bNSc9dFwyv">
            Brottsofferjourernas vidgade verksamhet
          </p>
          <p xml:id="i-J2XVd5J9bLCcCefjcxNXZW">
            är det gäller brottsoffer upplever många att de blir offer i
            dubbel bemärkelse när de skall möta den tilltalade i rättssalen.
            Därför är det bra att reglerna för målsägandebiträde blivit något
            vidare samt att stödet för brottsoffer i övrigt blivit bättre,
            via främst Brottsoffermyndigheten och brottsofferjourerna. Brottsofferjourernas
            riksförbund (BOJ) har breddat sin verksamhet till att även omfatta
            stöd till vittnen på vissa platser. Den framstår dock som i huvudsak
            inriktad på vittnen som dessutom är brottsoffer, vid deras medverkan
            i rättssalen. På flera håll i landet har särskilda vittnesstödsprojekt
            pågått en tid. Denna verksamhet innebär bland annat att speciella
            rum har inrättats på tingsrätten för att brottsoffer och vittnen
            skall kunna vara i fred innan förhandlingarna. I rummet kan de
            tillsammans med en ideellt arbetande person — en vittnesvärd —
            gå igenom vad som kommer att hända
          </p>
          <pb facs="riksdagen-motions-pdf/data/199899/mot_199899_Ju_0404/mot_199899_Ju_0404-0002.pdf"/>
          <p xml:id="i-BnyndAmpshkBWg9MHSJzSm">
            under rättegången. Målsäganden och vittnen får annars oftast
            vistas i Mot.
          </p>
          <p xml:id="i-EUqAgxQUhdQvm9acVASUPJ">
            domstolens allmänna väntrum tillsammans med den tilltalade och
            eventuella åhörare. Brottsofferutredningen (SOU 1998:40) har kommit
            fram till slutsatsen att detta är en viktig verksamhet. Offren,
            polisen och tingsrätterna är över lag positiva till vittnesstödet
            på de ställen där vittnesstödsprojekt prövats. Det finns ingen
            statistik men de inblandade säger sig märka en positivare inställning
            till att vittna. Detta arbete utförs ideellt men på flera håll
            i landet söker brottsofferjourerna pengar för verksamheten. Verksamheten
            innebär trots allt kostnader. Det är därför rimligt att frivilliga
            krafter tillerkänns ersättning för resor och andra utlägg som
            man har på grund av uppgiften.
          </p>
          <p xml:id="i-AcM75UWU1ExX4HHeycCLjQ">
            Vanliga vittnen
          </p>
          <p xml:id="i-ABjyavKJseP5g4cgoLiPRg">
            Många personer som vid en rättegång redogör för en händelse är
            dock inte brottsoffer och målsägande utan endast vittne till händelsen.
            Utan deras vittnesmål skulle det ofta vara omöjligt för domstolen
            att få en någorlunda klar bild av ett händelseförlopp. Därför
            är det viktigt att även dessa vittnen får ett stöd för att inte
            deras upplevelse skall bli svårare än nödvändigt. Alltför många
            som vittnat vid en domstol säger att de aldrig mer sätter sin
            fot i en domstol för att de känt sig kränkta eller blivit skrämda
            av förhöret och processens upplägg. För att stärka ställningen
            även för vittnen som inte är brottsoffer krävs en rad åtgärder.
            Viktigast är naturligtvis att ta itu med eventuella hot mot vittnen.
            Det nationella handlingsprogram, för att komma till rätta med
            hot mot vittnen och målsägare, som föreslås av brottsofferutredningen
            bör således komma till stånd. Det finns dock en rad av enklare
            åtgärder för att fler skall känna sig välmotiverade och trygga
            att göra sin plikt som vittnen.
          </p>
          <p xml:id="i-CNGaCmRYwn4TmnV7UfnxFB">
            Kunskap
          </p>
          <p xml:id="i-FDjSufq89QBN62L6pemPsd">
            Utbildningen av samtlig personal i domstolarna måste förbättras.
            En rättegång kan vara en skrämmande upplevelse för en person som
            aldrig förr har befunnit sig i en rättssal. Vikten av ett korrekt
            bemötande kan vara avgörande vid kontakt med människor som bevittnat
            mycket svåra brott eller när det gäller människor som tillhör
            en etnisk minoritet. Bemötandet av vittnen före och under rättegången
            kan förbättras om samtlig personal inom domstolsväsendet har kunskaper
            om hur människor reagerar i pressade situationer. Det finns idag
            inte tillräckligt med vidareutbildning och fortbildning av domare
            vad avser beteendevetenskap och andra vittnesfrågor. För övrig
            personal och notarier finns det knappt någon utbildning alls att
            tala om. Utbudet och tillgängligheten av utbildning i dessa frågor
            måste därför öka.
          </p>
          <p xml:id="i-38U2H7XaEE4zQ4EM1cRgi1">
            Information
          </p>
          <p xml:id="i-TQtiW2ohwfViayBz9kJvy9">
            Kallelsen är ofta den första kontakten ett vittne får med domstolen
            inför en rättegång. Den kommer inte sällan över ett år efter det
            att polisen handlagt
          </p>
          <p xml:id="i-NxphD2v3cxxrMGxjDvWDWc">
            1998/99Ju404
          </p>
          <pb facs="riksdagen-motions-pdf/data/199899/mot_199899_Ju_0404/mot_199899_Ju_0404-0003.pdf"/>
          <p xml:id="i-R7oLDbhg99sWtDeM5i5A4t">
            Mot. 8 målet. Dessa kallelser är ofta utformade på ett byråkratiskt
            och 1998/99Ju404 opedagogiskt sätt. Den som kallas att vittna
            har ofta svårt att förstå den juridiska och byråkratiska anklangen.
            De upplysningar om vad som eventuellt gäller för vite och hämtning
            kan av många uppfattas som obehagliga. Här krävs således en omfattande
            översyn av rutinerna och att de handlingar som går ut till vittnen
            inte motverkar sitt syfte. Den som råkat bevittna en händelse
            har inte gjort något brottsligt. Inför själva förhandlingen är
            det nödvändigt att den som aldrig tidigare vittnat får en chans
            att förstå de olika aktörernas uppgift i rättssalen. Den tilltalades
            ombuds förhör med åklagarens vittne kan annars lätt bli en chock
            eftersom ombudets uppgift ofta är att ifrågasätta vittnets berättelse
            och omdöme. Informationen kan lämpligen erbjudas i samband med
            kallelsen. Att material som idag finns om detta inte bifogas kallelser
            med hänvisning till att portokostnaderna skulle bli för höga är
            självklart oacceptabelt.
          </p>
          <p xml:id="i-9a8yKWEAmnPRNtnY22C7bG">
            Lokaler
          </p>
          <p xml:id="i-KkHd6FEn4Jgi1JPvcmcsq3">
            En inventering som genomförts av Brottsoffermyndigheten visar
            att av landets 96 tingsrätter har endast 22 tingsrätter separata
            väntrum för vittnen och målsägande. Endast nio av dessa tingsrätter
            lämnar information om att dessa avskilda väntrum finns. Det måste
            vara ett krav att varje tingsrätt har särskilda rum för vittnen
            och målsägande och att det ges en tydlig information om rummets
            existens. Brottsofferutredningen har även den behandlat frågan
            och påpekat att det är nödvändig med avskilda lokaler.
          </p>
          <p xml:id="i-LyCWFPN4LBGoBhdLLKht77">
            Vittnesstöd
          </p>
          <p xml:id="i-NdaWCwPecp3xUeRY8bCdhG">
            De ovan redovisade försöken med särskilda vittnesstöd är värda
            att utvecklas för att omfatta alla domstolar. Brottsofferutredningen
            anser att försöksverksamheten bör uppmuntras och = tilldelas medel
            ur Brottsofferfonden, eftersom behovet av förbättrat bemötandet
            av både målsägande och vittnen är stort. Det är viktigt att denna
            verksamhet fortsätter inom ramen för brottsofferjourernas verksamhet.
            Det är inte säkert att det skulle bli lika positiva resultat om
            vittnesstöd fick för mycket prägel av myndighet. Det är viktigt
            att denna verksamhet erhåller ett visst långsiktigt finansiellt
            stöd. Enligt uppgifter från BOJ finns det många personer som är
            beredda att ideellt ställa upp som vittnesstöd. Det är därför
            rimligt att antingen Brottsoffermyndigheten eller Domstolsverket
            ställer upp med resurser för en administration i form av en koordinator
            för till exempel varje län. Det är orimligt att vädja till de
            brottsofferjourer som idag saknar assistenter att de dessutom
            skulle ta på sig administrationen av ett mer omfattande vittnesstöd.
          </p>
          <p xml:id="i-Ep5D7sn8PvQBUYaaX5mAby">
            Ersättningar
          </p>
          <p xml:id="i-NovnMeNYSU64eHriP2Q8S">
            Idag fattas beslut om ersättning till målsägande och vittnen
            inför sittande rätt och ofta i närvaro av åhörare. Den enskilde
            som har kommit dit för att vittna kan uppleva det som integritetskränkande
            att muntligt och offentligt behöva
          </p>
          <pb facs="riksdagen-motions-pdf/data/199899/mot_199899_Ju_0404/mot_199899_Ju_0404-0004.pdf"/>
          <p xml:id="i-G8rDFNQ4TXgkVouXLNUenY">
            redogöra för sin privatekonomi. Dessutom kanske dessa uppgifter
            ifrågasätts Mot. av rätten. Regeringen bör därför snarast återkomma
            till riksdagen med 1998/99Ju404 förslag på förändringar som innebär
            att frågan om ersättningen kan avgöras utanför rättssalen. För
            att ingen skall förlora ekonomiskt på att ställa upp som vittne
            måste högsta beloppet höjas från dagens 300 kr per dag. Beloppet
            har under lång tid varit oförändrat. Ingen skall behöva förlora
            ekonomiskt på att hjälpa till som vittne. Ersättning måste så
            gott som i alla fall utgå från vittnets verkliga ekonomiska bortfall.
            Vidare bör även reseersättningen och reglerna för traktamente
            justeras i motsvarande omfattning. Då statens utgifter av allmänna
            medel för bevisning uppgick till mindre än 20 miljoner kronor
            1997 torde en höjning av ersättningen få en marginell statsfinansiell
            effekt.
          </p>
          <p xml:id="i-VuM2DS8nxghE34iFP3kdDX">
            Videoteknik
          </p>
          <p xml:id="i-2YdvSCRiA4iUFooqqVrAro">
            Vid förhandlingar i domstolen är det idag i vissa fall tillåtet
            att närvara per telefon om det inte föreligger några särskilda
            omständigheter för att detta är olämpligt. Detta vittnesförhör
            värderas lika högt som ett vittnesförhör med en person som är
            personligen närvarande. Det är viktigt att det ges möjlighet att
            vittna på andra sätt än personligen om vittnet saknar rimliga
            förutsättningar att personligen infinna sig vid rättegången. Domstolsverket
            har i rapporten Video i domstolarna (DV rapport 1995:5) redogjort
            för de tekniska och ekonomiska förutsättningarna för användning
            av videoteknik i domstolarna. Användande av videoteknik kräver
            dock lagändringar varför regeringen bör återkomma till riksdagen
            med förslag som tillåter sådan teknik. När detta sedan är möjligt
            bör omgående en försöksverksamhet inledas.
          </p>
          <p xml:id="i-REbxezSJGWyJPPdeWcvmZo">
            Hemställan
          </p>
          <p xml:id="i-NRDEeck19jcJCw6Ehs58Xq">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            utbildning av personal vid domstolar för förbättrandet av bemötande
            gentemot vittnen, 2. att riksdagen som sin mening ger regeringen
            till känna vad i motionen anförts om bättre information till vittnen
            i samband med kallelsen, K= att riksdagen som sin mening ger regeringen
            till känna vad i motionen anförts om tillgång till separata väntrum
            för vittnen och målsägande i domstolen, 4, att riksdagen som sin
            mening ger regeringen till känna vad i motionen anförts om behovet
            av vittnesstöd, 5. att riksdagen som sin mening ger regeringen
            till känna vad i motionen anförts om beslut om ersättning till
            vittnen och om ersättningens storlek, 6. att riksdagen som sin
            mening ger regeringen till känna vad i motionen anförts om behovet
            av lagändringar så att vittnesförhör kan genomföras med hjälp
            av ny teknik.
          </p>
          <pb facs="riksdagen-motions-pdf/data/199899/mot_199899_Ju_0404/mot_199899_Ju_0404-0005.pdf"/>
          <p xml:id="i-EWx8KyjD1e2tWFdoKHophA">
            Mot. 10 1998/99Ju404
          </p>
          <p xml:id="i-KefJDct5JLuRPeprs3Jwgr" type="date">
            Stockholm den 26 oktober 1998
          </p>
          <p xml:id="i-KJYRXeT4oS7utitsvmQ5YE">
            Johan Pehrson (fp)
          </p>
        </div>
      </div>
    </body>
  </text>
</TEI>
