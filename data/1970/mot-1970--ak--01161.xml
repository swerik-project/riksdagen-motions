<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--01161">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1161/mot_1970__ak__1161-001.pdf"/>
      <fw xml:id="i-5MvU85tpsUc7YGcCjQTLJb">
        Motion i Andra kammaren, nr 1161 år 1970 5
      </fw>
      <div xml:id="i-JpWLae93xWkyZLZkcEb4bB" type="motHeader">
        <div xml:id="i-YHkUWwGHz45SvWJYtPyLRe" type="motTitle"/>
        <div xml:id="i-RFbSFftm3NKswMLXn22FnA" type="motSubmissionInfo"/>
      </div>
      <div xml:id="i-36rAdeckDyTa9rCCShMD9q" type="motBody">
        <div xml:id="i-Q2GJRM314XJpBwDgjnSRwS">
          <p xml:id="i-AMEDx7siMGCjQQso8jREPD">
            Nr 1161
          </p>
          <p xml:id="i-PjcXgFKz96pUhaEGm3k3oz">
            Av herr Lundberg, i anledning av Kungl. Maj:ts proposition nr
            32, med förslag till lag om ändring i lagen (1988:274) om rätt
            till jakt m. m.
          </p>
          <p xml:id="i-KGV61CgK3iYzpbX3s2x7Yy">
            I Kungl. Maj:ts proposition 1970:32 föreslås sådana ändringar
            i förver- kandereglerna i jakt- och fiskerättslagarna att de bringas
            i överensstäm- melse med motsvarande regler i brottsbalken. Bestämmelserna
            om jakt och fiske har i fråga om innehåll, rättsfiloso- fiska
            betraktelser, straff etc. undergått en äganderättslig skärpning,
            som förefaller sträva till ett återförande av rätten till fiske
            och jakt till att bli ett huvudsakligt privilegium för adel, ridderskap
            och storgodsägare, som en gång även förbjöd bonden att jaga på
            egen mark. Trots grundlagens uppgift att bl.a. skydda allmogens
            rättigheter har urminnes rätt uttun- nats och försvunnit genom
            ekonomiska och av myndigheter utfärdade på- bud, som aldrig i
            grundlagsenlig ordning behandlats eller beslutits i en- lighet
            med grundlagens föreskrifter. Hela utvecklingen att med den poli-
            tiskt styrda civilrätten skövla och döda allmogerätter står i
            ett direkt motsatsförhållande till de senaste årtiondenas social-,
            fritids-, miljö-, bo- stads- och liknande lagstiftning, som talar
            om ökad jämlikhet, solidaritet och demokrati. Våra storbolag,
            bruks-, större förmögenhets- och markägare har givits rättigheter
            i fråga om jakt, fiske och tillgång till naturvärden som direkt
            kränker allmogens rätt till livsviktiga gemensamhetsvärden. Speciellt
            fö- refaller det som om den norrländska baggböleriandan hos hänsynslösa
            spe- kulationsintressen även har släppts lös när det gällt att
            ta fiske och jakt från den allmoge som haft urgamla rättigheter
            till dessa värden för både trivsel och försörjning. Dessa rättigheter
            har aldrig fråntagits allmogen, men trots detta söker man, genom
            att gå förbi grundlagen, att på civil- rättslig väg monopolisera
            dessa värden för de ekonomiskt starka, ofta bosatta långt från
            bygden eller i andra länder. Lag om gräns mot vatten, fiskerättslagen,
            ersättning för s. k. intrång i fiskerätt samt jaktlagstiftningen
            står i direkt strid med regeringsformens TT och 78 $$. Riksdagen
            kan i grundlagsenlig ordning ändra grundlag, men varken riksdagen,
            kronan, enskilda eller bolag, ämbetsverken eller domarkåren kan
            med rättslig verkan bryta mot gällande grundlag och urgamla allmo-
            gerätter. I åbokommitténs betänkande nr 1 år 1918, vars utredningsmän
            och sekreterare knappast kan beskyllas för sinne för grundlighet
            och ob-
          </p>
          <pb facs="riksdagen-motions-pdf/data/1970/mot_1970__ak__1161/mot_1970__ak__1161-002.pdf"/>
          <fw xml:id="i-Sm4WSAr5TXo6x4zj8RGPNt">
            6 Motion i Andra kammaren, nr 1161 år 1970
          </fw>
          <p xml:id="i-6u1vRbjNW8xgUDbSakTDQm">
            Jektivitet, tvingas man konstatera att åbors rätt — och förändring
            av ägande över huvud — i regel företagits genom ekonomiska och
            andra äm- betsverks brev och påbud, som aldrig tagit hänsyn till
            vad grundlag säger eller till att det finns en lagstiftande myndighet
            i vårt land. Utredningen konstaterar: ”Väl tillkommo tid efter
            annan författningar, som reglerade vissa sidor av rättsförhållandet
            mellan åbor och jordägare, men i andra avseenden undanröjdes ej
            oklarheten. Bland annat gällde detta, såsom an- tytts, själva
            ärftlighetens existens. Under dylika omständigheter är det föga
            ägnat att förvåna, att redan tidigt ett mycket stort antal åborättig-
            heter försvunno. I många fall synes detta hava försiggått så,
            att åbon mot ersättning avstått sin rätt till jordägaren, vare
            sig nu detta skett fullt frivilligt eller under trycket av svag
            ekonomi. Ofta har åbon själv genom köp förvärvat äganderätten
            till det av honom brukade hemmanet. Stund- om har åborätten förverkats.
            Med största sannolikhet torde även åbor ej så sällan hava avhänts
            åborätten till sina hemman utan någon gottgörelse. En oklar lagstiftning
            och ekonomisk svaghet hava måhända hindrat åbon att gentemot en
            övermäktig jordägare värja sin rätt och eventuellt åter- vinna
            en förlorad rättighet.” I en diskussion i radio den 1 mars i år
            betygade alla politiska partier sitt stora intresse för Norrlandsproblemen.
            Det talades om det nuvarande samhällets skyldigheter i olika variationer
            men på samma tema. Grund- felet i Norrland ligger i att det under
            ca 300 å 400 år tilläts de ekonomiskt och politiskt starka makthavarna
            att systematiskt lägga beslag på de nyttjanderätter till vatten,
            mark, natur och därmed följande naturtill- gångar som kronan i
            form av rätt till fritt fiske och jakt etc. upplät med dispositionsrätt
            till alla dem som skulle bygga och bo i dessa områden. ”Herremännen”
            som bodde långt från Norrland tilläts av den tidens sty- rande
            att med maktmedel, ämbets- och tjänstemäns självtagna makt lägga
            beslag på de naturvärden kronan upplåtit för att bygdebefolkningen
            skulle klara livets nödtorft och för att inte alltför många skulle
            duka under för svält, nöd och laglöshet. Kronans dispositionsrätter
            uppläts åt den befolkning som skulle leva och bo i dessa bygder.
            Det har aldrig upplåtits eller getts något tillstånd till äganderättsförvärv
            av de olika naturvärdena till skogspatroner, bolag etc. De har
            tagit sig rättigheter, satt lag och rätt ur spel och lagt beslag
            på de för allmogen upplåtna rättigheterna och nyttigheterna. Liberalis-
            men blev Norrlands lungsot, den öppna vägen till den ohämmade
            spekula- tionslustan, och blev storkapitalets guldålder, så länge
            den räckte. Det är oförlåtliga försyndelser som det gamla samhället
            gjort mot Norrland och dess befolkning. Att man nu skulle kunna
            rädda Norrland genom att skapa tuberkulossjukhus inom näringslivet,
            för vård av en del därav, men icke våga ge bot mot storkapitalets
            hänsynslösa utarmning av Norrland är tro
          </p>
          <pb facs="riksdagen-motions-pdf/data/1970/mot_1970__ak__1161/mot_1970__ak__1161-003.pdf"/>
          <fw xml:id="i-6PwqUhB6dGHJnZ6SZrAThF">
            Motion i Andra kammaren, nr 1161 år 1970 7
          </fw>
          <p xml:id="i-8AwuFN36YytHmW6Ns19tps">
            utan verklighetsunderlag. Att samhället självt skulle medverka
            till att även ta bort den lilla allmogerätt som inte minst för
            Norrlands befolkning haft sådan betydelse för livsuppehället och
            trivseln och som ligger i den urminnes hävd till jakt och fiske
            för husbehov, som grundlagen ändock vill garantera, är orimligt.
            Georg Brandes skrev efter första krigsslutet en bok med titeln
            ”Trage- diens andra del”. Man är rädd för att de borgerligas vackra
            tal om Norr- land i Brandes” formulering kan karakteriseras med:
            ”Den största och underligaste förvandlingen är den, som försiggått
            med själva Nordameri- kas mera löftesrika än oböjliga president.
            Han vecklade ut en söt fana med fjorton punkter, som voro lika
            många stjärnor av första ordningen. IHan svängde över sitt huvud,
            över Amerika, över Asien, Afrika och Eu- ropa rättfärdighetens
            fana, på vilken självbestämmelse, frihet, alla refor- mer stodo
            inskrivna med guldskrift. Och nationernas jubelrop och tack- sägelsehymner
            brusade kring honom. Så vek han ihop fanan, snöt sin välformade
            näsa i den och stack den i fickan. Tragiska fars!” För Norrlands
            del kan man i dag även tala om tragedins andra del. Se- dan storkapitalet,
            bolag och skogspatroner samt ämbets- och tjänstemän godtyckligt
            tagit ”guldålderns” miljonvinster, skövlat olika naturvärden,
            lagt beslag på kronans egendom har de övergett Norrland, som sedan
            fått lita till att staten skall rädda och hjälpa och betala följdsjukdomarna
            av spekulationsintressenas lungsot, som bygdebefolkningen har
            kvar som ett minne av vad makt och pengar kan skapa. Frågan i
            dag är: Har politiker- na verkligen mod och vilja att ta tillbaka
            de enorma värden spekulations- intressena tagit från stat och
            allmoge i Norrland? Eller kommer alla po- litiska uttalanden under
            valåret 1970 endast att sluta i en tragisk fars? Vill vi verkligen
            ge Norrland tillbaka det som ett fåtal tagit, och vill vi att
            lag och ordning, liksom likhet inför lag och rätt, skall gälla,
            så måste även politikerna vidtaga erforderliga åtgärder för att
            återkräva och respek- tera de allmogerätter som även har till
            syfte att skydda de egendomslösa i fråga om sakrätter. Även om
            jakt och fiske har väsentligt mindre betydelse i dag än för något
            årtionde sedan för den lejda arbetskraftens livsuppehälle, så
            har andra ekonomiska möjligheter och samhällsutvecklingen skapat
            andra, men för de många lika viktiga, behov som samhället tvingas
            att skydda. Från fritids- och rekreationssynpunkt har därför rätt
            till fiske och även jakt blivit en betydelsefull del i trivsel
            och avkoppling. Tyvärr har våra jurister, som ju har en avgörande
            betydelse för utformningen av lagarna, av hänsyn till de ekonomiskt
            starkas intressen successivt och så omärkligt som möjligt på olika
            områden stärkt den enskilda äganderätten till sak-
          </p>
          <pb facs="riksdagen-motions-pdf/data/1970/mot_1970__ak__1161/mot_1970__ak__1161-004.pdf"/>
          <fw xml:id="i-ACPRCgahCnaZwuwVjWivta">
            8 Motion i Andra kammaren, nr 1161 år 1970
          </fw>
          <p xml:id="i-GzWjPHHvfyy22srebAx6XR">
            rätter på bekostnad av allmogens urgamla rättigheter. Samhällets
            upp- gifter och olika tillgångar har genom domstolar, ämbetsverk
            m. fl. utläm- nats till enskildas spekulationslusta. Låglönegrupper
            och egendomslösa får dyrt betala vad den ekonomiskt förödande
            s. k. civilrätten medfört. Att underlaget för jakträtten, lagen
            om gräns mot vatten, fiskerätts- lagen, ersättning för intrång
            i fiskerätten var och är, både lagenligt och ekonomiskt, från
            grundlagssynpunkt en juridisk kameleontskapelse, som skövlar för
            vårt folk betydelsefulla rättigheter och ekonomiskt fått en likhet
            med Ebberöds bank är väl ett faktum. Att under dessa förhållan-
            den straffbelägga något som med till visshet gränsande sannolikhet
            måste vara sakrätter, som både anklagad och målsägare har samma
            rätt till, måste betecknas som en juridisk bastard där slumpen
            blir utslagsgivande. Enligt exempelvis 21 $ lagen om rätt till
            jakt får lös hund ej medtagas i annans hägnade jaktmark. Påträffas
            hund lös i mark där villebråd finnes så skall den av ägaren lösas
            (22 $). Föreskrifterna i 30, 31, 34 och 36 $$ liksom de i 21 och
            22 $$ är bestämmelser som är realistiska så länge som även icke
            markägare har rätt att hålla sig med hund och det av hänsyn till
            djurskydd anses orimligt kräva att en hund skall stå bunden under
            större delen av sin tillvaro. I konsekvens med detta bör väl jakträttsha-
            vare åläggas att ha exempelvis älgar, rådjur, rävar, harar, möss
            etc. i in- hägnader och vara skadeståndsskyldig om något av dessa
            djur i hans vild- stam behagar att gå över allmän väg eller förstöra
            grannens gröda etc. Om reglerna för tamdjur skall tillämpas, så
            måste väl teoretikerna även kräva att människor liksom djur, som
            kan komma i beröring med de pri- vilegierades rättigheter, måste
            sättas i karantän inom av samhället upp- rättade murar, där de
            lägre inkomstgrupperna av de privilegierade kan bli beskådade
            och förvarade. Eftersom både människor och djur har ett behov
            att röra på sig, och djuren som regel har svårigheter att förstå
            för- budstavloer, så kan man räkna med ett ökat arbetsfält för
            de ”lagkloka”. Lika orimliga är straffbestämmelserna i lagen om
            rätt till fiske. När t. ex. Graningebolaget ålades att vidtaga
            ett återställande av fiskbestån- det i vattenområdena, så inplanterades
            en del s. k. ädelfisk och därmed följde s.k. fiskevårdsavgift.
            Ca ett 20-tal av de högsta tjänstemännen fick gratis fiskerätt
            och gavs, under sken av att utföra provfiske, rätt att i god tid
            före de andra fylla sina kylutrymmen med ädelfisk. De som un-
            der flera hundra år genom urminnes rätt utan avgift haft, och
            skulle ha, rätt att fiska fick nöja sig med vad som blev kvar
            och s. k. skräpfisk i dy- tjärn, men när de utnyttjar sin gamla
            rätt, kommer samma tjänstemän och stämmer ur- och bygdebefolkningen
            för olovligt fiske och kräver bö- tesföreläggande etc. Eftersom
            vår juridiska utbildning knappast kan sä- gas syssla med något
            så trivialt som våra grundlagar, har varken domar- makten eller
            juristerna vetskap om att vi har grundlagar — och att de
          </p>
          <pb facs="riksdagen-motions-pdf/data/1970/mot_1970__ak__1161/mot_1970__ak__1161-005.pdf"/>
          <fw xml:id="i-3zJFZaDMGntHvGLz4rnhtN">
            Motion i Andra kammaren, nr 1161 år 1970 9
          </fw>
          <p xml:id="i-RhCbQE3JCA6ZMVFLmwW3SX">
            borde följas. Eller är vår grundlag och för allmogen viktiga
            urminnes rät- tigheter endast rudimentära organ, som i juridiska
            sammanhang skall be- traktas som förkrympta till storlek och funktion
            i jämförelse med civil- rättens besläktade livsformer? Om grundlagen
            skall betraktas som något enbart historiskt och vara en blindtarm,
            som genom ändrade villkor satts ur funktion, borde väl grundlagen
            ges en något så när hederlig begrav- ning och försvinna. Även
            om proposition 32 kan synas föreslå en mycket begränsad lagänd-
            ring, är det verkligen anledning att beträffande jakt och fiske
            ägna tid och intresse åt frågan, om de under åren tillkomna civilrättsliga
            lagarna verkligen överensstämmer med vad som föreskrivs i vår
            grundlag. Till dess att allmänhetens och de enskildas rättigheter
            och skyldigheter är klargjorda är det orimligt att ha kvar några
            som helst straffsatser i dessa lagar. Låt naturvårdsverket kopplas
            in med förelägganden att följas en- dast när det gäller samhällets
            fiske-, jakt- och naturvård, som skall gälla för alla medborgare.
            I motion nr 77 i andra kammaren lämnas en mera utförlig redogörelse
            för bl. a. rättsförfarande och tillämpning av författningar etc.
            och hur de till- kommit. Det finns starka skäl för att kronan
            nu på ett kraftigt sätt häv- dar kronans och allmogens urminnes
            rättigheter i enlighet med gammal landslag och med stöd av gällande
            grundlag. År 1950 tillkom fiskerättsla- gen och lagen om gräns
            mot allmänt vattenområde. Jag har, med en del stöd från några
            andra riksdagsledamöter, under ca 30 riksdagar hävdat den enskilda
            människans och samhällets skyldighet och rätt att hävda dels sin
            äganderätt till vissa mark- och vattenområden, dels hänsynen till
            natur- och miljövård och att man aktivt måste hindra förstörelsen
            av våra vattenområden och den svenska naturen. Likaså måste fritids-
            och rekrea- tionsfrågorna beaktas och ges stöd från kronan. Att
            fiske och jakt ingår som en viktig del i dessa frågor kan vi inte
            bortse ifrån. Inte heller kan samhället bortse från den monopolisering
            av dessa naturvärden som i steg- rad takt sker till förmån för
            bolagsledningar och större gods- och andra ägare, något som vi
            dagligdags får uppleva. Utan kontroll har exempelvis i s.k. ersättning
            för intrång i fiskerätt utbetalats flera tiotal miljoner kronor
            från statskassan, trots att kronan genom sina ämbetsverk borde
            veta att endast en mycket liten del av miljonerna kommit fiskarbefolk-
            ningen, som har kunnat styrka ett intrång, till del. Ersättningar
            har be- talats till både bolag och enskilda, trots att kronan
            alltid och enligt grund- lagen icke ens har rätt att försälja
            eller överlåta till annan dessa mark- och vattenområden med äganderätt.
            Till dess att kronans mark- och vattenområden kartlagts, så är
            det orim- ligt att större markinnehavare, bolag m. fl. från svensk
            allmoge och byg- debefolkning skall uttaga avgifter och bestraffa
            dem som nyttjar sin ur-
          </p>
          <pb facs="riksdagen-motions-pdf/data/1970/mot_1970__ak__1161/mot_1970__ak__1161-006.pdf"/>
          <fw xml:id="i-NhT43FSBv3zqFxHV46Pgc1">
            10 Motion i Andra kammaren, nr 1161 år 1970
          </fw>
          <p xml:id="i-LC6Tx3UVezsYgtLSYBrL2z">
            gamla rätt till kronans naturegendom, som upplåtits till disposition
            åt svenska folket. Bolagen har inte ens behövt uppvisa lagfarts-
            eller andra handlingar för att styrka sin behörighet; det räcker
            med att de disponerar över en stor förmögenhet och har makt att
            avhysa den rättmätiga nyttjan- derättsgruppen från den egendom
            som de stora lagt beslag på från kronan. Vid riksdagens beslut
            om allmän och lika rösträtts införande trodde väl många att det
            privilegiesamhälle vi dragits med från ståndsriksdagens tid skulle
            ändras och att den nya riksdagen icke lika egoistiskt som den
            förra skulle lägga huvudvikten vid personliga intressen. Tyvärr
            har dessa för- hoppningar grusats. Men utvecklingen själv tvingar
            oss att acceptera att likheten inför lag och rätt även skall komma
            de bredare folklagren till del, och tidpunkten för att börja denna
            sinnenas förändring, att icke sätta pen- ningmakten före människan,
            borde nu vara inne. Med hänvisning till motion nr 77 samt till
            vad ovan och i andra samman- hang anförts i denna och liknande
            frågor hemställes, dels att riksdagen måtte besluta att avslå
            Kungl. Maj:ts proposition 32 med förslag till lag om ändring i
            lagen om rätt till jakt m. m. och att förverkan- dereglerna i
            jaktlagen och fiskerättslagen bringas i över- ensstämmelse med
            motsvarande regler i brottsbalken; att straffbestämmelserna skall
            utgå i de nämnda lagar- na eller betraktas som vilande eller icke
            tillämpas till dess att kronans vatten- och markområden blir fastställda
            och omfattningen av de rättigheter, som sedan urminnes tid disponerats
            av allmänheten i fråga om jakt och fiske, helt blir klarlagda;
            att hos Kungl. Maj:t hemställa om en undersökning av huruvida
            de nuvarande lagbestämmelserna i fråga om jakt, fiske och gräns
            mot vatten m. m. vid sin tillkomst stod i överensstämmelse med
            grundlagen och kan äga rättsver- kan; att de eventuella straffregler
            som erfordras till skydd för fiske-, jakt- och naturvård måtte
            utarbetas av naturvårds- verket och föreläggas riksdagen för prövning
            och beslut, dels att utskottet i övrigt måtte vidtaga de ändringar
            som erfordras för att tillmötesgå de ovan framförda yr- kandena.
          </p>
          <p xml:id="i-4fNrJnKKXm4m8KnQX5rm15" type="date">
            Stockholm den 1 mars 1970 John Lundberg (s)
          </p>
        </div>
      </div>
    </body>
  </text>
</TEI>
