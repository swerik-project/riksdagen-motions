<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00164">
  <teiHeader>
    <fileDesc>
      <titleStmt>
        <title>Löntagarfonder (prop. 1983/84:50)</title>
        <author>Allan Ekström</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Löntagarfonder (prop. 1983/84:50)</title>
          <idno type="rdwebb">G702164</idno>
          <rs type="number">164</rs>
          <ref type="dokument_url_text">http://data.riksdagen.se/dokument/G702164/text</ref>
          <ref type="dokument_url_html">http://data.riksdagen.se/dokument/G702164</ref>
          <ref type="dokumentstatus_url_xml">http://data.riksdagen.se/dokumentstatus/G702164</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YuWGKxprnXUh4GQ5Ai2yJ</idno>
            <name>ALLAN EKSTRÖM</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ea3RLR8RWPHP4ArYef63Qk" type="signed"/>
        <correspContext corresp="i-Ea3RLR8RWPHP4ArYef63Qk">
          <note type="signatory" corresp="i-3YuWGKxprnXUh4GQ5Ai2yJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__164/mot_198384__164-001.pdf"/>
      <fw xml:id="i-HG7aPZSB5wFr5CCUnbccfr">
        Mot. 1983/84:164 2
      </fw>
      <div xml:id="i-VsL2wrYs9FLtoSrEGafc2f" type="motHeader">
        <div xml:id="i-PUjbLbpTAAgmpRHvGjA8nj" type="motTitle"/>
        <div xml:id="i-YBLsGZjebYoRndewSdq8vi" type="motSubmissionInfo"/>
      </div>
      <div xml:id="i-8ujyoLNCofS1cgccrgD1uJ" type="motBody">
        <div xml:id="i-UrxFcZPbFr5TVXgyAbHR7H">
          <p xml:id="i-MWCGeM6PunWtZ6WEjsZGhU">
            Motion
          </p>
          <p xml:id="i-AscRDQWbxEVBrePcFZrMgH">
            1983/84:164
          </p>
          <p xml:id="i-ECBxpZZiRiBKdmRKwV3rWn">
            Allan Ekström Löntagarfonder (prop. 1983/84:50)
          </p>
          <p xml:id="i-RR2dch9CwYsYwErvYjqm3w">
            Förslaget innebär, i korthet, att medel tvångsvis överförs från
            våra svenska företag till löntagarfondstyrelser, medel som dessa
            fondstyrelser därefter skall använda för inköp av aktier i samma
            företag. Företagen tvingas alltså att finansiera sin egen socialisering.
            Den omständigheten att penningströmmen skall gå från företagen
            till fondstyrelserna via AP-fonden saknar egentlig betydelse.
            (Det är sannolikt en av strategiska skäl gjord reträtt av juridisk-teknisk
            natur.) Det är visserligen så att de uttaxerade medlen skall anses
            juridiskt sett ägas av AP-fonden -— det är lagrådet som gjort
            denna sena upptäckt rörande vem som har äganderätten till medlen
            (s. 148). Alla funktionerna av aktieägandet — de tvångsvis överförda
            medlen skall ju omsättas i aktier — skall dock tillkomma fondstyrelserna.
            (Lagrådet har f. ö. överraskande förklarat (s. 147) att det formellt
            sett icke finns några löntagarfonder, propositionens beteckning
            till trots, utan endast löntagarfondstyrelser, dvs. styrelser
            utan löntagarfonder!) Det är därför hos de löntagardominerande
            fondstyrelserna och hos de lokala fackliga organisationerna som
            makten kommer att ligga. ”Fonderna” — propositionen använder konsekvent
            denna beteckning i den allmänna motiveringen (s. 32-83) — ställs
            således under facklig hegemoni och kan med sina företagsförvärv
            föra en egen regionalpolitik, industripolitik eller arbetsmarknadspolitik
            helt vid sidan av regering och riksdag. Fonderna blir på så sätt
            en stat i staten därigenom att de icke blir beroende av särskilda
            budgetbeslut från riksdagens sida. Offentlig makt kommer därmed
            att kunna utövas korporativt i Sverige i strid med grundsatsen
            om en effektiv parlamentarisk kontroll. Överförandet av den reella
            äganderätten över produktionsmedlen till de fackliga organisationerna
            föreslås ske med stöd av beskattning. Det ligger nära till hands
            att påstå att den föreslagna rättsliga konstruktionen ej är förenlig
            med regeringsformen. Att märka är då att regeringsformen skall
            tolkas och utfyllas med ledning av Europakonventionen om de mänskliga
            rättigheterna; konventionen har karaktär av rättskälla, Sverige
            har förbundit sig att följa den. Angrepp på den enskilda äganderätten
            är rättsenligt jämlikt artikel 1 i första protokollet av konventionen,
            om följande villkor är uppfyllda. Åtgärderna måste 1) vara i det
            allmännas intresse (public interest och general interest), 2)
            följa föreskrifter i lag samt 3) överensstämma med folkrättsliga
            grundsatser (general principles of international law).
          </p>
          <p xml:id="i-VbjCyaws3K3zAK84J83sbE">
            1 Riksdagen 1983/84. 3 saml. Nr 164-169
          </p>
          <p xml:id="i-Lu1bq8HkyFY5wcRN6FJfyv">
            Mot. 1983/84 164-169
          </p>
          <pb facs="riksdagen-motions-pdf/data/198384/mot_198384__164/mot_198384__164-002.pdf"/>
          <p xml:id="i-2ziCgUzcRWTKktcs4hFsgF">
            Det kan icke vara ett allmänt intresse att bruka beskattningsrätten
            för de ändamål som ovan angetts. ”Demokrati innebär icke att majoriteten
            alltid vinner: det måste skapas en balans som tillförsäkrar minoriteten
            en rättvis behandling och som undviker missbruk av den dominerande
            positionen” — ord från Europadomstolen som är värda att tas på
            allvar (Worrel, Report on the right to be or not to be a member
            of trade union). Det måste föreligga en rimlig avvägning mellan
            samhällets intressen och kravet på skydd av den enskildes grundläggande
            rättigheter (”The court must determine whether a fair balance
            was struck between the demands of the general interest of the
            community and the requirements of the protection of the individuals
            fundamental rights”) — så uttalade sig domstolen i det uppmärksammade
            målet mellan den svenska staten, å ena sidan, och Sporrong och
            Lönnroth, å den andra sidan, om expropriation m. m. (punkt 69).
            Rekvisitet ”det allmännas intresse” skall med andra ord ges en
            objektiv tolkning. Vore det staten själv som hade behörighet att
            avgöra när rekvisitet uppfyllts, vore konventionstexten helt meningslös
            på ifrågavarande punkt. Opinionsläget i vårt land är entydigt
            emot den socialisering och den systemförändring som förslaget
            om löntagarfonder innebär. Skatteinstrumentet bör ej få användas
            för ett sådant artfrämmande syfte. Det är därför osannolikt att
            förslaget är förenligt med nyssnämnda villkor. Det är knappast
            ens tänkbart att förslaget till löntagarfonder står i överensstämmelse
            med folkrättsliga grundsatser. Tidigare har emellertid hävdats
            att den folkrättsliga regeln gäller enbart till förmån för utlänning.
            I så fall kunde svenska medborgare ej åberopa regeln till sitt
            skydd. Utlänning bleve föremål för en mera gynnad behandling än
            landets egna medborgare. Konventionen innehåller dock icke något
            sådant försvar för en dylik olikhet i behandlingen — texten talar
            om ”envar” och ”ingen” (”every natural or legal person” samt ”no
            one”). Kommissionen har också den 1 februari 1983 förklarat en
            serie av mål rörande nationalisering av de brittiska varvs- och
            flygindustrierna i början av 1970-talet ”admissible” (SvJT 1983
            s. 401: Sverige fällt av Europadomstolen). Av nu anförda skäl
            är det i varje fall icke visat att propositionen står i överensstämmelse
            med vår konstitution, tolkad och utfylld med ledning av Europakonventionen.
            Någon bedömning av förslagets förenlighet med folkrättens grundsatser
            har f. ö. icke företagits av lagrådet. Redan av denna anledning
            bör förslaget avvisas. I sammanhanget må påpekas att en liknande
            fråga varit föremål för grundlig behandling i Norge för några
            år sedan. Det gällde då frågan om s. k. demokratisering av affärsbankerna,
            innebärande en maktförskjutning i företagens styrelser till förmån
            för en offentlig styrelserepresentation. Spörsmålet kom att kretsa
            kring frågan om huruvida berörda aktieägare kunde fordra kompensation
            såsom vid expropriation och om kompensations- plikten i sådant
            fall kunde fullgöras ur bankernas fonderade tillgångar eller ej.
            Den norska bedömningen blev att åtgärderna från rättslig synpunkt
            var
          </p>
          <pb facs="riksdagen-motions-pdf/data/198384/mot_198384__164/mot_198384__164-003.pdf"/>
          <fw xml:id="i-RaqAoZMFu1nhyFevt6sY8v">
            Mot. 1983/84:164 3
          </fw>
          <p xml:id="i-9FYjfJqGHyDPspSYWxsnuQ">
            att jämställa med expropriation och att kompensationen måste
            lämnas av statskassan och icke av bankerna själva. Med den slutligen
            valda rättsliga konstruktionen — att det icke finns några särskilda
            fonder för vilka styrelserna är styrelse — lyder löntagarfondstyrel-
            serna formellt under AP-fonden. Styrelserna ingår därmed liksom
            övriga fondstyrelser i den statliga förvaltningsorganisationen.
            Behörighetsreglerna i 11 kap. 9 $ regeringsformen gäller i och
            med detta, innebärande att endast svensk medborgare får inneha
            uppdrag såsom styrelseledamot. Något undantag för ifrågakomna
            uppdrag görs ej i grundlagsstadgandet. Proposi- tionen upptar
            emellertid icke någon motsvarande inskränkning för utlänning (31
            $ i lagen med reglemente för allmänna pensionsfonden). Propositionen
            är därmed icke heller här förenlig med regeringsformen. Avslutningsvis
            har förslaget till löntagarfonder som redan framgått icke tillnärmelsevis
            ägnats den grundliga genomlysning från rättslig synpunkt som denna
            för vårt land centrala fråga förtjänat. Betecknande är att Skånska
            hovrätten i sitt den 4 oktober 1983 avgivna remissyttrande funnit
            AP-fondens rättsliga status ingalunda vara klar, något som hovrätten
            under hänvisning till den stora samhällsreform som det är frågan
            om inte fann godtagbart. Hovrätten påpekade avslutningsvis att
            detsamma gällde frågan om löntagar- fondernas författningsenlighet
            som ”över huvud taget inte berörts i promemorian”. De av lagrådet
            ovan berörda uttalandena talar med eftertryck i samma riktning.
            Med hänvisning till det anförda hemställer jag att riksdagen avslår
            proposition 1983/84:50.
          </p>
          <p xml:id="i-92kXXQe2hVUCbUFpiwQQ5J" type="date">
            Stockholm den 16 november 1983
          </p>
          <div xml:id="i-4NL6e1iDVS4dSNsGk1HDFo" type="signatureBlock">
            <p who="i-3YuWGKxprnXUh4GQ5Ai2yJ" type="signature">
              ALLAN EKSTRÖM (m)
            </p>
          </div>
        </div>
      </div>
    </body>
  </text>
</TEI>
