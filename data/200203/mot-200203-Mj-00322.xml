<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Mj_0322/mot_200203_Mj_0322-0001.pdf"/>
      <div type="motHeader" xml:id="i-EtpK6mvKme1ShdS2LhvqMT">
        <div type="motTitle" xml:id="i-2545Vnr1jGAy2roNoUpgfr"/>
        <div type="motSubmissionInfo" xml:id="i-J6ZuvKLnrPsG6GbaxjaUnK"/>
      </div>
      <div type="motBody" xml:id="i-3FfnBFDcQchY4gYAL5EQbS">
        <div xml:id="i-8eEK4r8S9BKqkEXgEC27t">
          <p xml:id="i-Sw3V86hTazXUtPBz51Yq4h">
            2002/03 mnr: MJ322 pnr: mp526
          </p>
          <p xml:id="i-5yoFSvSn6vw6M7kB9jxYVM">
            Motion till riksdagen 2002/03:MJ322
          </p>
          <p xml:id="i-4STtkULJ1HSNJX4fVUyFFY">
            av Åsa Domeij och Mikaela Valtersson (mp)
          </p>
          <p xml:id="i-5TaGzu59DEbDqvPJeTwDSy">
            Samordnad lagstiftning om djur
          </p>
          <p xml:id="i-DECwXYfDaYeTN6h6E1vVKj">
            Förslag till riksdagsbeslut
          </p>
          <p xml:id="i-DhXjBDS3oMmKYzbEJmvH2q">
            Riksdagen tillkännager för regeringen som sin mening vad som
            i motionen anförs om samordning av lagstiftning rörande djur och
            angränsande frågor.
          </p>
          <p xml:id="i-2pPpjRGoNB3ks7RFcG4LG9">
            Samordna lagstiftning om djur
          </p>
          <p xml:id="i-5rosNZfRK4D5HiBS1usB2g">
            Redan 1988 föreslog Miljöpartiet de gröna att den då spretiga
            miljölagstiftningen skulle samordnas i en miljöbalk. I början
            möttes förslaget mest av förvåning, men redan i början av 1989
            hade intresset för frågan ökat så mycket att det tillsattes en
            utredning. Av skäl vi bara kan spekulera om lyckades den borgerliga
            regeringen inte enas om hur balken skulle se ut, vilket gav Miljöpartiet
            möjlighet att tillsammans med regeringen och Vänsterpartiet utforma
            det förslag till miljöbalk, som antogs och som varit verklighet
            sedan 1.1.1999. Det tog alltså ett decennium från idé till verklighet.
            Nu vill vi väcka en ny tanke — nämligen en samordning av den lagstiftning
            som rör djur. Det gäller givetvis djurskyddslagen (1988:534),
            men även epizootilagen (1999:657), zoonoslagen (1999:658), lag
            (1985:295) om foder, lag (1985:342) om kontroll av husdjur samt
            lag (1992:1683) om provtagning på djur. Men även förordning (1994:1830)
            om införsel av levande djur och artskyddsförordningen (1998:179)
            innehåller bestämmelser om djur. Denna uppräkning gör inga anspråk
            på att vara fullständig. I många fall berör dessa lagar varandra.
            Som exempel kan nämnas att djurskyddslagen anför att djur ska
            ha tillräckligt med foder, medan kvaliteten på detsamma regleras
            i foderlagen. I djurskyddslagen och dess förordningar finns regler
            för transporter av djur, något som även finns i flera av de andra
            lagarna och förordningarna. Kopplingen mellan transporter och
            regler för dessa är intimt förenade med smittskydd, varför även
            den kopplingen finns. Även regler runt slakt och avlivning finns
            i flera av lagarna och förordningarna.
          </p>
          <p xml:id="i-U8RhsKT5tS3DH6tFTMkf6V">
            [PA Lä
          </p>
          <p xml:id="i-MahBMZGV5Y4p1SZiSQJ3kK">
            MOT. 2002/03
          </p>
          <pb facs="riksdagen-motions-pdf/data/200203/mot_200203_Mj_0322/mot_200203_Mj_0322-0002.pdf"/>
          <p xml:id="i-FrCsJXcgKHWbnDYD9GT2U3">
            2002/03:MJ322
          </p>
          <p xml:id="i-9yQciYwcpx1FLXw9e6Gkb4">
            Djurskyddslagen och den svenska synen är unik så tillvida att
            här knyts djurskydd och djurhälsa ihop. Erfarenheter visar att
            ett gott djurskydd också skyddar djur mot sjukdom. Internationellt
            finns en gryende insikt att Sverige har rätt. Det faktum att Sverige
            inte har haft ett enda fall av BSE — det enda fria landet i EU
            — leder till eftertanke och OIE, den internationella organisationen
            för smittskydd med 158 medlemmar, tar nu fram djurskyddsstandarder
            som ett led i smittskyddsarbetet. Den svenska synen har visat
            sig i praktiken riktig. Att Sverige har tilläggsgarantier för
            en rad smittsamma sjukdomar, som finns på den europeiska kontinenten,
            talar också sitt tydliga språk. Den nya djurskyddsmyndighet som
            nu föds visar också den att Sverige har förmåga och vilja att
            gå före. En djurskyddsbalk skulle visa detsamma. Miljöpartiet
            föreslår därför att en utredning tillsätts med uppgift att samordna
            den lagstiftning som finns avseende djur och frågor som berör
            dem.
          </p>
          <p xml:id="i-LzmTHsof1euBMKESReNEzD">
            Stockholm den 21 oktober 2002
          </p>
          <p xml:id="i-ErH3Wpb3XfqHfP4RPUsFSB">
            Åsa Domeij (mp) Mikaela Valtersson (mp)
          </p>
        </div>
      </div>
    </body>
  </text>
</TEI>
