<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00918">
  <teiHeader>
    <fileDesc>
      <titleStmt>
        <title>Kvinnornas situation i samhället</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvinnornas situation i samhället</title>
          <idno type="rdwebb">G702918</idno>
          <rs type="number">918</rs>
          <ref type="dokument_url_text">http://data.riksdagen.se/dokument/G702918/text</ref>
          <ref type="dokument_url_html">http://data.riksdagen.se/dokument/G702918</ref>
          <ref type="dokumentstatus_url_xml">http://data.riksdagen.se/dokumentstatus/G702918</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VJesCiRRrnNn2TLsiowtMi</idno>
            <name>MARIE-ANN JOHANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5VNX9Pxbj65WFzog5M9m8V" type="signed"/>
        <correspContext corresp="i-5VNX9Pxbj65WFzog5M9m8V">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-VJesCiRRrnNn2TLsiowtMi"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__918/mot_198384__918-001.pdf"/>
      <fw xml:id="i-U97TNTETTAWCpzUmgQ1CHZ">
        Mot. 1983/84:918 2
      </fw>
      <div xml:id="i-Xd38RyNnmr7fKt8M1Prvp8" type="motHeader">
        <div xml:id="i-Jqy9kv8R6hb4J3aUUW11sY" type="motTitle"/>
        <div xml:id="i-Wq2jjG7Z9791eyCxeRrXzD" type="motSubmissionInfo"/>
      </div>
      <div xml:id="i-SkYcHCLtko4BsNyk5SUTDn" type="motBody">
        <div xml:id="i-6ziMLA6QqaTe7W1DWwQsYf">
          <p xml:id="i-LN51cSLXkoGFBvYiwBsaKa">
            RN SE EE dr ar EE
          </p>
          <p xml:id="i-QWsjMZQF21pyrUMZJfemrd">
            Mot. 1983/84 918—922 Motion
          </p>
          <p xml:id="i-GDCDP9XZF3thpq8m361MFU">
            1983/84:918
          </p>
          <p xml:id="i-PZPSjRxSkBovpeTjb97zp6">
            Lars Werner m. fl. Kvinnornas situation i samhället
          </p>
          <p xml:id="i-MNc51ZpXUgzJWq2JAvtwsQ">
            Sammanfattning
          </p>
          <p xml:id="i-JyDRJBJ7uY3P4rygVFXhTJ">
            I motionen läggs förslag om ett tiopunktsprogram för att förbättra
            kvinnans ställning i samhället. Sex timmars arbetsdag för alla,
            en uppvär- dering av lönerna i typiska kvinnoyrken, alla kvinnor
            garanteras rätten till ett arbete, en utbyggnad av den kommunala
            barnomsorgen till full behovs- täckning, satsning på en levande
            bomiljö, åtgärder mot kvinnomisshan- deln är några av punkterna
            i programmet.
          </p>
          <p xml:id="i-CaNZf5FQiA8TwmrW4HJrfC">
            Kvinnans jämlikhet med mannen har proklamerats vid ett otal tillfällen.
            I verkligheten råder fortfarande djup ojämlikhet: Kvinnornas arbetslöshet
            är större än männens! Hundratusentals hemarbetande kvinnor skulle
            vilja ha ett arbete om det funnes något att få! Kvinnorna har
            lägre lön än männen, men de arbetar dubbelt mer! Kvinnor tvingas
            att arbeta deltid av sociala och arbetsmarknadsskäl till en lön
            de inte kan försörja sig på! Kvinnan återfinns inom ett tjugofemtal
            yrken på arbetsmarknaden, mannen inom hundratals! Det dolda förtrycket
            av kvinnan framträder på många sätt: kvinnomiss- handel, våldtäkt,
            prostitution, kvinnokönet förringas och förnedras i massmedia!
          </p>
          <p xml:id="i-2PVd6WUNchXceStzX4SxkR">
            Bakgrund
          </p>
          <p xml:id="i-4FZmX13bDR4gnf66p3gr66">
            Det kapitalistiska Sverige är ett klassamhälle. Alla klassamhällen
            bygger på förtryck. Men detta är inte bara ett rent och direkt
            klassförtryck. Det genomsyrar också hela skalan av relationer
            och sociala förhållanden. Det finns ett samband mellan klassförtryck
            och alla andra former av förtryck. Diskrimineringen av kvinnorna
            är det viktigaste exemplet på dessa särskil- da former av förtryck
            i klassamhället. Flertalet kvinnor är därför dubbelt förtryckta
            — som kvinnor och som tillhörande det folkflertal, som ingår i
            lönearbetarnas klass.
          </p>
          <p xml:id="i-4TuPBzMZTdRahC1czhujDk">
            I Riksdagen 1983/84. 3 saml. Nr 918—922
          </p>
          <pb facs="riksdagen-motions-pdf/data/198384/mot_198384__918/mot_198384__918-002.pdf"/>
          <p xml:id="i-4RLS5wgcxCDmVSA2536tJR">
            Kvinnans ställning i arbetslivet
          </p>
          <p xml:id="i-NDvfKRwCcmmdxkvd6L1CH5">
            Förtrycket av kvinnan har alltid haft ett samband med hennes
            roll i arbetslivet och samhället. Med kapitalismen blev lönearbetet
            det domine- rande. Det tidiga proletariatet bestod till lika delar
            av kvinnor och män. Kvinnorna utgjorde ett klart flertal inom
            bl. a. textil-, tobaks-, tändsticks- och livsmedelsindustrin.
            När däremot järn-, stål-, och verkstadsindustrin blev ledande
            i den industriella utvecklingen, hölls det kvinnliga lönearbe-
            tet tillbaka genom en mansdominerad yrkestradition. Ofta innebär
            även ökad mekanisering i industrin en direkt utslagning av kvinnliga
            arbetare. Ansvaret för bestämda delar av reproduktionen, som hushållsarbete,
            bar- navård, sociala omsorger, vilade fortfarande på kvinnan och
            höll henne kvar i den privata sfären. Visserligen övertog samhället
            vissa delar av det reproduktiva arbetet, som t. ex. sjukvård,
            socialvård, utbildning, men hemarbete och barnom- sorg förblev
            till stor del en privat angelägenhet för kvinnor. Kvinnans lönearbete
            blev en förlängning av hennes uppgifter i hemmet. Det nedvär-
            derades och fick låg status. Denna arbetsdelning präglar fortfarande
            familjen och arbetsmarkna- den. Kvinnorna återfinns i stor utsträckning
            inom yrken, som är en för- längning av deras arbete i hemmet,
            t. ex. serviceyrken och vård av barn och gamla. Kvinnorna arbetar
            inom en begränsad del av arbetsmarknaden; huvuddelen av de yrkesverksamma
            kvinnorna finns inom ett tjugofemtal yrken. Männen däremot finns
            i ett hundratal olika. Lika lön för lika arbete är fortfarande
            inte genomfört, trots att många år gått sedan det kravet slogs
            fast. Kvinnorna har i dag mindre betalt, även när de utför samma
            arbete som männen. Traditionella kvinnoyrken har de lägsta lönerna
            på hela arbetsmarknaden. Av tradition anses ett arbete inom vård
            och omsorg inte likvärdigt ett arbete inom exempelvis verkstadsin-
            dustrin. Någon objektiv bedömning ligger inte bakom dessa löneskillna-
            der. Mönstret är lätt att identifiera: Kvinnokön ger lägre lön.
            För det kan knappast förhålla sig så, att politiska och fackliga
            ledare på högsta nivå bedömer omsorg av människor — barn, gamla
            och sjuka — som under- ordnad skötsel av maskiner och verktyg!
            Dessa ojämlika förhållanden kan dock i stor utsträckning avskaffas
            genom politiska beslut, då merparten av des. k. kvinnojobben återfinns
            inom den gemensamma, samhälleligt kon- trollerade sektorn.
          </p>
          <p xml:id="i-GC5v6sWev1NJUgvBXKap47">
            Den förmenta valfriheten
          </p>
          <p xml:id="i-Mbd8oRbLGsE47oS1g7rCn">
            Kvinnans ansvar för det obetalda hemarbetet präglar hennes ställning
            i hemmet och på arbetsmarknaden. När kvinnorna behövdes i produktio-
            nen under efterkrigstiden, tvingades samhället att också ta ett
            visst ansvar
          </p>
          <pb facs="riksdagen-motions-pdf/data/198384/mot_198384__918/mot_198384__918-003.pdf"/>
          <fw xml:id="i-WuW13RU6T2hJtnBo64FhWG">
            Mot. 1983/84:918 3
          </fw>
          <p xml:id="i-4r9ZQmF518R74Sspvr6nMd">
            för barnomsorgen. Men denna service är fortfarande otillräcklig
            och kon- junkturmässigt bestämd. För några år sedan ansåg de flesta
            att det var självklart att den kommunala barnomsorgen skulle byggas
            ut så att den täckte det faktiska behovet. I dag hävdas, framför
            allt från borgerligt håll, att det egentliga behovet av barnomsorg
            inte är så stort som framgår av daghems- och fritidshemsköerna.
            Vad som behövs, säger man, är en val- frihet för familjerna (kvinnorna)
            att själva avgöra hur man vill ordna
          </p>
          <p xml:id="i-JurKhix2B7Dnf2jZQUvURD">
            barnomsorgen. Då frigörs resurser inom barnomsorgen, för egentligen
            skulle många föräldrar välja andra former för omsorgen om barnen.
            Ett vårdnadsbidrag skulle ge denna valfrihet. Denna debatt förs
            i dag, när Sverige har efterkrigstidens största arbets- löshet,
            när svångremsbudgetar, rationaliseringar och ny teknik i snabb
            takt minskar antalet nya arbetstillfällen. De hemarbetandes egen
            organisation, HARO, har avfärdat vårdnads- bidrag som alltför
            otillräckligt, och självklart kan inte ett vårdnadsbidrag av den
            storlek som nu diskuteras ersätta en lön. Men om också samhället
            beslutade att införa en vårdnadsersättning, som motsvarade en
            arbetslön, skulle ändå valfriheten vara en chimär. Den skulle
            ge den förvärvsarbetan- de föräldern valfrihet att i stället stanna
            hemma och vårda barnen. Men det skulle inte ge någon valfrihet
            åt den kvinna som tvingas stanna hemma, fastän hon vill arbeta,
            för att det inte finns något arbete. Det skulle inte ge någon
            valfrihet åt den kvinna som tvingas stanna hemma, fastän hon vill
            arbeta, för att hon inte kan lösa barnomsorgen. Och kvinnorna
            kommer också att finna, att när barnen vuxit upp och vårdnadsersättningen
            upp- hör, så avlöses valfriheten av arbetslöshet. Ett system med
            vårdnadsbidrag är ingen lösning på kvinnornas pro- blem. Det är
            ett sätt att försöka hålla kvar kvinnorna i en beroendeställning
            med en obefintlig, lös eller tillfällig anknytning till arbetsmarknaden.
            Begreppet valfrihet måste ersättas med begreppet lika villkor.
            Kvinnor måste kunna delta i förvärvsarbetet på lika villkor som
            männen. Bristen på lika villkor gör att allt fler kvinnor söker
            lösa motsättningarna mellan hem och yrkesarbete genom att arbeta
            deltid. I dag arbetar över hälften av de yrkesverksamma kvinnorna
            deltid, medan manliga deltids- arbetande kan räknas i ett fåtal
            procent. Om man lägger samman förvärvs- arbete och hemarbete innebär
            detta att kvinnorna arbetar betydligt mera än männen och tjänar
            betydligt mindre pengar. De lika villkoren är långt borta. Med
            lika villkor menar vi inte, att kvinnorna skall underordna sig
            de villkor som i dag gäller för männen. Jämställdhetsarbetet måste
            syfta till att stärka männens anknytning till det vardagliga.
            Den ringa vikt som i vårt högindustrialiserade samhälle fästs
            vid det reproduktiva arbetet i hemmet, speglas av det faktum,
            att det är produktionens krav som dikterat organi- seringen av
            det oavlönade arbetet. Givetvis i kombination med den patri- arkala
            maktstruktur som rått och som fortfarande råder. Hade man betrak-
            tat som omistliga de värden som tillförs samhället genom kvinnors
            oavlö-
          </p>
          <p xml:id="i-7roetjYCUpBgjxkj7a3oZn">
            1+ Riksdagen 1983/84. 3 saml. Nr 918—922
          </p>
          <pb facs="riksdagen-motions-pdf/data/198384/mot_198384__918/mot_198384__918-004.pdf"/>
          <fw xml:id="i-Gn98xxu7w7QJG9DMLauRFC">
            Mot. 1983/84:918 4
          </fw>
          <p xml:id="i-Y6P4r7Sa3eEwfL2zxRvjXB">
            nade arbete för barn, hem, social gemenskap hade lönearbetet
            haft en annan organisation i dag. Genom att bekräfta också männens
            roll i dets. k. ickeproduktiva arbetet kan vi bryta ner de barriärer
            som i dag skiljer de bägge könen. Innan vi kan avläsa några genuina
            attitydförändringar måste dock strukturella förändringar till.
            Det är i detta sammanhang som vårt krav om en generell arbetstidsförkortning
            till 6 timmar per dag måste ses. Till yttermera visso har det
            gångna decenniets kvinnodiskussion fört det goda med sig, att
            män ”i princip” är för ett delat ansvar för hem och barn. Så till
            vida har attityderna redan förändrats. Men i realiteten består
            roll- fördelningar, och det är förr så, att den påbörjade konjunkturuppgången
            inom industrin lett till ett högre utnyttjande av övertid. Och,
            vilket en rad undersökningar visat, är det småbarnspapporna som
            toppar övertidsarbe- tet. Drygt en tredjedel av småbarnsfäderna
            har en bruttoarbetstid som överstiger tio timmar om dagen! De
            lär inte träffa sina barn långa stunder.
          </p>
          <p xml:id="i-Rj2QQpF3A5PA8dKFa9eKKy">
            Det manliga är normen
          </p>
          <p xml:id="i-8jHqscCc9ajs2eih5tLokP">
            Det kapitalistiska samhället genomsyras av en patriarkalisk ideologi.
            Patriarkatet är en maktstruktur, där kvinnan är underordnad mannen.
            Mannens arbete och egenskaper utgör normen för samhällslivet.
            Kvinnan betraktas fortfarande i många sammanhang som ett objekt.
            Prostitutionen är det grövsta uttrycket för detta synsätt, men
            mycket av den kommersiella kulturen och reklamen visar också fram
            kvinnobilder, där kvinnan betrak- tas som objekt. Att mannens
            arbete, egenskaper och behov är normgivande präglar också arbetsmarknaden,
            ja arbetslivet som helhet. Det ”normala” är att livet domineras
            av förvärvsarbete — att ”man” arbetar heltid, övertid och gärna
            också extraknäcker. ”Man” får inte ”hindras” av detta genom mar-
            ginalskatter, som bestraffar dom som ”verkligen vill göra en insats”.
            Det onormala, störande är neddragning av arbetstiden, föräldraledighet,
            vård av sjuka barn, anpassning till daghemstider etc. De lika
            villkoren är långt borta.
          </p>
          <p xml:id="i-H2uE1yoKuzefPynemcnW5o">
            Isoleringen i de nya bostäderna
          </p>
          <p xml:id="i-F5qwgf5wv57q8zKHgYsZCH">
            Under de ekonomiska expansiva åren lyckades vi i vårt land få
            bukt med den utbredda trångboddheten. De nya områden som växte
            upp runt tätor- terna kom emellertid att sakna det sociala nätverk,
            de gemensamhetsfunk- tioner, som ofta fanns i den äldre bebyggelsen.
            Bostäderna fjärmades från produktionen. Den halva av befolkningen,
            som på grund av ålder, sjuk- dom, arbetslöshet eller bristande
            barntillsyn kom att vistas hela dagarna i hemmet fråntogs motivationen
            att söka sig ut och upprätthålla kontakter med andra. Miljonprogrammet
            byggdes utan att man tänkte på samverkan mellan människorna. Kvinnorna
            byggdes in i isolering, och barnen place-
          </p>
          <pb facs="riksdagen-motions-pdf/data/198384/mot_198384__918/mot_198384__918-005.pdf"/>
          <fw xml:id="i-D714DJffQWexUM7M7qD6mk">
            Mot. 1983/84:918 5
          </fw>
          <p xml:id="i-5cvX6ioAQ4UkDeBkS3JVPw">
            rades i händelsefattiga miljöer. Man uppsatte normer för parkeringsplatser
            men ägnade annars utemiljön föga intresse. Detta har fått skrämmande
            samhälleliga följder: Den sociala utstötningen har påskyndats
            i form av drogmissbruk och fysisk ohälsa, vandaliseringen har
            ökat, hela tonårskul- lar upplever sig utanför och skapar egna
            subkulturer i frånvaron av me- ningsfulla aktiviteter och ansvarsområden.
            Vpk har påtalat detta i framför allt våra bostadspolitiska motioner.
            Vi har ställt krav på boendedemokrati, där ansvaret för planering
            och förvalt- ning läggs ut på de boende själva. En förutsättning
            för detta är att alla hyreshus kommunaliseras. Vi har efterlyst
            statliga medel för upprustning av boendemiljön och för att få
            till stånd gemenskapslokaler. Arbetsplatser måste lokaliseras
            i nära anslutning till bostäderna och kommersiella och sociala
            centra brytas ned i smärre enheter. Vi föreslår att de bostadsförbättringsprogram,
            som riksdagen beslutade om i december 1983 utvidgas till att också
            omfatta de här framförda förslagen. I övrigt bör riksdagen ge
            regeringen till känna vad som här anförts om boendedemokrati och
            -miljö.
          </p>
          <p xml:id="i-AzHBc8Xd2SCxwRhsrtghM4">
            Kvinnorna i utbildningen
          </p>
          <p xml:id="i-WGEKDg7Di8MMv3Nr9exZe5">
            Det enhetliga skolsystem som byggts upp under de senaste decennierna
            har inte lyckats bryta ner de klasskillnader som fanns i den gamla
            skolan. Segregationen har snarare skärpts genom konkurrens och
            utsortering. På samma sätt har den nya ordningen med tidiga yrkesval
            snarare förstärkt än tonat ned skillnaderna i könsroller. Pojkar
            med arbetarbakgrund får nu redan i skolan specialutbildning till
            rörmontörer, byggnadssnickare och bilreparatörer, medan flickorna
            har försetts med barnskötar-, kontors- och distributionslinjer.
            Allt är skräddarsytt i enlighet med rådande segregerade arbetsmarknad.
            Lika skiktat är det för ungdomarna med mer studievana hemmiljöer
            och som söker de högskoleförberedande linjerna. Pojkar dominerar
            de natur- vetenskapliga, medan flickorna helt dominerar de humanistiska
            linjerna. Skolan är samhällets spegel. Skolan kan inte ändra på
            de maktförhållan- den som råder i samhället. Ett rimligt krav
            är dock, att skolan inte blundar för, utan levandegör dessa motsättningar
            i undervisningen. Skolan skall inte tillåtas stå neutral i viktiga
            samhällsfrågor. Den skall ta ställning för grundläggande demokratiska
            krav för ekonomisk jämlikhet och för rätt- visa mellan könen.
            Representanter för fack och kvinnoorganisationer måste ges möjlighet
            att delta i undervisning och yrkesvägledning. I sexual- och samlevnadsun-
            dervisningen bör särskild uppmärksamhet ägnas åt könsrollerna
            och dis- kussion initieras för att göra ungdomen medveten om dessa.
            Läromedlen skall inte fortsättningsvis tillåtas förtiga kvinnornas
            roll i historien och i byggandet av vårt moderna samhälle.
          </p>
          <pb facs="riksdagen-motions-pdf/data/198384/mot_198384__918/mot_198384__918-006.pdf"/>
          <fw xml:id="i-JQwFrxC9AyUXWUvtXQbj5J">
            Mot. 1983/84:918 6
          </fw>
          <p xml:id="i-Dd2q6nuePXrVJ8LUhee5c6">
            Kvinnornas årtionde
          </p>
          <p xml:id="i-BKeCzgf6JQxSjGhkF8HiPf">
            År 1975 proklamerades som det internationella kvinnoåret. En
            kvinno- konferens hölls i Mexico, och på rekommendation av denna
            konferens beslutade FN:s generalförsamling att proklamera tiden
            1976—1985 som FN:s kvinnoårtionde. Vi är nu i slutet av detta
            årtionde och kan blicka tillbaka på en period då mycket sagts,
            skrivits och proklamerats angående kvinnans situation i samhället
            men där, som framgår av ovanstående framställning av kvinnans
            situation i dagens Sverige, mycket litet har hänt i verkligheten.
            Sverige tog för sin del fram en nationell handlingsplan för jämställdhet
            (Steg på väg; SOU 1979:56), som presenterades vid den uppföljande
            kvinnokonferensen i Köpenhamn 1980. I den planen lades många förslag
            till åtgärder fram, som ännu väntar på att bli genomförda. Vi
            anser att det nu är dags att gå från ord till handling och lägger
            i denna motion fram förslag till ett tiopunktsprogram för att
            förbättra kvinnans ställning i samhället. Många av förslagen återfinns
            också i ovan nämnda Steg på väg, som antogs av representanter
            för samtliga riksdagspartier. Kvinnoförtrycket kan förstås inte
            avskaffas genom riksdagsbeslut. Vare sig det handlar om ideologisk
            kamp mot kvinnoförakt eller lönekamp måste kampen föras ute i
            det dagliga livet. Kraven i motionen skall ses som en grund, som
            en förutsättning att skapa lika villkor mellan kvinnor och män.
          </p>
          <p xml:id="i-5AuYzBAiKijxryTRWogjTo">
            Program för att förbättra kvinnans ställning i samhället
          </p>
          <p xml:id="i-Y9uiRTPj2GbEiSegi7R6mQ">
            1. En generell arbetstidsförkortning till sex timmars arbetsdag
            måste ge- nomföras. En kortare arbetstid är en grundförutsättning
            för att kvinnor och män skall kunna delta i arbetslivet på lika
            villkor och dessutom kunna ta ansvar för hem och barn. 2. Lönerna
            i typiska kvinnoyrken måste uppvärderas. Riksdagen bör uttala
            nödvändigheten av en lönemässig uppvärdering av de traditionella
            kvinnoyrkena. Statens avtalsverk åläggs att som föregångare verka
            för detta. 3. Fullständiga sociala förmåner skall gälla oavsett
            arbetstidens längd. Så länge sextimmarsdagen inte är genomförd
            tvingas många kvinnor att arbeta deltid av sociala skäl. Andra
            tvingas av arbetsmarknadspolitis- ka skäl välja mellan att arbeta
            några få timmar i veckan eller att inte arbeta alls. Dessa kvinnor
            drabbas dubbelt, eftersom många sociala förmåner inte gäller för
            arbetstider kortare än 16 timmar per vecka. 4. Alla kvinnor skall
            garanteras rätten till ett arbete. En aktiv politik för att skapa
            flera arbeten måste bedrivas med en utbyggnad av den offentliga
            sektorn och en industriell förnyelse som grund. Hemarbe- tande
            kvinnor som vill yrkesarbeta måste få ett aktivt stöd att anmäla
            sig till arbetsförmedlingen. Uppsökande verksamhet måste bedrivas
          </p>
          <pb facs="riksdagen-motions-pdf/data/198384/mot_198384__918/mot_198384__918-007.pdf"/>
          <fw xml:id="i-VFCufG1kVrpC2dSzLWohhu">
            Mot. 1983/84:918 äl
          </fw>
          <p xml:id="i-3Ce2qj9bsUwd1WPkdZqP3s">
            och vid behov yrkesutbildning eller motsvarande erbjudas i avvaktan
            på reguljär anställning.
          </p>
          <p xml:id="i-LahuJftRXSZWNBGFCjBpvm">
            - Det könsbundna yrkesvalet måste brytas och kvinnornas arbetsmarknad
          </p>
          <p xml:id="i-BfpxDH7affX2szvmnr3szv">
            breddas. Ett fortsatt opinionsarbete inom skolan är viktigt liksom
            praktik och beredskapsarbeten inom traditionellt manliga yrken.
            En obligatorisk arbetsförmedling, där arbetsgivaren åläggs att
            ta emot av AMS eller arbetsförmedlingen anvisad sökande, är viktig
            för att göra det möjligt för dessa myndigheter att aktivt arbeta
            för att bryta den könsbundna arbetsmarknaden.
          </p>
          <p xml:id="i-UkMRLPY3h1X8sQxknrFkx7">
            . Den kommunala barnomsorgen måste skyndsamt byggas ut till full
          </p>
          <p xml:id="i-J6VdyDUsmAs3pAmGXru1Xb">
            behovstäckning. Detta är en annan av grundförutsättningarna för
            att kvinnor och män skall kunna delta i arbetslivet på lika villkor.
            Full behovstäckning innebär enligt vår mening, att också de föräldrar
            som har en obekväm arbetstid skall kunna utnyttja den kommunala
            barn- omsorgen. Taxorna får heller inte sättas så höga att lågavlönade
            för- äldrar av detta skäl inte kan använda den kommunala barnomsorgen.
          </p>
          <p xml:id="i-Ssjy1oVaXwK3VEJrXdoJUa">
            . Föräldraledigheten måste utnyttjas av båda föräldrarna. Samhället
          </p>
          <p xml:id="i-D789FoQKE1C7MjoTJn7Vpx">
            måste driva på utvecklingen för att göra fäderna lika delaktiga
            i skötsel och uppfostran av barn. Föräldraförsäkringens regler
            bör ändras så att en av de tre månader resp. förälder disponerar
            inte kan överlåtas på den andra föräldern.
          </p>
          <p xml:id="i-Fngp1fErs31eu1wxEgS3NR">
            . Åtgärder måste sättas in för att bekämpa kvinnomisshandeln.
            Forskning-
          </p>
          <p xml:id="i-CFYQJvkDrKnPYL54Eq92R9">
            en måste intesifieras, den offentliga statistiken förbättras
            i syfte att vidta fler aktiva åtgärder. Försök med social jour
            bör prövas i flera kommuner. Statsbidrag bör utgå till kvinnohus
            med frivillig verksam- het på detta område.
          </p>
          <p xml:id="i-TVL6PN3sJ47FxUmwih1Bts">
            . Arbetet för jämställdhet mellan kvinnor och män måste genomsyra
            hela
          </p>
          <p xml:id="i-Bm3ejXHex8rB8CVDZ3Ta1C">
            skolvärlden från förskola till högskola. Hur skolan förhåller
            sig till jämställdhet mellan kvinnor och män är mycket viktigt
            när de unga skall forma sina egna attityder och åsikter. Skolan
            måste påtala och ta aktiv ställning mot diskriminering av kvinnan.
            Fortfarande sprids en föråldrad kvinnosyn genom många läromedel.
            Fortfarande saknas jämställdhet som ett inslag i många utbildningar
            inom högskolan. Särskild vikt måste läggas vid denna fråga i lärarutbildningen.
            En kommitté bör tillsättas, som får i uppdrag att ur jämställdhetssynpunkt
            granska läromedel, utbildningens innehåll, inspirera och komma
            med idéer för jämställdhetsarbetet ute i skolorna.
          </p>
          <p xml:id="i-ezxWwVTHRACwBC2uuVNUQ">
            . Könsdiskrimineringen i reklamen måste motarbetas. Inom den
            statliga
          </p>
          <p xml:id="i-HqmFx1T9Ao2pGnAwAm5Mc6">
            jämställdhetskommittén pågick ett arbete för att på uppdrag av
            riks- dagen lägga fram ett förslag om lagstiftning emot könsdiskriminering
            i reklamen. Detta arbete måste nu avslutas och riksdagen ges möjlighet
            att ta ställning till ett förslag.
          </p>
          <p xml:id="i-jqzCLDiL37FfMTn81vq1L">
            Flera av de förslag som nämnts ovan motiveras ytterligare i särskilda
          </p>
          <pb facs="riksdagen-motions-pdf/data/198384/mot_198384__918/mot_198384__918-008.pdf"/>
          <fw xml:id="i-VaD3fc9zM6WaRhTcUKUSWy">
            Mot. 1983/84:918 8
          </fw>
          <p xml:id="i-Xbca9mNUdWoihxAanSQd83">
            motioner till årets riksmöte. De följs därför inte upp av yrkande
            i denna motion.
          </p>
          <p xml:id="i-B9bjC1B89w8pEXqqQw7DmT">
            Hemställan Med hänvisning till vad som anförts i motionen föreslås"
            1. attriksdagen beslutar att hos regeringen hemställa om förslag
            till åtgärder för att förverkliga program för att förbättra kvinnans
            ställning i samhället som föreslås i motionen, 2. att riksdagen
            som sin mening uttalar att sociala förmåner skall utgå oavsett
            arbetstidens längd och att riksdagen hos regeringen hemställer
            om förslag till ändringar i tillämpliga lagar, 3. att riksdagen
            som sin mening uttalar nödvändigheten av en lönemässig uppvärdering
            av de traditionella kvinnoyrkena, 4. att riksdagen hos regeringen
            hemställer om erforderliga initiativ för en bred uppsökande verksamhet
            bland hemarbetande kvin- nor i enlighet med vad som anförs i motionen,
            5. att riksdagen hos regeringen hemställer om förslag som syftar
            till att motverka kvinnodiskrimineringen i reklamen.
          </p>
          <p xml:id="i-9FjUs8ii29RmypAmYK9dCH">
            Stockholm den 18 januari 1984
          </p>
          <p xml:id="i-Gqiqjkcce2JkDHHSGD42Cm">
            LARS WERNER (vpk)
          </p>
          <p xml:id="i-5ttCHkAjxtg4cMDq11n4vt">
            BERTIL MÅBRINK (vpk) NILS BERNDTSON (vpk) C.-H. HERMANSSON (vpk)
            EVA HJELMSTRÖM (vpk) JÖRN SVENSSON (vpk) MARIE-ANN JOHANSSON (vpk)
          </p>
          <p xml:id="i-P6vtZ2HEEaH5WPYwnUzPL3">
            + Se även motionerna 1983/84:919—922.
          </p>
        </div>
      </div>
    </body>
  </text>
</TEI>
