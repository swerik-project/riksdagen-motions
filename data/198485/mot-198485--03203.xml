<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03203">
  <teiHeader>
    <fileDesc>
      <titleStmt>
        <title>Förslag till slutlig reglering av statsbudgeten för budgetåret 1985/86,</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag till slutlig reglering av statsbudgeten för budgetåret 1985/86,</title>
          <idno type="rdwebb">G8023203</idno>
          <rs type="number">3203</rs>
          <ref type="dokument_url_text">http://data.riksdagen.se/dokument/G8023203/text</ref>
          <ref type="dokument_url_html">http://data.riksdagen.se/dokument/G8023203</ref>
          <ref type="dokumentstatus_url_xml">http://data.riksdagen.se/dokumentstatus/G8023203</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Nv2cCBQfmQVm3pBodFMCXi" type="signed"/>
        <correspContext corresp="i-Nv2cCBQfmQVm3pBodFMCXi">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3203/mot_198485__3203-001.pdf"/>
      <fw xml:id="i-YByaeR4XZeZKtyVogz9QPR">
        Mot. 1984/85:3203 : 2
      </fw>
      <div xml:id="i-Pr7D1BHkvR36wY1RC3P7wG" type="motHeader">
        <div xml:id="i-BH1NEXANpUMosUY9xNEAgF" type="motTitle"/>
        <div xml:id="i-Wu7FNizC9L84ZEocGtgLBV" type="motSubmissionInfo"/>
      </div>
      <div xml:id="i-FR2F2vem6m7FZNU1Srxxdz" type="motBody">
        <div xml:id="i-5tRQGfJTLHs1zmmRcSDMgV">
          <p xml:id="i-RXmYUMGYeYSZrXS47pfC2p">
            Mot. 1984/85
          </p>
          <p xml:id="i-V9oTDtFXJv87Z75CT7rsGV">
            : 3203-3205 Motion
          </p>
          <p xml:id="i-URHrBygLeWYBZS2Y5enUbu">
            1984/85:3203
          </p>
          <p xml:id="i-5EcJajG1hdCQA3nxXXKGhW">
            Lars Werner m. fl. Förslag till slutlig reglering av statsbudgeten
            för budgetåret 1985/86, m.m. (kompletteringsproposition) (prop.
            1984/85:150)
          </p>
          <p xml:id="i-9Zvv2PwuKxdvXccqBK8rQ3">
            Inledning
          </p>
          <p xml:id="i-68z8HD7miudrMRu1NY6aR8">
            I kompletteringspropositionen upprepar regeringen sin tes från
            1985 års budgetproposition att ”Sverige är på rätt väg”. Som underlag
            för detta påstående anförs att bytesbalansen vänts från ett stort
            underskott till nära jämvikt, att en industriell expansion inletts,
            att sysselsättningsläget förbätt- rats och arbetslösheten nedbringats,
            att budgetunderskottet har minskat, att kommunernas ekonomi förbättrats,
            att inflationstakten dämpats och att ”saneringen av den svenska
            ekonomin kunnat göras utan ingrepp i det sociala välfärdssystemet”.
            Samtidigt erkänner regeringen att den svenska ekonomins kris ännu
            inte är övervunnen. Men om man håller fast vid den tillämpade
            ekonomisk-politiska strategin ”blir det möjligt att fullt ut häva
            de ekonomiska obalanserna och lägga grunden för en långsiktig
            snabb tillväxt”. För att nå målen full sysselsättning, stabil
            tillväxt och en rättvis fördelning av levnadsstandarden måste
            enligt regeringen inflationsbekämpningen ställas i centrum för
            den ekonomiska politiken. Vad regeringen underlåter att betona
            är bl. a. att arbetslösheten — trots högkonjunkturen — fortfarande
            är högre än något år under 1970-talet, att inflationstakten är
            högre än i de länder med vilka jämförelse vanligen sker och att
            den starka vinstökningen och över huvud taget ”förbättringen”
            av det ekonomiska läget skett på bekostnad av starkt nedpressade
            reallöner. Det finns därigenom ingen stabil grund för ett fortsatt
            uppsving, ännu mindre för en stabil tillväxt och en rättvis fördelning
            av levnadsstandarden.
          </p>
          <p xml:id="i-XCLKu3obhtwpLpT8wGqi1">
            Den ekonomisk-politiska strategin
          </p>
          <p xml:id="i-7jpjes3nWtMAgFQCzL31Dz">
            Den strategi för den ekonomiska politiken som den tillträdande
            socialde- mokratiska regeringen valde i oktober 1982 har den själv
            velat karakterisera som en tredje väg mellan åtstramning och expansion.
            I kompletteringspropo- sitionen beskrivs den ekonomisk-politiska
            strategin på följande sätt:
          </p>
          <p xml:id="i-3Y8DF7pMGAKUKmJJugDCUT">
            Den tredje vägen innebär i stället en kombination av åtgärder
            för att stimulera ekonomins utbudssida och hålla tillbaka den
            inhemska efterfrågan genom en stram ekonomisk politik. Genom en
            kraftig förbättring av de svenska företagens konkurrenskraft har
            det likväl varit möjligt att öka den efterfrågan som riktas mot
            svenska produkter — såväl på exportmarknaderna
          </p>
          <p xml:id="i-LizvSr2L1AKbt3MyAP8ZQb">
            1 Riksdagen 1984/85.3 saml. Nr 3203-3205
          </p>
          <pb facs="riksdagen-motions-pdf/data/198485/mot_198485__3203/mot_198485__3203-002.pdf"/>
          <p xml:id="i-XHXrHWf4nWHQGqKFdbbkn2">
            som på den svenska marknaden. Därmed har det blivit möjligt att
            expandera produktion, investeringar och sysselsättning, samtidigt
            som bytesbalans och statsbudget kan förbättras. Det blir med andra
            ord möjligt att både arbeta och spara sig ur krisen. De frågor
            som måste ställas är emellertid vilka som arbetat och vilka som
            haft möjlighet att spara, vilka tendenser som gynnats genom stimuleringen
            av ekonomins utbudssida och vilka som drabbats genom att den inhemska
            efterfrågan hållits tillbaka, hur den kraftiga förbättringen av
            de svenska företagens konkurrenskraft åstadkommits och vad som
            är den andra sidan av denna ekonomiska politik, om den genomförda
            politiken ökat förutsättning- arna för en stabil tillväxt, full
            sysselsättning och en rättvis fördelning av levnadsstandarden
            eller om den försvårat att nå dessa mål. Avgörande för den ökning
            av export, produktion och investeringar som ägt rum har varit
            dels den kapitalistiska högkonjunkturen, dels den kraftiga devalveringen
            av den svenska kronan, dels nedpressningen av reallönerna. I den
            reviderade finansplanen sägs att de svenska företagens relativa
            export- priser i år beräknas ligga ca 6 96 lägre än 1981 och de
            relativa lönekostnader- na per producerad enhet ca 20 70 lägre.
            ”Lönsamheten i den svenska industrin har vidare under senare år
            ökat mer än i andra OECD-länders industrier.” Detta bör ses mot
            bakgrunden av att lönernas andel av förädlingsvärdet inom industrin
            starkt minskat — från 84,8 96 år 1978 till 67,6 Yo år 1984. Reallönerna
            efter skatt har minskat med 9,4 96 från 1981 till 1984. Av statistiska
            centralbyrån nyligen redovisade uppgifter visar sänkning av reallönerna
            såväl mellan 1983 och 1984 och mellan 1982 och 1984 för såväl
            industriarbetare som statsanställda och primärkommunalt anställda.
            Den enda grupp som under dessa perioder kunnat öka sina reallöner
            är industritjänstemännen. Det ”uppsving” som enligt regeringen
            karakteriserat svensk ekonomi under de senaste åren har alltså
            till betydande del åstadkommits genom att arbetslönerna hållits
            tillbaka till fördel för kapitalets profiter. Fördelningen av
            såväl inkomster som förmögenheter har blivit mera ojämn. Klassklyftorna
            har ökat. Detta är ingen ovanlig företeelse i kapitalistiska samhällen
            under högkonjunkturperioder. Dock brukar vanligen under sådana
            perioder även reallönerna kunna öka. På denna punkt skiljer sig
            alltså utvecklingen i Sverige under de senaste åren från vad som
            tidigare varit ”normalt”. I kompletteringspropositionen sägs att
            ”resursanvändningen vridits om i rätt riktning”, varmed avses
            att nästan hela tillväxten av den totala produktionen och industriproduktionen
            mellan 1982 och 1984 använts till ökad nettoexport och till att
            öka investeringarna. Detta betraktelsesätt torde vara mycket kortsynt.
            Genom att konsumtionen så starkt hållits tillbaka till förmån
            för export och investeringar har den grundläggande balansen i
            den svenska ekonomin rubbats ännu mera än som i och för sig är
            vanligt under kapitalistiska högkonjunkturer. Resultatet blir
            att nästkommande ekono- miska kris sannolikt kommer snabbare och
            blir djupare än annars skulle varit fallet.
          </p>
          <pb facs="riksdagen-motions-pdf/data/198485/mot_198485__3203/mot_198485__3203-003.pdf"/>
          <fw xml:id="i-Lh5ZhXAN1opQUSvRr6Ab2m">
            Mot. 1984/85:3203 3
          </fw>
          <p xml:id="i-MAukA2SSYB7RmDiQJPHYM2">
            Det bör också anmärkas att den förda regeringspolitiken icke
            utmärkts av strävan att lägga andra värderingar än de kapitalistiska
            s. k. lönsamhetsmäs- siga till grund för den ekonomiska utvecklingen.
            Avgörande för vad som produceras är alltjämt de kapitalistiska
            företagens profitutsikter. Behovs- och miljöhänsyn får icke leda
            produktionen. Förutsättningarna för att nå målen full sysselsättning,
            stabil tillväxt och rättvis fördelning av levnadsstan- darden
            har icke skapats. I motion 1984/85:1582 om den ekonomiska politiken
            har vänsterpartiet kommunisternas syn på den ekonomisk-politiska
            strategin utförligt fram- lagts. Enligt denna syn måste den ekonomiska
            politiken innehålla följande element, som bör vara påbörjade eller
            genomförda inom en överskådlig framtid: 1. Den ekonomiska politiken
            måste utformas så att den motverkar transnationalisering och industriutflyttning
            och skapar förutsättningarna för en mera nationellt oberoende
            och självständig politik och utveckling. (Åtgärder mot kapitalexporten
            lika väl som mot utländska kapitals uppköp i svenskt näringsliv,
            bredare länderspridning av utrikeshandeln osv.) 2. Den ekonomiska
            politiken måste bryta den långsiktiga tendensen till en växande
            reservarmé av arbetslösa med syfte att trygga allas rätt till
            arbete. (750 000 nya arbetstillfällen måste skapas fram till år
            2000 dels i ett statligt industriprogram, dels i den offentliga
            sektorn, nationalisering av affärsban- ker och stora finansinstitut,
            löntagarfonderna byggs ut och demokratiseras osv.) 3. Den tekniskt-vetenskapliga
            omvälvningen måste ställas under samhälle- lig kontroll och de
            arbetandes inflytande. (Den dataelektroniska industrin under nationell
            kontroll, facklig vetorätt vid introduktion av ny teknik, övergång
            till 6 timmars arbetsdag påbörjas under 1980-talet osv.) 4. De
            senaste årens trend att de lönarbetande får en minskad andel av
            det samlade produktionsresultatet, samtidigt som landets överklass
            berikats på ett historiskt nästan enastående sätt, måste brytas.
            (Ny skattepolitik baserad på produktionsfaktorskatt och statligt-kommunal
            enhetsskatt, hårdare be- skattning av kapital och förmögenheter,
            nej till statlig inkomstpolitik riktad mot löneökningar, förbilligande
            av livsmedel i första hand genom att momsen på mat slopas osv.)
            5. Landets ekonomi måste utvecklas i varsamhet mot de ekologiska
            sambanden och vår livsmiljö. (Sparsamhet och återvinning, försurning
            och skogsdöd stoppas, kemi- och plastsamhällets risker undanröjs,
            avvecklingen av kärnkraften genomförs, satsning på alternativa
            energikällor osv.)
          </p>
          <p xml:id="i-XTqEcK735GpQoM3qT55eq3">
            Utsikterna för 1985
          </p>
          <p xml:id="i-CwLLuR5BG34yMvh5Xudefc">
            I sin översikt av den internationella utvecklingen under 1985
            hävdar regeringen i den reviderade finansplanen att en relativt
            stabil tillväxt i industriländerna förefaller sannolik. Samtidigt
            nämns dock vissa problem
          </p>
          <pb facs="riksdagen-motions-pdf/data/198485/mot_198485__3203/mot_198485__3203-004.pdf"/>
          <fw xml:id="i-5gC9MoAJq2t2ZtfNhFNvGA">
            Mot. 1984/85:3203 4
          </fw>
          <p xml:id="i-KRLXsDbbvhykj9q3cXHeWk">
            sammanhängande med den fortsatt ojämna fördelningen av tillväxten,
            de därigenom uppkomna betalningsobalanserna och den amerikanska
            dollarns höga kurs. Vår bedömning är att regeringen underskattar
            motsättningarna och problemen. Arbetslösheten kommer med största
            sannolikhet att vara fortsatt mycket hög i Västeuropa. De stora
            arbetslöshetsarméerna i de flesta västeuropeiska länder är uttryck
            inte blott för en stagnation i den ekonomis- ka utvecklingen,
            utan för en djupgående kris som verkar förstörande på hela folkhushållningen
            och de sociala relationerna i de berörda länderna. Från USA har
            nyligen rapporterats en avmattning i den ekonomiska utvecklingen
            och prognoser om en mycket låg tillväxttakt under den närmaste
            perioden. Den konstlat höga nivån för USA-dollarn kan knappast
            bli bestående under längre tid och den nödvändiga anpassningen
            kan ske i former som skapar stora problem både i USA och i andra
            länder. Sveriges internationella beroende på det ekonomiska området
            har kraftigt ökat under 1970- och hittills under 1980-talen. Det
            är ett beroende både av de internationella storföretagen och av
            den ekonomiska politik som förs i andra kapitalistiska länder.
            (För en utförlig framställning av denna process se rapporten Sveriges
            internationella beroende framlagd av vpk:s 90-tals- grupp.) Två
            viktiga företeelser i detta sammanhang är dels de svenska företagens
            stora investeringar i utlandet, dels det ökade utländska ägandet
            av företag i Sverige. De av riksbanken beviljade tillstånden för
            direkta investeringar utomlands har ökat kraftigt — från 1,1 miljarder
            kronor 1970 och 3,8 miljarder 1980 till 15 miljarder 1984. Ökningen
            har fortsatt under den gångna delen av 1985. De totala svenska
            investeringarna i utlandet är emellertid avsevärt större än dessa
            siffror. Den stora tillväxten av den till utlandet förlagda delen
            av svenskägd industri hämmar dels utvecklingen av näringslivet
            inom Sverige, dels ökar den också det svenska näringslivets beroende
            av utlandet. Även det ökade utländska ägandet av svenska företag
            — mellan 8 och 10 96 av det totala aktievärdet på Stockholms fondbörs
            beräknas ligga i utländska händer — betyder ett ökat svenskt beroende
            av vad som sker i utlandet. Regeringen förefaller att underskatta
            detta beroende, som ju också tar sig uttryck i den amerikanska
            embargopolitikens försök att styra svensk utrikeshandel och därmed
            utvecklingen av näringslivet i Sverige. Det är enligt vår mening
            nödvändigt med en fast och målmedveten nationell politik för att
            så långt möjligt minska Sveriges ekonomiskt-politiska beroende
            av utvecklingstendenser och maktgrupper utanför landet. Det ökade
            beroendet betyder att utrymmet för en själ och en självständig
            ekonomisk politik har minskat. Detta ökar osäkerheten i
          </p>
          <p xml:id="i-Tz9Wc4JmwUDLDbrVsVRrWE">
            tändig utveckling
          </p>
          <p xml:id="i-9dAi83R4WrYMUSgN48CDVh">
            förutsägelserna om den sannolika ekonomiska utvecklingen under
            återsto- den av 1985. Regeringens prognos att arbetslösheten skall
            minska och prisstegringen begränsas till 3 96 förefaller knappast
            väl underbyggd.
          </p>
          <pb facs="riksdagen-motions-pdf/data/198485/mot_198485__3203/mot_198485__3203-005.pdf"/>
          <fw xml:id="i-G2ym7193hU1w2f5MerYGR4">
            Mot. 1984/85:3203 5
          </fw>
          <p xml:id="i-K5qedVeobJKCNzvrvaZEsh">
            Den ekonomiska politikens inriktning på olika områden
          </p>
          <p xml:id="i-3R5XaoYWkKhvA5fH54qMfD">
            Sysselsättningspolitiken. Även med reservation för olika metoder
            att beräkna den totala verkliga arbetslösheten intar Sverige ett
            gynnsamt läge jämfört med de flesta övriga kapitalistiska länder.
            Men de uppnådda resultaten är icke tillräckliga och kan dessutom
            lätt gå förlorade. Det är sålunda mycket osäkert om ökningen av
            sysselsättningen inom industrin med ett par tiotal tusen representerar
            en vändning i den utveckling som på några år berövade Sverige
            i runt tal 100 000 arbetstillfällen inom industrin. Med den politik
            gentemot kommunerna som föreslås i kompletteringspropositio- nen
            är det mycket osäkert om den förutsedda sysselsättningsökningen
            kan komma till stånd inom den offentliga sektorn. Vi anser att
            ytterligare insatser måste göras för att hindra en försämring
            av läget på arbetsmarknaden och för att bringa ned arbetslösheten.
            Det avgörande är emellertid att få till stånd en sådan förändring
            av den ekonomiska politiken och näringspolitiken, att ett statligt
            industriprogram utarbetas och börjar genomföras tillsammans med
            en planmässig utbyggnad av den offentliga sektorn på det sätt
            och med de målsättningar som anförts i vpk:s motion om den ekonomiska
            politiken. För budgetåret 1985/86 föreslår vi en uppräkning av
            anslaget till sysselsätt- ningsskapande åtgärder för att minska
            arbetslösheten och motverka negativa effekter av en konjunkturnedgång.
            Hösten 1984 satsades 1,7 miljarder på sysselsättningen, men för
            budgetåret 1985/86 har regeringen prutat bort motsvarande insats.
            Vpk föreslår därför att anslaget för sysselsättning räknas upp
            med 1 750 milj. kr. och att dessa skall gå till kommuner och landsting
            för att skapa nya och fasta arbetstillfällen.
          </p>
          <p xml:id="i-PFkmfpe3nMBpHHxktKRUg8">
            Skattepolitiken. Som den mest betydande förändringen inom skattepoliti-
            ken under de senaste åren framhåller regeringen den sänkning av
            marginal- skatterna som genomförts. I kompletteringspropositionen
            framhålls:
          </p>
          <p xml:id="i-YV7R3nVLvxhU983g4zVSe6">
            Reformen av inkomstbeskattningen syftar, liksom en del andra
            skattepoli- tiska åtgärder som har vidtagits eller föreslagits,
            till att sänka skatten på arbete, sparande och andra produktiva
            insatser. I gengäld har skatten på konsumtion höjts. Även om den
            i skattereformen ingående minskningen av det skattemässiga värdet
            av underskottsavdragen för höginkomsttagarna haft en progressiv
            verkan, måste summan av verkningarna av de genomförda förändringarna
            betraktas som regressiv. Eller med andra ord — den genomförda
            skattepoliti- ken har gett de största fördelarna till de högre
            inkomsttagarna. Denna innebörd ligger ju för övrigt alltid i varje
            höjning av skatten på konsumtion. I redogörelsen för skattepolitiken
            finns en del ideologiska inslag, som förtjänar att noteras eftersom
            de betecknar ytterligare avsteg från traditio- nell socialdemokratisk
            idétradition. Att sparande betraktas som en ”produk- tiv insats”
            måste sålunda betraktas som anmärkningsvärt. Detsamma gäller
          </p>
          <pb facs="riksdagen-motions-pdf/data/198485/mot_198485__3203/mot_198485__3203-006.pdf"/>
          <fw xml:id="i-EN2UqJ7V7rx4LYpFQw8HVA">
            Mot. 1984/85:3203 6
          </fw>
          <p xml:id="i-WhHBPrq4WL5RUBnH8iuvcr">
            tankegången att ett av målen i skattepolitiken bör vara ”likformighet
            i beskattningen av produktionsfaktorerna arbete och kapital” uppnått
            genom en sänkning av bolagsskatten! Vad som främst karakteriserat
            utvecklingen på skattepolitikens område under den socialdemokratiska
            regeringen sett mot bakgrund av tidigare löften är att ingen omläggning
            av beskattningen skett genom införande av en produktionsfaktorskatt.
            I avsnittet nedan om kommunernas ekonomi ut- vecklas vpk:s krav
            om övergång till produktionsbeskattning och statskom- munal enhetsskatt.
          </p>
          <p xml:id="i-BQNDHqikf73wttCYAi7QWS">
            Fördelningspolitiken. I stället för att redovisa de faktiska
            förändringarna i fördelningen av inkomster och förmögenheter i
            landet under den förflutna delen av 1980-talet inleds kompletteringspropositionens
            avsnitt om fördel- ningspolitiken med en konservativ cynism: ”Den
            viktigaste fördelningspoli- tiska uppgiften nu är att föra en
            ekonomisk politik som gör det möjligt att nå full sysselsättning
            och ett stabilt penningvärde.” Arbetarklassens och över huvud
            taget de lägre inkomsttagarnas krav på en mera rättvis fördelning
            av produktionsresultatet har historiskt ofta bemötts med liknande
            klyschor. Självfallet drabbar arbetslöshet och inflation hårt
            de arbetande klasserna. Men detta faktum får ju inte tas till
            intäkt för att kampen för jämlikhet skulle vara mindre viktig
            under tider av kris. Tvärtom ökar under sådana förhållanden dess
            betydelse. Såsom utförligt belyses i rapporten Jämlikhet och rättvisa
            från vpk:s 90-talsgrupp har den utjämnande tendens som kunde spåras
            fram till slutet av 1970-talet brutits. På nytt vidgas nu de ekonomiska
            och sociala klyftorna. Det dominerande draget i utvecklingen är
            klassamhällets bestånd och fasthet på praktiskt taget alla områden
            i samhällslivet. Klyftorna är stora mellan klasserna när det gäller
            risk för arbetslöshet och utslagning, boendeförhål- landen, utbildning,
            hälsotillstånd, risk för olycksfall i arbetet, möjlighet till
            kulturella och fritidsaktiviteter osv. Som grupp har kvinnor generellt
            sett sämre ekonomiska resurser och mindre makt än män. Förslag
            i fördelningspolitiska sammanhang måste utgå från dessa fakta
            och effekterna av förslagen måste syfta till att angripa de existerande
            orättvisor- na. Den socialistiska arbetarrörelsens jämlikhetsideal
            och rättvisekrav måste åter bli ledstjärnor för politiken.
          </p>
          <p xml:id="i-N9eWzqUBx9DvojbuFChNKh">
            Kreditpolitiken. I avsnittet om kreditpolitiken ägnar kompletteringspropo-
            sitionen stor uppmärksamhet åt dollarns utveckling och valutaflödena.
            Såsom anförts i det föregående kan det konstlat höga nivån för
            USA-dollarn knappast bli bestående under längre tid. För att i
            görligaste mån mildra de negativa effekterna av en krisartad anpassning
            måste den svenska valutapoli- tiken söka frigöra sig från det
            starka beroendet av USA-dollarn. Ett viktigt moment är därvid
            en begränsning av de svenska storföretagens kraftigt ökade investeringar
            utomlands. I detta syfte föreslår vi en särskild kapitalex- portavgift
            att utgå med 10 96 på den del av svenska direkta investeringar
          </p>
          <pb facs="riksdagen-motions-pdf/data/198485/mot_198485__3203/mot_198485__3203-007.pdf"/>
          <fw xml:id="i-UwQkBuqdP2PbtiE1jnGmrf">
            Mot. 1984/85:3203 1
          </fw>
          <p xml:id="i-LPacpc3FCzxhHKGcwdecrb">
            utomlands som finansieras genom betalning från Sverige. De svenska
            investeringarna utomlands bör även i övrigt begränsas och ställas
            under hårdare kontroll på det sätt som tidigare föreslagits i
            motioner till detta riksmöte (bl. a. genom vetorätt för de anställda
            vid det investerande företaget). I kompletteringspropositionen
            understryks de svårigheter som vållas genom de stora kortsiktiga
            svängningarna i det privata valutaflödet. Det sägs att dessa svängningar
            ”är oundvikliga, inte minst beroende på att de löpande betalningarna
            med omvärlden uppvisar starka säsongmässiga variationer”. Det
            är framför allt dessutom också så, att spekulation förekommer
            i både den svenska och andra valutor särskilt i en tid som utmärks
            av stora förändringar i valutakurserna. En centralisering av utlandsbetalningarna
            till riksbanken skulle enligt vår mening väsentligt underlätta
            att lösa dessa problem. Regeringen föreslår att en del av den
            likviditet som i dag finns uppbyggd i näringslivet och i kommunsektorn
            under viss tid skall bindas på konton i riksbanken. När det gäller
            företagen accepterar vpk detta förslag. Vi anser också att det
            kan ifrågasättas om inte dessa medel borde föras över till fjärde
            AP-fonden och löntagarfonderna samt användas för investeringar
            i nya samhällsägda och löntagarägda företag. När det gäller kommunsektorn
            avvisar vpk förslaget. Det är fel att betrakta landstingskommuner
            och primärkommuner som en staten motstående part, vars tillgångar
            i form av likvida medel under viss tid bör dras in till riksbanken
            för att inte råka användas på ett för samhällsekonomin skadligt
            sätt. Tvärtom måste det anses angeläget att kommunsektorn har
            medel för att bekosta den utbyggnad av den offentliga sektorn,
            som ur en rad olika synpunkter är nödvändig. Steriliseringen av
            medel från den kommunala sektorn kommer dessutom som påbröd till
            en rad andra av regeringen föreslagna åtgärder, som hårt drabbar
            kommunernas ekonomi.
          </p>
          <p xml:id="i-3WwsrE1mn7LZFQavUamWA4">
            Budgetpolitiken
          </p>
          <p xml:id="i-JpHT8CirwGz2DG1bKNpJt4">
            Det aktuella budgetläget. Beräkningarna i kompletteringspropositionen
            av det sannolika budgetunderskottet för budgetåret 1985/86 visar
            en minskning med inemot 3 miljarder kronor jämfört med vad som
            beräknades i budgetpropositionen. Skillnaden beror framför allt
            på en ökning av de beräknade inkomsterna. Budgetunderskottet beräknas
            nu till 60,8 miljarder kronor. I vpk-motionen om den ekonomiska
            politiken framhölls att problemen med de kassamässiga underskotten
            betydligt överdrivs, men att det självfal- let var nödvändigt
            att hålla dem under kontroll. Underskotten i den svenska statsbudgeten
            under de senaste åren har framför allt skapat fördelningspoli-
            tiska problem genom att de medverkat till en koncentration av
            sparandet och till höga räntebetalningar. Vpk avvisade metoden
            med en kontraktivt verkande politik och hävdade,
          </p>
          <pb facs="riksdagen-motions-pdf/data/198485/mot_198485__3203/mot_198485__3203-008.pdf"/>
          <fw xml:id="i-Bxe6YMiw74Ht2u5yw8UX59">
            Mot. 1984/85:3203 8
          </fw>
          <p xml:id="i-EKhjG9mPnAUuf9TXeTTw6Z">
            att en mindre minskning av budgetunderskottet än den regeringen
            föreslagit skulle kunna medföra en större ökning av såväl bruttonationalprodukten
            som den privata och offentliga konsumtionen. Denna uppfattning
            torde alltjämt vara riktig. Vi upprepar icke här alla de i våra
            motioner i anslutning till budgetpropositionen ställda förslagen.
            Några av förslagen har emellertid ökat i betydelse under de gångna
            fem månaderna och bör därför föras fram på nytt. Det gäller framför
            allt kravet att stärka de arbetandes köpkraft och konsumtion genom
            en sänkning av priserna på livsmedel. Det effektivaste sättet
            att nå detta är en sänkning av mervärdeskatten på mat. Vi förordar
            därför att momsen på mat slopas i tre etapper. De två första genom
            kraftiga ökningar av livsmedelssubventionerna och tredje steget
            genom att hela matmomsen slopas. Som ett led i denna plan föreslår
            vi en ökning av livsmedelssubventionerna med 3 000 milj. kr. Härigenom
            ökar livsmedels- subventionerna till i runt tal 6 000 milj. kr.,
            vilket motsvarar en tredjedel av konsumenternas utgifter för matmoms.
            Det bör emellertid anmärkas, att kostnaderna för statskassan blir
            betydligt lägre, eftersom en väsentlig del av de för konsumenterna
            frigjorda medlen torde komma att användas för annan, momsbelagd
            konsumtion. Såsom anförts ovan anser vi också att ytterligare
            1 750 milj. kr. under budgetåret måste anvisas för arbetsmark-
            nadspolitiska åtgärder. I det föregående har ställts kravet om
            en särskild kapitalexportavgift att utgå med 10 96 på den del
            av direkta investeringar utomlands som finansieras genom betalning
            från Sverige. Denna kan beräknas inbringa ca 300 milj. kr. Vidare
            anser vi det motiverat med en höjning av omsättningsskatten vid
            aktiehandel med 1 9 till 2 20. Detta kan beräknas inbringa ca
            800 milj. kr.
          </p>
          <p xml:id="i-3aoDSVFbwdpVxjqNJJYhMw">
            Långtidsbudgeten. I årets långtidsbudget presenteras två olika
            alternativ för den ekonomiska utvecklingen. Det ena benämns lågalternativet,
            det andra högalternativet. Inget av dessa alternativ är emellertid
            byggt på en ekonomisk utveckling som motsvarar de krav som måste
            ställas på skeendet under 1980- och 1990-talen. I rapporten En
            alternativ ekonomisk strategi för 90-talet, utarbetad av vpk:s
            90-talsgrupp, ges en framställning av en ekonomisk politik som
            leder till en tillväxt med genomsnittligt 2 26 om året fram till
            år 2000. I grova drag består denna politik av följande huvuddelar:
            1) Omfördelning av inkomster från rika till fattiga länder. 2)
            En ny inriktning på varuproduktion och utrikeshandel, som gör
            Sverige mindre ekonomiskt beroende av kapitalismen i USA och Västeuropa.
            3) En utbyggd och demokratiserad offentlig sektor. 4) En kraftig
            förkortning och utjämnande fördelning av arbetstiderna. 5) En
            utjämnande fördelningspolitik. 6) En strategi för brytande av
            storfinansens makt, med bl. a. utbyggda och demokratiserade fonder.
          </p>
          <pb facs="riksdagen-motions-pdf/data/198485/mot_198485__3203/mot_198485__3203-009.pdf"/>
          <fw xml:id="i-VWY1zLaQaV2ScoVU2joKGD">
            Mot. 1984/85:3203 9
          </fw>
          <p xml:id="i-XtWGoa2WNZfGSEFHGLLaJs">
            En ekonomisk politik av detta slag måste enligt vår mening ligga
            till grund för utvecklingen och därmed också för långtidsbudgeten.
          </p>
          <p xml:id="i-589qiGRPK5RNL1ryhCKYuY">
            Den offentliga sektorns effektivitet. I kompletteringspropositionen
            diskute- ras också frågan om effektiviteten inom den offentliga
            sektorn. Uppgifter redovisas som tyder på att produktiviteten
            i den offentliga sektorn sjunkit sett över hela perioden 1960-1980.
            Sett i ett kortare perspektiv tyder dock resultaten på att produktiviteten
            i den statliga administrationen ökat mellan 1975 och 1980. Landstingens,
            främst sjukvårdens, produktivitetsminskning, som tidigare anses
            ha varit avsevärd, skulle samtidigt ha avtagit. Det måste i anslutning
            till dessa uppgifter starkt understrykas, hur vanskligt det är
            att finna korrekta mått på effektiviteten inom en offentlig sektor
            där det mesta arbetet är tjänsteproduktion inom sektorerna omsorg,
            sjukvård, utbildning etc. För att finna vettiga och rimliga effektivitetsmått
            inom den offentliga sektorns tjänsteproduktion måste man utgå
            från denna verksamhets speciella karaktär och målsättning. (Se
            här den utförliga diskussionen i rapporten Offentliga sektorn
            från vpk:s 90-talsgrupp.) Den s.k. effektivisering som skett under
            1980-talet har mest bestått i besparingar, vilka inneburit nedskärningar
            av personal och resurser och den har genomförts av rationali-
            serare som uppifrån och utifrån riktat snabba hugg mot verksamheterna.
            Effektivitets- och rationaliseringskriterierna har man hämtat
            från företags- ekonomins vinstinriktade metoder, där det gäller
            att med ny teknik skära ned på arbetskraften utan hänsyn till
            de samhälleliga följderna. Sådana metoder kan få, och har i viss
            mån redan fått, katastrofala konsekvenser inom en verksamhet som
            inte skall producera varor, utan i stället omsorg, vård, social
            service och utbildning. De uppgifter som måste lösas när det gäller
            den offentliga sektorn är såväl att demokratiskt förankra, avbyråkratisera,
            effektivisera och fördelningspolitiskt rättvist finansiera den
            offentliga sektorn som att utveckla den för att trygga sysselsättningen.
          </p>
          <p xml:id="i-GCBbjgpbHopXeYfG7Vo3eE">
            Kommunernas ekonomi
          </p>
          <p xml:id="i-Ri3FgD3ZK4gKzz9rC6XTGY">
            Av de borgerliga regeringarnas fyra sparpaket på sammanlagt 27
            miljarder kronor togs mer än hälften (15 miljarder) av kommuner
            och landsting. Dessa 15 miljarder motsvarade höjd kommunalskatt
            med 4:50-5:00 kr. Att kommuner och landsting drabbades särskilt
            hårt var ingen tillfällighet. Det var en medveten och klart uttalad
            politik från dessa regeringar att skära ner på kommunernas inkomster
            och begränsa deras verksamheter (volymtill- växten) från 4-5 96
            per år under 1970-talet till högst 1 90. Syftet med denna politik
            var att frigöra resurser från den påstådda ”inlåsningen” i den
            offentliga sektorn och därigenom realisera en exporttillväxt och
            minskning av statens budgetunderskott. Efter återkomsten till
            regeringsmakten 1982 har den socialdemokratiska politiken utmärkts
            av bl.a. följande åtgärder, främst framlagda i de
          </p>
          <pb facs="riksdagen-motions-pdf/data/198485/mot_198485__3203/mot_198485__3203-010.pdf"/>
          <fw xml:id="i-Jvrb64iKYJSUNqwFLr3R5T">
            Mot. 1984/85:3203 10
          </fw>
          <p xml:id="i-5LuBAeEeLf6NE5vCNzqJjc">
            kommunalekonomiska propositionerna åren 1983-1984: = Tvåprocentsmålet
            övergivet. Inga riktmärken för den kommunala expan- sionen. Finansieringsmöjligheterna
            skall sätta gränsen. —- Fortsatt indragning av kommunala skattemedel.
            Regeringen återförde fr. o. m. 1983/84 till kommunerna skatteunderlaget
            för fysiska personer till tidigare nivå men behöll indragningen
            av skatteunderlaget för juridiska personer. Detta innebar att
            kommuner och landsting berövades skatteme- del på ca 5 miljarder
            kronor 1983 och ca 6 miljarder 1984. Indragningen av skattemedel
            från juridiska personer har nu gjorts total och permanent. Primärkommunerna
            skulle dock få kompensation för detta med inemot 2 miljarder kronor.
            Landstingen kompenseras ej. I stort kan man konstatera att den
            socialdemokratiska regeringspolitiken mot kommuner och landsting
            följer den väg som utstakades av de borgerliga regeringarna. På
            grund av den åtstramningspolitik som riktats mot kommuner och
            landsting under 1980-talet har den kommunala sektorn under senare
            år haft stora ekonomiska problem. Inkomsterna här minskat med
            belopp motsva- rande över 6 kr. i kommunal skatt. Volymtillväxten
            har minskat från 4-5 96 till I 20. Kommuner och landsting har
            tvingats till kraftiga nedskärningar i verksamheterna och av antalet
            nyanställda för att möta de minskade ekonomiska ramarna. Detta
            har i sin tur lett till den paradoxala situationen att kommuner
            och landsting de senaste åren genomsnittligt sett haft goda budgetutfall
            och kunnat öka sina reserver och sitt finansieringskapital. Detta
            är dock inget uttryck för stark kommunal expansion utan i stället
            för begränsningen av verksamheten. Det bör också kraftigt understrykas
            att variationerna är oerhört stora mellan olika kommuner och landsting.
            Detta gör att vi ställer oss positiva till de särskilda åtgärder
            som föreslås i kompletteringspropositionen för att minska skillnaderna
            mellan kommuner med särskilt höga och särskilt låga skattesatser.
            Vi kan också, i avvaktan på förslaget från skatteutjämningskommittén,
            i det aktuella läget acceptera förslaget om en särskild skatteutjämningsavgift
            som tas ut på det totala skatteunderlaget. I samband med förslag
            och beslut som följer på förslaget från skatteutjäm- ningskommittén
            måste dock enligt vår mening på allvar diskuteras frågan om övergång
            till ett system med en riksskatt — en progressiv statskommunal
            enhetsskatt. Vänsterpartiet kommunisterna har sedan 1976 fört
            fram denna tanke, dock utan att hittills vinna gehör i de beslutande
            instanserna. Nu kan frågan — det visar delförslagen i kompletteringspropositionen
            — betecknas som mer än mogen för en radikal lösning. Däremot kan
            vi, som redan noterats, icke acceptera den frysning av viss del
            av kommunernas likviditet som föreslås i propositionen. Vi kan
            heller icke godta den minskning av ersättningen till kommunerna
            med anledning av avskaffandet av den kommunala företagsbeskattningen
            som regeringen föreslår. Denna åtgärd innebär ju ett direkt brott
            mot tidigare utfästelser.
          </p>
          <pb facs="riksdagen-motions-pdf/data/198485/mot_198485__3203/mot_198485__3203-011.pdf"/>
          <fw xml:id="i-8PhM3sTygrYWeqPeNBwWhk">
            Mot. 1984/85:3203 1
          </fw>
          <p xml:id="i-KZmqoPHGmDHfcZ2akXt9B5">
            Hemställan
          </p>
          <p xml:id="i-DxrNFN88rPtk9URpq566S">
            Med hänvisning till det anförda föreslås 1. att riksdagen med
            avslag på regeringens förslag i proposition 1984/85:150 i motsvarande
            del godkänner de allmänna riktlinjer för den ekonomiska politiken
            som förordas i motionen, 2.att riksdagen med avslag på regeringens
            förslag i proposition 1984/85:150 i motsvarande del godkänner
            de allmänna riktlinjer för budgetregleringen som förordas i motionen,
            3. att riksdagen som sin mening ger regeringen till känna vad
            som i motionen anförs om en särskild kapitalexportavgift om 10
            26 på den del av svenska direkta investeringar utomlands som finansieras
            genom betalning från Sverige, 4. att riksdagen antar i proposition
            1984/85:150 framlagt förslag till lag om inbetalning på likviditetskonto
            under budgetåret 1985/86 med den ändringen att a) primärkommuner
            och landsting skall likställas med staten i fråga om inbetalningsskyldighet,
            b) de inbetalade medlen skall överföras till fjärde AP-fonden
            och löntagarfonderna, 5. att riksdagen som sin mening ger regeringen
            till känna vad som i motionen anförs om etappvis slopande av momseffekten
            på livsmedel, 6. att riksdagen som sin mening ger regeringen till
            känna vad som i motionen anförs om höjning av omsättningsskatten
            vid aktiehan- del med en procentenhet till två procentenheter,
            7.att riksdagen till Bidrag till kommunerna med anledning av avskaffandet
            av kommunala företagsbeskattningen för budgetåret 1985/86 under
            sjunde huvudtiteln anvisar ett förslagsanslag av 1 819 000 000
            kr., 8. att riksdagen utöver vad som tidigare anvisats till Sysselsättnings-
            skapande åtgärder för budgetåret 1985/86 anvisar 1 750 000 000
            kr., 9. att riksdagen som sin mening ger regeringen till känna
            vad som i motionen anförs om den kommunala ekonomin.
          </p>
          <p xml:id="i-CBgHtidrCcoEucruRU1HoN" type="date">
            Stockholm den 9 maj 1985
          </p>
          <div xml:id="i-URXUhMgpGHZ5boamrZxN7T" type="signatureBlock">
            <list xml:id="i-NL6HvJuF3HsthAFKM9ehZ3">
              <item xml:id="i-45hovm52uA62Lu9JLt2rNH" who="i-5wPAQ1MDLRTsW1XngYcD46" type="signature">
                LARS WERNER (vpk)
              </item>
              <item xml:id="i-3TX4aMBD14LAzqPNZNnu5X" who="i-QRDnfz9zaiXo7A1SpAi1dM" type="signature">
                BERTIL MÅBRINK (vpk)
              </item>
              <item xml:id="i-NXgC9csSWS9MK2zCheYg7X" who="i-CMGiiZNVocLdbkuKqXgWTG" type="signature">
                NILS BERNDTSON (vpk)
              </item>
              <item xml:id="i-Mc4mGsXAYeELbuDaJGduq6" who="i-FiisfXYQcUpGymcboYQpoF" type="signature">
                C. -H. HERMANSSON (vpk)
              </item>
              <item xml:id="i-5Cr6Jaivg2pwgYAyTnZA3d" who="i-RPvXiWoVbPvNZBh8bxVvbB" type="signature">
                EVA HJELMSTRÖM (vpk)
              </item>
              <item xml:id="i-Fu6T1Q3KoPgLkintQsNygA" who="i-EQSJnvt3y9r5wULtNbkTNu" type="signature">
                JÖRN SVENSSON (vpk)
              </item>
            </list>
          </div>
        </div>
      </div>
    </body>
  </text>
</TEI>
