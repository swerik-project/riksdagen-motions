<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__100/mot_1947__fk__100-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Första kammaren, nr 100.
          </p>
          <p>
            Nr 100.
          </p>
          <p>
            Av herr Wahlund m. fl., i anledning av Kungl. Maj:ts framställ-
            ning om anslag till bidrag till byggnadsarbeten vid vissa lantbruksundervisningsanstalter.
          </p>
          <p>
            Frågan om att förbättra den lägre lantbruksundervisningen, att
            genom ökat statsunderstöd till anläggningar, driftkostnader och
            elevstipendier ut- bygga och intensifiera utbildningen inom jordbruket
            har länge diskuterats för att till sist genom beslut av 1939 års
            riksdag nå fram till en lösning. Tyvärr blev denna lösning dock
            endast skenbar. Vid 1940 års riksdag beslöts näm- ligen att göra
            inskränkningar i den av 1939 års riksdag antagna nya organi- sationen
            för denna undervisning. Motivet härtill var hänsynen till det
            stats- finansiella läget. Det fick anstå med åtgärder för praktisk
            elevutbildning, särskild kurs i skogshushållning samt anvisande
            av medel för lån till an- skaffande av skoljordbruk. Vidare begränsades
            statsbidragen till skolbygg- nader, och en beslutad höjning av
            elevunderstödet ställdes på framtiden. Förbättringen av den lägre
            lantbruksundervisningen bromsades därefter upp under krigsåren.
            Emellertid måste det anses nödvändigt att nu, när freds- förhållanden
            inträtt, det förlorade tages igen, så att skolorna kunna mot-
            svara de krav som utvecklingen inom jordbruket numera ställer.
            Vid förra årets riksdag beslutades en viss höjning av anslaget
            till byggnadsarbeten vid de lägre lantbruksundervisningsanstalterna,
            men denna höjning var allt- för ringa i förhållande till det stora
            behovet av medel för detta ändamål. Betydelsen av utökade åtgärder
            på ifrågavarande område är uppenbar. Som bekant råder inom jordbruksnäringen
            en synnerligen allvarlig brist på ar- betskraft, och denna brist
            kan genom befolkningsutvecklingen väntas bli ytterligare accentuerad
            under de närmaste årtiondena. Vi vilja ej i detta sammanhang diskutera
            de olika medel, vilka förordats för anpassningen av jordbruket
            efter de sammankrympande folkresurserna. Vi vilja endast på- peka,
            att när man från olika håll rekommenderar en rationalisering av
            jord- bruksdriften, vilken till avsevärd del tar sikte på en investering
            av kapital i jord, byggnader, tekniska anordningar och maskiner,
            så synes man ofta glömma, att kapital i alltför ringa utsträckning
            investerats för att skaffa de inom jordbruket arbetande människorna
            utbildning för sin verksamhet. Man diskuterar olika metoder för
            en fortsatt effektivisering av jordbruks- driften, men det förefaller
            som om ingen meningsskiljaktighet borde råda därom att en viktig
            hävstång härvidlag måste vara, att jordbrukarna i större utsträckning
            än hittills erhålla praktiska och teoretiska kunskaper om ett
            jordbruks rationella skötsel. Det måste anses vara av stor vikt
            att kunskap sprides om de vetenskapliga rön, till vilka jordbruksforskningen
            kommit och framdeles kommer, samt om ekonomiskt-organisatoriska
            former för jord- bruksproduktionens bedrivande.
          </p>
          <pb facs="riksdagen-motions-pdf/data/1947/mot_1947__fk__100/mot_1947__fk__100-002.pdf"/>
          <p>
            Motioner i Första kammaren, nr 100. 11
          </p>
          <p>
            Det är obestridligt att mycket återstår att göra inom det här
            berörda om- rådet. Vi avstå från att siffermässigt belysa jordbruksbefolkningens
            tillbaka- satta ställning i fråga om yrkesutbildning i jämförelse
            med den yrkesutbild- ning som står till buds inom stadsnäringarna.
            Detta faktum torde vara allmänt känt och erkänt. Vi kunna mycket
            väl förstå den återhållsamhet, som under krigsåren iakt- togs
            i fråga om stöd, utbyggnad och förbättring av den lägre lantbruksunder-
            visningen, men vi anse, att krishushållningen på detta område
            nu bör defini- tivt upphöra. Vi påminna om att 1939 års riksdagsbeslut
            rörande statens medverkan till anskaffande av skoljordbruk ännu
            ej är genomfört. 1946 års riksdag begärde utredning om sådan ändring
            av bestämmelserna angå- ende statsbidrag till byggnadsarbeten
            vid lägre lantbruksundervisningsanstal- ter, att dylika bidrag
            må kunna utgå även till anskaffande och iståndsättande av skoljordbruk,
            och denna utredning har verkställts av lantbruksstyrelsen, men
            departementschefen anser sig icke kunna taga ställning till frågan,
            innan resultaten föreligga av nu pågående utredningar rörande
            yrkesutbildningen och trädgårdsundervisningen. Vi konstatera vidare,
            att i årets statsverkspro- position under nionde huvudtiteln begäres
            ett anslag av endast 4 milj. kr. till byggnadsarbeten vid lantmanna-
            och lanthushållsskolor, trots att medels- behovet är väsentligt
            större. Lantbruksstyrelsen redovisar i skrivelse av den 31 augusti
            1946 att av de medel, som ställts till förfogande för bidrag till
            byggnadsarbeten vid dessa skolor, sammanlagt 9 200 000 kronor,
            ha redan beviljats statsbidrag till 21 skolor med sammanlagt 5673
            900 kronor. Följaktligen finnas 3526 100 kronor tillgängliga för
            utlämnande av statsbidrag under innevarande bud- getår. Ansökningar
            från 10 skolor om statsbidrag med sammanlagt 1498 000 kronor voro
            vid nämnda tidpunkt föremål för Kungl. Maj:ts prövning. Dess-
            utom hade till lantbruksstyrelsen inkommit ansökningar om statsbidrag
            till nybyggnader m. m. från 26 skolor representerande en sammanlagd
            byggnads- kostnad av omkring 15 800 000 kronor, av vilket belopp
            omkring 11 850 000 kronor skulle erfordras såsom statsbidrag.
            Skulle för samtliga byggnadsar- beten, rörande vilka ansökningar
            inkommit, beviljas statsbidrag under nästa budgetår, kommer sålunda
            att erfordras ett anslag av 1498 000 + 11 850 000 — 3 526 000
            eller 9 8322 000 kronor. Vidare kunna enligt vad lantbruksstyrel-
            sen uppger väntas inkomma ansökningar om bidrag från ytterligare
            ett antal skolor. Om den under krigsåren eftersatta utbyggnaden
            av den lägre lantbruks- undervisningen nu på en gång skulle genomföras,
            så skulle det således er- fordras ett anslag av omkring 10 milj.
            kronor för nästa budgetår. Med hänsyn till det föreliggande läget
            på arbetsmarknaden anser sig lantbruksstyrelsen emellertid icke
            kunna begära mera än 5 milj. kronor. Departementschefen an- ser
            visserligen, att en medelsanvisning av denna storleksordning skulle
            vara önskvärd för att få till stånd utvidgnings- och förbättringsarbeten
            vid dessa skolor, men anser att förhållandena på arbetsmarknaden
            och knappheten på byggnadsmaterial tvingar till en ytterligare
            nedprutning av anslagsbeloppet.
          </p>
          <pb facs="riksdagen-motions-pdf/data/1947/mot_1947__fk__100/mot_1947__fk__100-003.pdf"/>
          <p>
            12 Motioner i Första kammaren, nr 100.
          </p>
          <p>
            Han föreslår således endast ett anslag på 4 milj. kronor, vilket
            i jämförelse med innevarande budgetår utgör en ökning av 1,4 milj.
            kronor. De skäl som departementschefen anfört för sitt ståndpunktstagande
            äro värda beaktande. Det gäller emellertid att väga brådskande
            och mindre brådskande investeringsbehov mot varandra. Utbyggnaden
            av den lägre lant- bruksundervisningen måste härvidlag tillerkännas
            högsta angelägenhetsgrad, och vi kunna med hänsyn härtill ej biträda,
            att en så stor nedprutning sker i jämförelse med det aktuella
            behovet som lantbruksstyrelsen och departe- mentschefen föreslagit.
            Med hänsyn till vad sålunda anförts få vi hemställa,
          </p>
          <p>
            att riksdagen måtte besluta att till bidrag till byggnadsar-
            beten vid vissa anstalter inom den lägre lantbruksundervis- ningen
            anvisa ett reservationsanslag av 8 miljoner kronor.
          </p>
          <p>
            Stockholm den 22 januari 1947.
          </p>
          <p>
            S. G. W. Wahlund. Joh. Friggeråker. Gärda Svenson. Arthur Heiding.
            Gustav Hallagård. Gust. Elofsson i Vä. Karl Persson. Gust. E.
            Andersson. K. A. Westman.
          </p>
          <p>
            Gunnar Lodenius. Ivar Persson.
          </p>
        </div>
      </div>
    </body>
  </text>
</TEI>
