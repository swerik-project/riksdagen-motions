<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__172/mot_1946__ak__172-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motioner i Andra kammaren, nr 172.
          </p>
          <p>
            Nr 172.
          </p>
          <p>
            Av herr Johnsson i Stockholm m. fl., om anslag till utgivande
            av en upplysningsskrift för allmänheten om riksdagens arbetsformer
            m.m.
          </p>
          <p>
            Under senare år har en myckenhet av kritik övats mot riksdagen,
            särskilt i tidningarnas insändarspalter och i kåsörernas artiklar.
            Åtskilligt i denna kritik kan vara befogat, då den tar fasta på
            missförhållanden, som bottna i för riksdagen gällande arbetsformer.
            De flesta utfallen äro emellertid osakliga och bero på bristande
            insikt i hur riksdagen funktionerar. Dylik osaklig propaganda
            mot riksdagen bör motarbetas, enär den i läng- den undergräver
            riksdagens anseende hos folket. En brist utgör det likaledes,
            att turister och besökare i riksdagshuset icke ha tillgång till
            någon som helst orienterande skrift angående byggnaden, dess historia,
            däri befintliga konstverk o. s. v. eller, då de övervara plena,
            kunna erhålla någon klarhet över förhandlingarnas olika karaktär.
            Det skulle därför ur skilda synpunkter fylla ett behov, om genom
            riks- dagens egen försorg kunde utgivas en kortfattad skrift,
            som förnyades t. ex. vart fjärde år efter andrakammarvalen, med
            upplysningar om riksdagens historia, om riksdagshuset, dess olika
            utrymmen, inredning och inventarier, så långt dessa äro av allmänt
            intresse, samt med redogörelse för riksdagens sätt att fungera,
            riksdagsmännens skyldigheter och förmåner m. m. Skrif- ten skulle
            tillhandahållas den besökande allmänheten av riksdagshusets portvakter
            och vaktmästare till ett pris, som delvis finge betraktas som
            en ersättning till dessa för besväret med att tillhandahålla den.
            Uppdraget att ordna med en dylik skrift kunde måhända lämpligen
            upp- dragas åt talmanskonferensen. Kostnaden för den första upplagan
            torde väl kunna hållas inom 4 000 kr. Med åberopande av vad sålunda
            anförts få vi härmed vördsamt hemställa,
          </p>
          <p>
            att riksdagen ville besluta att genom talmanskonferen- sen eller
            annan utgiva en skrift om riksdagen i enlighet med vad i motionen
            framhållits och att för ändamålet anvisa ett anslag av 4 000 kronor.
          </p>
          <p>
            Stockholm den 22 januari 1946.
          </p>
          <p>
            Joh. W. Johnsson. Edvin Jacobsson Filip Kristensson. i Igelsbo.
          </p>
        </div>
      </div>
    </body>
  </text>
</TEI>
