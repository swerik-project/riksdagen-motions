<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_11/mot_200506_MJ_11-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ11 pnr: c159
          </p>
          <p>
            Motion till riksdagen 2005/06:MJ11
          </p>
          <p>
            av Jan Andersson m.fl. (c) med anledning av skr. 2005/06:47
          </p>
          <p>
            Småskalig livsmedelsförädling
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad som
            i motionen anförs om betydelsen av den småskaliga livsmedelsförädlingen
            och att branschen gynnas av långsiktiga regelverk och skarpa förslag.
            2. Riksdagen tillkännager för regeringen som sin mening vad som
            i motionen anförs om att Sverige bör agera i EU för att få till
            stånd ändringar som möjliggör förenklade kontrollmetoder även
            för nötkött. 3. Riksdagen tillkännager för regeringen som sin
            mening vad som i motionen anförs om att utreda möjligheterna att
            med tillstånd kunna genomföra provsmakningar och kvoterad försäljning
            av vin och öl som tillverkats på den egna gården.
          </p>
          <p>
            Bakgrund
          </p>
          <p>
            Regeringens skrivelse innehåller en redovisning av de allmänna
            utvecklingsförutsättningarna för den småskaliga livsmedelsförädlingen
            samt redogör för aktuella frågor inom området och regeringens
            bedömning av inriktningen av det fortsatta arbetet med dessa frågor.
            Flera utredningar har genomförts under senare år för att undersöka
            de problem och utvecklingshinder som finns för den småskaliga
            produktionen och förädlingen av livsmedel. I början av detta år
            presenterade Livsmedelsverket och Statens jordbruksverk ”Åtgärder
            för att främja och underlätta för småskalig livsmedelsförädling”
            (Rapport 2005:10).
          </p>
          <p>
            Inledning
          </p>
          <p>
            Småskalig = livsmedelsförädling är en betydelsefull del av landsbygdsutvecklingen.
            Det höjer förädlingsvärdet och = förbättrar möjligheten till sysselsättning
            på landsbygden. Utöver detta bidrar den
          </p>
          <pb facs="riksdagen-motions-pdf/data/200506/mot_200506_MJ_11/mot_200506_MJ_11-0002.pdf"/>
          <p>
            2005/06:MJ11
          </p>
          <p>
            småskaliga förädlingen till att höja intresset för och statusen
            på svensk mat från svenska råvaror generellt. Det är viktigt att
            regel- och kontrollsystem utformas på ett sätt som gynnar utvecklingen
            på detta område. Centerpartiet välkomnar regeringens skrivelse
            och instämmer i bedömningar om betydelsen och den utvecklingspotential
            som finns i branschen. Vi menar dock att det saknas en rad olika
            skarpa förslag och förutsätter att regeringen snarast återkommer
            till riksdagen med sådana, utifrån inriktningen på skrivelsen.
            Resurscentra som stödjer entreprenörer att utveckla sina produkter
            och öretag inom småskalig livsmedelsförädling har stor betydelse.
            Det visar sig ofta att relativt små investeringsvolymer ger bra
            återbetalning i form av antal arbetstillfällen per insatt krona.
            Centerpartiet ser gärna en utveckling då fler resurscentra startar,
            inte minst i södra Sverige, och de som redan finns blir permanentade.
            Inom all livsmedelsproduktion och livsmedelsförädling gäller det
            att ta till vara unga människors nya idéer och vara öppen för
            kreativitet och nytänkande. Det måste bli fler unga som vågar
            satsa på sin idé och tro på en ramtid inom livsmedelsproduktionen.
            Självklart måste det ske inom ramen ör gällande regelverk men
            vi måste också vara lyhörda och positiva i regelutformningen i
            stället för misstänksamma och konservativa. Vad som ovan anförts
            om «betydelsen av den småskaliga livsmedelsförädlingen och att
            branschen gynnas av långsiktiga regelverk och skarpa förslag bör
            ges regeringen till känna.
          </p>
          <p>
            Regler i förhållande till risk
          </p>
          <p>
            Det är viktigt vid livsmedelsförädling att regelverken skiljs
            åt mellan storskalighet och småskalighet. Man kan göra jämförelsen
            mellan aktiebolagslagens regelsystem och användandet av samma
            regler för stora som små bolag. Det finns en uppenbar risk att
            man genom onödigt invecklade och rigorösa kontrollsystem minskar
            eller helt omöjliggör småskalig livsmedelsproduktion. Hanteringen
            idag vad gäller livsmedel är redan svår att bära för bl.a. ideella
            föreningars cafeteriaverksamhet och catering i anslutning till
            ideell verksamhet. I skrivelsen gör regeringen bedömningen att
            de nya EG-regler som antogs 2004 inom livsmedelslagstiftningen
            kommer att innebära en avsevärd förenkling av regelverket i och
            med att kraven blir mer flexibla i förhållande till olika företags
            förutsättningar och risker som är förknippade med verksamheten.
            Ett antal EU-direktiv har alltså moderniserats så att detaljregler
            försvinner till förmån för större flexibilitet. Centerpartiet
            vill poängtera att denna flexibilitet måste utnyttjas fullt ut
            för att stimulera den småskaliga livsmedelsförädlingen. Den administrativa
            bördan måste mätas i akt och mening, så att bördan inte överstiger
            den vinst/nytta som rimligen finns i andra vågskålen.
          </p>
          <pb facs="riksdagen-motions-pdf/data/200506/mot_200506_MJ_11/mot_200506_MJ_11-0003.pdf"/>
          <p>
            Förenklad köttkontroll
          </p>
          <p>
            Sverige har ett mycket väl utbyggt system för djurhälsoarbetet.
            Ökade kunskaper och höga ambitionsnivåer har gett mycket goda
            resultat på djurhälsan. Alla möjligheter att, med bibehållen livsmedelssäkerhet,
            förenkla och effektivisera måste tas till vara. Alla led i hanteringskedjan
            måste ta sitt ansvar för att stärka konkurrenskraften för svenskt
            jordbruk. Framgångarna i djurhälsoarbetet bör även avspegla sig
            i förenklade metoder för köttkontrollen. Ett system med okulärbesiktning
            för svin är numera möjligt att genomföra. Denna möjlighet saknas
            dock för nötkött, vilket är en brist. Centerpartiet anser att
            Sverige bör agera i EU för att få till stånd ändringar som möjliggör
            förenklade kontrollmetoder även för nötkött. Detta bör ges regeringen
            till känna.
          </p>
          <p>
            Småskalig öl- och vinproduktion
          </p>
          <p>
            Antalet lokala tillverkare av drycker som innehåller alkohol
            är i Sverige mycket blygsamt. Sambandet mellan god mat och god
            dryck är dock att betrakta som självklart. Centerpartiet anser
            att lokalproducerade alkoholdrycker utgör en utvecklingsmöjlighet.
            För att på rätt sätt kunna nyttja denna potential krävs åtgärder
            för att förenkla hanteringen. I de flesta andra europeiska länder
            är det möjligt att såväl provsmaka som köpa vin eller öl, som
            tillverkats lokalt på gården. Denna möjlighet finns i praktiken
            inte i Sverige. Svenska öl- och vinproducenter får förklara för
            besökare, att de inte ens kan få provsmaka det som produceras
            på gården, vilket så klart är mycket frustrerande. Centerpartiet
            vill utreda möjligheterna att med tillstånd kunna genomföra provsmakningar
            och kvoterad försäljning av vin och öl som tillverkats på den
            egna gården. Detta bör ges regeringen till känna.
          </p>
          <p>
            Stockholm den 29 november 2005
          </p>
          <p>
            Jan Andersson (c)
          </p>
          <p>
            Margareta Andersson (c) Birgitta Carlsson (c) Eskil Erlandsson
            (c) Kenneth Johansson (c) Sofia Larsen (c) Birgitta Sellén (c)
          </p>
          <p>
            Claes Västerteg (c)
          </p>
          <p>
            2005/06:MJ11
          </p>
        </div>
      </div>
    </body>
  </text>
</TEI>
