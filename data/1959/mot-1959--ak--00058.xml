<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__58/mot_1959__ak__58-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 58 år 1959 11
          </p>
          <p>
            Nr 58
          </p>
          <p>
            Av herr Wahrendorff m. fl., i anledning av Kungl. Maj:ts fram-
            ställning om anslag till Lindring i mindre bemedlades kostnader
            för djursjukvård.
          </p>
          <p>
            I stora delar av vårt land är distriktsveterinärsorganisationen
            sådan, att veterinärernas förrättningsresor på grund av de stora
            avstånden leder till för djurägarna mycket betungande kostnader.
            Också inom mera tättbe- folkade områden vid fall då veterinär
            från något granndistrikt måste an- litas, t. ex. då jourtjänst
            är organiserad vid helger samt i semestertider, be- lastas djurägarna
            med exeptionellt höga kostnader för veterinärbesök. Dryga avståndskostnader
            har lett till att djurägare drar sig för att anlita veterinärhjälp
            även i fall där sådan uppenbarligen varit påkallad, vilket är
            till men för rationell kreatursskötsel. Möjligheterna att begränsa
            veterinärkostnaderna för mera avlägset bo- ende djurägare har
            vid upprepade tillfällen varit föremål för riksdagens prövning.
            Veterinärtaxeutredningen, som år 1957 (SOU 1957:20) lade fram
            sitt betänkande, hade också ägnat denna angelägenhet uppmärksamhet.
            Ut- redningen fann att starka skäl talade för att avlägset boende
            djurägare — alldeles oavsett deras ekonomiska ställning — bereddes
            viss hjälp till be- stridande av veterinärens resekostnader, lämpligen
            i form av statsbidrag för den del av veterinärarvodets resekostnadsmedel,
            som översteg ett visst belopp. En sädan ordning synes oss vara
            väl motiverad. Det är en statens ange- lägenhet att svara för
            veterinärorganisationen och den veterinära service som tillhandahålles.
            Att avlägset boende djurägare och för övrigt envar djurägare som
            nödgas anlita veterinär från annat distrikt än sitt eget åsam-
            kas betydande merkostnader måste betraktas som en stor svaghet
            i den statliga veterinärdistriktsorganisationen, något som både
            veterinärtaxeut- redningen och olika remissinstanser vitsordat.
            Principiellt sett borde service av här aktuella slag tillhandahållas
            djur- ägarna till ett pris, som vore helt utan samband med distriktsveterinärens
            stationsort, t. ex. genom att det allmänna svarade för veterinärernas
            rese- kostnader. En sådan lösning av problemet skulle emellertid
            innebära stora utgifter för staten och måste i nuvarande läge
            anses vara omöjlig att genom- föra. En begränsning av anspråken
            på utjämning av resekostnaderna till vad som överstiger ett visst
            maximibelopp för djurägaren synes öppna en möjlig väg. Härigenom
            skulle glesbygdens djurägare garderas mot alltför höga kostnader
            samtidigt som anspråken på statsmedel hölles inom rim-
          </p>
          <pb facs="riksdagen-motions-pdf/data/1959/mot_1959__ak__58/mot_1959__ak__58-002.pdf"/>
          <p>
            12 Motioner i Andra kammaren, nr 58 år 1959
          </p>
          <p>
            liga gränser. Ett till 20 kronor maximerat resekostnadsbelopp
            synes oss representera en lämplig avvägning i berört hänseende.
            Anspråken på stats- medel för att täcka veterinärens i förekommande
            fall överskjutande rese- kostnader torde inte bli större än att
            de kan bestridas ur förslagsanslaget till Lindring i mindre bemedlades
            kostnader för djursjukvård (p. 101 under jordbrukshuvudtiteln),
            som för budgetåret 1959/60 dock bör uppräknas i förhållande till
            departementschefens förslag med 50 000 kronor eller till samma
            totala belopp som de senaste budgetåren varit upptaget på denna
            punkt. I konsekvens med den föreslagna vidgningen av användningsom-
            rådet för förevarande anslag bör detta åsättas ny rubrik, förslagsvis
            Lind- ring i vissa djurägares veterinärkostnader. Enligt veterinärtaxeutredningen
            bör statsbidrag också utgå till mindre bemedlade djurägare för
            bestridande av kostnader vid husdjurssjukvård på klinik. Vi delar
            denna uppfattning att dylikt stöd bör utgå. En lämplig av- vägning
            synes oss också vara, att den enskildes kostnader i dylika fall
            maxi- meras till 17 kronor, d. v. s. samma gränsbelopp som gäller
            för mindre be- medlade i fråga om bidrag vid veterinärbesök. Vad
            som överstiger nämnda belopp bör alltså bestridas av staten. Med
            stöd av vad som ovan anförts hemställes, att riksdagen vid behandlingen
            av punkt 101 under jord- brukshuvudtiteln måtte besluta dels att
            statsverket må betala 1) den del av kostnaden för vete- rinärs
            förrättningsresa som överstiger 20 kronor; 2) vad gäller mindre
            bemedlade djurägare, den del av kostnad för husdjursjukvård på
            klinik, som överstiger 17 kronor, dels ock att medel för ifrågavarande
            ändamål må disponeras från förslagsanslaget under punkt 101 och
            att detta må rubri- ceras: Lindring av vissa djurägares veterinärkostnader;
            samt anvisa under punkt 101 för budgetåret 1959/60 ett för- slagsanslag
            av 625 000 kronor, innebärande en ökning i jäm- förelse med Kungl.
            Maj:ts förslag med 50 000 kronor; samt att vederbörande utskott
            måtte utarbeta förslag till här- för erforderliga författningsändringar.
          </p>
          <p>
            Stockholm den 20 januari 1959
          </p>
          <p>
            Harry Wahrendorff Karl Björkänge Erik Larsson i Norderön Gustaf
            Svensson Emil Elmwall Jan-Ivan Nilsson
          </p>
          <p>
            i Vä i Tvärålund
          </p>
        </div>
      </div>
    </body>
  </text>
</TEI>
