<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-UU-00374">
  <teiHeader>
    <fileDesc>
      <titleStmt>
        <title>Israel–Palestina-frågan</title>
        <author corresp="i-Dnc5M1DTGNVBxsnXz7TcBj">av Pär Axel Sahlberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Israel–Palestina-frågan</title>
          <idno type="rdwebb">GT02U374</idno>
          <rs type="number">U374</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GT02U374/text</ref>
          <ref type="dokument_url_html">http://data.riksdagen.se/dokument/GT02U374</ref>
          <ref type="dokumentstatus_url_xml">http://data.riksdagen.se/dokumentstatus/GT02U374</ref>
          <ref type="doc">http://data.riksdagen.se/fil/9E076BC3-95FA-474B-A51A-2428683ADBA8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dnc5M1DTGNVBxsnXz7TcBj</idno>
            <name>Pär Axel Sahlberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-NzHKC9iUGaf1xUAcp3VKCA</idno>
            <name>Inger Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XkEmzze1xrzZku87gfe33A</idno>
            <name>Rezene Tesfazion</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-DSgCixAdAvhSA1u2TeDZQH</idno>
            <name>Jan Emanuel Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CgzxPwgfr7fyT5SmaEtTet" type="signed"/>
        <correspContext corresp="i-CgzxPwgfr7fyT5SmaEtTet">
          <note type="signatory" corresp="i-Dnc5M1DTGNVBxsnXz7TcBj"/>
          <note type="signatory" corresp="i-NzHKC9iUGaf1xUAcp3VKCA"/>
          <note type="signatory" corresp="i-XkEmzze1xrzZku87gfe33A"/>
          <note type="signatory" corresp="i-DSgCixAdAvhSA1u2TeDZQH"/>
        </correspContext>
        <correspAction type="referral" xml:id="i-9wN7f9rffcdzYKGpYwb5RL">
          <date when="2005-10-13"/>
        </correspAction>
        <correspAction type="dismissal" xml:id="i-5XykudVRhP9K2nmxByQn59">
          <date when="2005-10-13"/>
        </correspAction>
        <correspAction type="submission" xml:id="i-4tMUFKNs2F94zyUNziaeEZ">
          <date when="2005-10-05"/>
        </correspAction>
        <correspAction type="assigned" xml:id="i-CbM4Ag1cmSAgN7yfVc7e2t"/>
        <correspContext corresp="i-CbM4Ag1cmSAgN7yfVc7e2t">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_U_374/mot_200506_U_374-0001.pdf"/>
      <div type="motHeader" xml:id="i-TW5HTTmTrKMiMmn6nUDoAX">
        <div type="motTitle" xml:id="i-3wyuJHNRxUK9m8qGhEx2kk"/>
        <div type="motSubmissionInfo" xml:id="i-DNdpN8uwBLBE2VHCYh14Mb"/>
      </div>
      <div type="motBody" xml:id="i-8YvMw6wNV9Wa6zmSQWtAjJ">
        <div xml:id="i-DnUhWrLfsG1tS98PB41fvC">
          <p xml:id="i-Ga29KrHGV1YC3TVFj5oQWi">
            2005/06 mnr: U374 pnr: s9501
          </p>
          <p xml:id="i-5RToL3yi7GHM7BwskKCCEm">
            Motion till riksdagen 2005/06:U374
          </p>
          <p xml:id="i-DT5JEnWaNSRDRWMcxmgUUX">
            av Pär Axel Sahlberg m.fl. (s)
          </p>
          <p xml:id="i-3SsTv8t6oRNAD973uga3rm">
            Israel-Palestina-frågan
          </p>
          <p xml:id="i-Wi1gcKBR3vXtqsG2jnfuyg">
            Förslag till riksdagsbeslut
          </p>
          <p xml:id="i-ERx3MbbD5r6nhRg7xAjBto">
            1. Riksdagen tillkännager för regeringen som sin mening vad i
            motionen anförs om att Sverige och EU skall verka för att Israel
            och den palestinska myndigheten snarast återgår till färdplanen
            för fred. 2. Riksdagen tillkännager för regeringen som sin mening
            vad i motionen anförs om att Sverige och EU skall ställa tydliga
            krav på Israel att internationell humanitär rätt och mänskliga
            rättigheter skall respekteras i de av Israel ockuperade områdena.
            3. Riksdagen tillkännager för regeringen som sin mening vad i
            motionen anförs om att Sverige och EU skall verka för att Israel
            omedelbart avbryter expansionen i östra Jerusalem och att parterna
            stoppar alla aktiviteter som kan försvåra en framtida fredlig
            lösning i frågan om Jerusalems status. 4. Riksdagen tillkännager
            för regeringen som sin mening vad i motionen anförs om att Sverige
            och EU skall agera för ett omedelbart stopp för ytterligare bosättningar
            på ockuperat område samt att befintliga bosättningar avvecklas.
            5. Riksdagen tillkännager för regeringen som sin mening vad i
            motionen anförs om att Sverige och EU verkar för att byggandet
            av muren på ockuperad mark omedelbart stoppas samt att muren rivs
            på ockuperat område. 6. Riksdagen tillkännager för regeringen
            som sin mening vad i motionen anförs om att Sverige bör minimera
            sin import av vapen från och sitt försvarspolitiska samarbete
            med Israel så länge konflikten pågår och att den svenska regeringens
            beslut om en militärattaché vid vår ambassad i Tel Aviv bör rivas
            upp.
          </p>
          <pb facs="riksdagen-motions-pdf/data/200506/mot_200506_U_374/mot_200506_U_374-0002.pdf"/>
          <p xml:id="i-3FPhAWFPspeG4App6E3yUX">
            2005/06:U374
          </p>
          <p xml:id="i-KPH8GmMh7NuBXX6GMao5zf">
            En rättvis och varaktig lösning
          </p>
          <p xml:id="i-9dYR5najDCLF4dCQ4s65SV">
            skuggan av Sharonregeringens beslut om utflyttning av ca 7 500
            bosättare rån Gaza har situationen för den palestinska befolkningen
            drastiskt örsämrats. Situationen riskerar nu att polariseras så
            att de öppningar som skapats genom Mahmoud Abbas presidentskap
            stängs. Abbas har tre stora utmaningar framför sig för att förbättra
            situationen för palestinierna: demokratisering, korruptionsbekämpning
            samt att få till stånd fredssamtal. Hans intentioner och möjligheter
            att agera med legitimitet inom sitt folk undermineras dock dels
            genom Israels beslut att bygga nya bostäder och ortsätta utbyggnaden
            av muren/stängslet på palestinsk mark, dels genom att sraels löften
            att frige fångar inte infrias eller andra synbara försämringar
            för det palestinska folket. Ett nytt befarat uppror på Västbanken
            och i Gaza skulle kunna innebära slutet på en period av hopp och
            ett ökat förtroende som grund ör en möjlig och nödvändig fredsprocess.
            En rättvis och varaktig lösning på konflikten mellan Israel och
            det palestinska folket bör byggas med utgångspunkt från FN:s resolutioner
            242, 338 m.fl., som manar parterna till förhandling för fred.
            1967 års gränser är den självklara utgångspunkten, Jerusalems
            status och gränser måste fastställas
          </p>
          <p xml:id="i-MMforLVnhaPRFN6z6jpJnz">
            och flyktingfrågan få en accepterad lösning. Israel bär, både
            som ockupationsmakt och som militärt överlägsen stat, det största
            ansvaret för att få till stånd en början till ett slut på konflikten.
            Fred ger säkerhet, men säkerhet inte självklart fred. Israels
            rätt att existera med säkra och erkända gränser ska inte ifrågasättas.
            Israel är, om man följer folkrätten och respekterar de mänskliga
            rättigheterna, en viktig del av det internationella samfundet.
            Martyrskapet i islam utnyttjas av Hamas, islamiska Jihad och andra
            till att skapa självmordsbombare som begår terrordåd inne på israeliskt
            territorium, något som inte är förenligt med folkrätten, till
            skillnad från den folkrättsligt rättmätiga kampen mot ockupationsmakten
            på de ockuperade områdena. Ett upphörande av ockupationen skulle
            rycka undan grunden för de palestinska extremisternas terrorhandlingar,
            även om rädslan i det israeliska samhället ändå finns kvar och
            måste tas på allvar. Den s.k. Kvartettens (USA, EU, FN och Ryssland)
            färdplan för fred, Road Map, offentliggjord den 30 april 2003,
            dock utan något förslag om
          </p>
          <p xml:id="i-UgZ6zjenBqKBBXpLvm78Dn">
            övervakningsmekanism accepterades av såväl den palestinska som
            den israeliska ledningen, dock med reservationer. Parterna har
            dock inte gjort tillräckliga framsteg i arbetet med att fullfölja
            färdplanen. Ett av huvudproblemen har varit att USA först initierat
            processen och sedan dragit sig tillbaka. USA måste återigen bli
            konstruktivt och proaktivt. Sverige och EU bör verka för att parterna
            snarast återgår till färdplanen för fred.
          </p>
          <pb facs="riksdagen-motions-pdf/data/200506/mot_200506_U_374/mot_200506_U_374-0003.pdf"/>
          <p xml:id="i-A3RmDi1V752hYQBUT9PTdK">
            Tvåstatslösning
          </p>
          <p xml:id="i-7ntY6ibPDJAFa5znedq6t4">
            Israel måste dra sig tillbaka från Västbanken, inklusive östra
            Jerusalem till de gränser såsom de var den 4 juni 1967. Eventuellt
            utbyte av land måste ske efter en överenskommelse, inte genom
            unilaterala israeliska beslut. Någon annan hållning är oacceptabel
            eftersom det skulle innebära ett godtagande av att territorier
            kan erövras med våld. Israel eftersträvar erkända gränser och
            långsiktig säkerhet, palestinierna överlevnad och möjlighet att
            bygga sin ramtid. Båda folkens behov måste beaktas vid en långsiktig
            lösning som får internationellt stöd och erkännande. Det internationella
            stödet till Israels rätt att existera inom säkra och erkända gränser
            är stort och finns även bland palestinierna. Israel erkändes officiellt
            av PLO 1988. Ursprungligen handlade mycket av konflikten om den
            svagare partens, palestiniernas, överlevnad. I dag har frågan
            komplicerats och är också en råga om Israels överlevnad. Landet
            riskerar slitas sönder. Att vara ockupationsmakt under decennier
            sätter sina spår i ett samhälle som under två generationer levt
            som ockupanter. 35 år av militär övermakt och daglig förödmjukelse
            har inte bara cementerat palestiniernas bitterhet och fördjupat
            hatet utan även underminerat staten Israels moraliska legitimitet.
          </p>
          <p xml:id="i-JSiV5rzTAcQvsKQrjHPTaa">
            Flyktingfrågan
          </p>
          <p xml:id="i-UENyZYkDXjtse9mJ9yLwBW">
            FN-resolutionen 194, som antogs efter kriget 1948, föreskrev
            att flyktingarna skulle få återvända så fort som det var praktiskt
            möjligt och få ekonomisk kompensation för förstörd eller förlorad
            egendom. De som själva valde att inte återvända skulle också ha
            ekonomisk kompensation. Det tillfälliga flyktingorganet, UNRWA,
            bildades genom ett specialavtal, till stöd för de palestinska
            flyktingarna, en form som saknar motsvarighet i världen. Det finns
            ingen rättvis lösning på flyktingfrågan, men en värdig lösning
            är möjlig. Möjligheten till en varaktig lösning hänger samman
            med bildandet av en palestinsk stat, även om Israels och omvärldens
            politiska och ekonomiska ansvar inte kommer att upphöra med detta.
            Israel måste erkänna sitt ansvar och palestinierna måste få medborgarskap
            i Palestina eller i sitt nya hemland med enkelt eller dubbelt
            medborgarskap.
          </p>
          <p xml:id="i-TBhqKKvYPCCNUMWiA7Hv4y">
            Jerusalems framtida status
          </p>
          <p xml:id="i-9VmpY6Pv7qKEtffqX1PN2q">
            Jerusalem är en stad för två folk och för bland andra tre världsreligioner.
            Grundproblemet handlar om politisk kontroll över staden, stadens
            utbredning och om ansvaret för de heliga platserna. Enligt FN:s
            delningsplan från 1947 skulle staden ha internationell status,
            Corpus Separatum. Knesset
          </p>
          <p xml:id="i-XztBpkXvFR72YKiyzQ3RtZ">
            2005/06:U374
          </p>
          <pb facs="riksdagen-motions-pdf/data/200506/mot_200506_U_374/mot_200506_U_374-0004.pdf"/>
          <p xml:id="i-Ta7hZajbFf7YZeQhfLi4rS">
            2005/06:U374
          </p>
          <p xml:id="i-REUgizgWQXjn9a5DVU4s2E">
            förklarade dock 1980 Jerusalem som sin huvudstad, evig och odelad,
            stående under israelisk suveränitet. Palestiniernas önskan är
            att östra Jerusalem blir en del av en palestinsk statsbildning
            och motsätter sig den israeliska annekteringen. Enligt en FN-resolution
            i säkerhetsrådet i augusti 1980 (nr 478) är annekteringen olaglig.
            Ju längre tiden går, desto svårare blir det att finna en lösning
            på frågan. Israel köper ut palestinska familjer som bott i östra
            Jerusalem i generationer (nya bosättningar, indragna rättigheter
            för palestinierna att bo i Jerusalem, gifta sig eller inskränkningar
            i möjligheten att besöka staden och andra administrativa åtgärder).
            Jerusalems framtida status är en fråga som angår hela världssamfundet.
            Jerusalems framtida ställning måste ingå i en allomfattande fredsuppgörelse
            där palestinierna är en av parterna. Uppgörelsen måste bl.a. säkra
            religiös pluralism i Jerusalem och tillträde till de heliga platserna
            för alla troende, oavsett vem eller vilka som har kontrollen.
            Parallellt med utrymningen av Gazaremsan har den israeliska regeringen
            ökat intensiteten för att bygga nya bosättningar som ringar in
            Jerusalem, utökat antalet bosättare och försvårat för de palestinier
            som är bosatta i östra Jerusalem. I dag bor närmare 200 000 israeliska
            bosättare i östra Jerusalem, vilket gör att Israel i strid med
            Genévekonventionen totalt har förflyttat över 400 000 av sin egen
            befolkning till ockuperat territorium. Illegala husrivningar,
            annektering av land samt utbyggnad av bosättningar har pågått
            ostört under lång tid. Andelen nya bosättare som under 2005 flyttat
            in i de ockuperade områdena på Västbanken överstiger de som under
            stor uppmärksamhet flyttade ut från Gazaremsan. Det kanske mest
            spektakulära projektet är den pågående inringningen av Jerusalem
            där man expanderar den omstridda bosättningen ”Maale Adumin” och
            har påbörjat annekteringen av landet mellan bosättningen och östra
            Jerusalem, det s.k. E1-området. Världssamfundet inklusive USA
            har vädjat till Israels regering att omedelbart avbryta expansionen
            i östra Jerusalem. Förutom traditionella fredsrörelser så varnar
            israeliska organisationer för E1-projektet som man menar inte
            på något sätt tryggar Israels framtida säkerhet, utan istället
            kommer att underminera möjligheterna till en fungerande tvåstatslösning
            och skapa en enorm känsla av frustration och revanschlust bland
            palestinierna. Frågan om Jerusalems status kommer att vara avgörande
            för en framtida fredlig lösning på den pågående konflikten. Att
            någon part i detta läge med våld genomdriver lösningar som står
            med internationell rätt kommer att äventyra en framtida lösning.
            Sverige och EU bör verka för att Israel omedelbart avbryter expansionen
            i östra Jerusalem och att parterna stoppar alla aktiviteter som
            kan försvåra en framtida fredlig lösning i frågan om Jerusalems
            status.
          </p>
          <pb facs="riksdagen-motions-pdf/data/200506/mot_200506_U_374/mot_200506_U_374-0005.pdf"/>
          <p xml:id="i-JvnQXJSrrR1JPKEhkGL9c">
            Muren och bosättningarna
          </p>
          <p xml:id="i-ScbRMjVfBW6kuMmLFreWR5">
            De två kraftigaste ingreppen i internationell rätt är Israels
            bosättningspolitik med tillhörande vägar och infrasystem. Israels
            tillbakadragande från Gaza, disengagement, var en viktig markering
            men genomfördes efter ett ensidigt israeliskt beslut utan tillräcklig
            samordning med palestinierna. Ockupationen upphör inte för att
            de israeliska trupperna flyttar sig utanför gränsen. Infrastrukturen
            i det tätbefolkade Gaza är förstörd, flygplatsen uppgrävd och
            hamnen inte återställd. Gaza som ett gigantiskt överbefolkat fängelse
            blir allt tydligare. På liknande sätt är det med muren/stängslet
            som nu byggs på palestinsk mark på Västbanken. Separationsbarriären
            går i stort sett helt och hållet på ockuperad mark och kan bara
            förstås av palestinierna som att Israel tar över palestinska områden.
            Murbygget symboliserar en väl uttänkt strategi och föregriper
            eller riskerar förhindra förhandlade lösningar. Muren skapar också
            stora svårigheter för det vardagliga livet. Den internationella
            domstolen i Haag slog den 9 juli 2004 fast att både Israels bosättningar
            på ockuperad mark och byggandet av muren inne på ockuperat område
            är olagligt. Trots det fortsätter byggandet av muren. Dessutom
            expanderar bosättningarna i en mycket snabb takt. Under 2005 har
            fler nya bosättare etablerat sig på Västbanken än de som under
            stor uppmärksamhet lämnade bosättningar i Gaza. Murens sträckning
            på ockuperad mark kommer enligt den israeliska organisationen
            B”Tselem att påverka ca 900 000 palestinier negativt och dessutom
            stänga in 63 samhällen och 93 000 människor mellan muren och 1967
            års stilleståndslinje. Murens sträckning kan inte motiveras ur
            säkerhetssynpunkt. Det är däremot klarlagt att muren på många
            ställen inkluderar vattenresurser och ekonomiskt fördelaktiga
            zoner på den israeliska sidan. Det finns i dag närmare 450 000
            illegala bosättare i östra Jerusalem och på Västbanken. Bosättarna
            erhåller fortfarande förmånliga ekonomiska villkor, får tillgång
            till exklusiv infrastruktur samt får tillstånd att bygga nytt
            och expandera. Den palestinska befolkningen nekas regelmässigt
            bygglov, kan få sina sedan länge existerande bostäder förklarade
            som illegala samt hänvisas till en i stora delar förstörd infrastruktur.
            Palestinierna kan endast med stora inskränkningar bedriva kommersiell
            verksamhet, vilket lett till en arbetslöshet som närmar sig 70
            procent. 2003 levde närmare 60 procent av palestinierna i de ockuperade
            områdena under fattigdomsstrecket, en ökning med 38 procent sen
            2001. Vittnesmålen om trakasserier och övervåld vid s.k. checkpoints
            är otaliga och blandas med dokumenterade fall då människor vägrats
            tillgång till sjukvård, skolor, arbeten samt besök hos anhöriga.
            Sverige och EU bör agera dels för ett omedelbart stopp för ytterligare
            bosättningar på ockuperat område samt att befintliga bosättningar
            avvecklas,
          </p>
          <p xml:id="i-9ZhuSa3ixHhZ84Adh2frVz">
            2005/06:U374
          </p>
          <pb facs="riksdagen-motions-pdf/data/200506/mot_200506_U_374/mot_200506_U_374-0006.pdf"/>
          <p xml:id="i-GLoNVMkcDcppF3f9P1oAtq">
            2005/06:U374
          </p>
          <p xml:id="i-SkyB63JKnEv947yHFPPtgf">
            dels för att byggandet av muren på ockuperad mark omedelbart
            stoppas samt att muren rivs på ockuperat område.
          </p>
          <p xml:id="i-KJ2tnNstqxryMAUhef7XgK">
            Svenskt försvarspolitiskt samarbete med Israel
          </p>
          <p xml:id="i-5Cnpkfp2pepuiiHsobFRfq">
            Sverige har ett relativt omfattande militärt samarbete med Israel.
            Svensk vapenexport till Israel tillåts inte på grund av konflikten.
            Men paradoxalt nog importerar Sverige militär utrustning och insatsvaror
            till svensk försvarsindustri i betydande omfattning. Bara importen
            från USA och Norge är av större omfattning. Mellan 1995 och 2001
            köpte Sverige vapen och ammunition från Israel för totalt 330
            miljoner kronor. Mellan år 2000 och 2004 importerade svenska försvaret
            krigsmateriel från Israel för 146 miljoner kronor. Komponenter
            i JAS 39 Gripen kommer från Israel. Dessutom tillåts Israel testa
            vapen på svensk mark. Detta militära samarbete innebär självklart
            att Sverige direkt stärker den israeliska militärindustrin och
            landets militära kapacitet. Det svenska försvaret har legitima
            behov av ammunition, militär utrustning och insatsvaror. Det är
            också möjligt att Israels subventionerade militärindustri kan
            producera högsta kvalitet till billigaste pris, men vi har inte
            fått någon information som tyder på att det skulle vara omöjligt
            att finna de mest vitala komponenterna på andra marknader. Sverige
            bör minimera sin import av vapen från och sitt försvarspolitiska
            samarbete med Israel så länge konflikten pågår. Den svenska regeringens
            beslut om en militärattaché vid vår ambassad i Tel Aviv är obetänkt
            och bör rivas upp. Den sänder helt fel signaler till palestinierna
            och de skäl som anges för inrättandet av funktionen känns inte
            genuina. Regeringen framhåller att det är viktigt att med militära
            ögon följa tillbakadragandet av israelisk militär från Gaza. Om
            det är skälet skulle den placeras vid det svenska generalkonsulatet
            i östra Jerusalem. En sådan placering skulle ge en chans för funktionen
            att inifrån följa effekterna av den israeliska planen.
          </p>
          <p xml:id="i-wkNkdAW93HXyP8QxAiwof">
            EU:s associationsavtal med Israel
          </p>
          <p xml:id="i-B9NqmLHC54HqtsdPPuNgKP">
            EU är Israels största handelspartner. De exceptionellt goda handelsförmånerna
            Israel fått är villkorat av att Israel respekterar de mänskliga
            rättigheterna. EU har dock valt att inte insistera på att avtalet
            följs i detta avseende trots att EU valt att i andra sammanhang
            säga upp handelsavtal med andra stater vid 13 olika tillfällen
            med hänvisning till brister i respekt för mänskliga rättigheter.
            EU bör ställa tydliga villkor på Israel att följa avtalet eller
            att avtalet därmed bryts.
          </p>
          <pb facs="riksdagen-motions-pdf/data/200506/mot_200506_U_374/mot_200506_U_374-0007.pdf"/>
          <p xml:id="i-D8Yb3pM5gkdq8x1PQyLya4">
            2005/06:U374
          </p>
          <p xml:id="i-DsyopK9vATu7yJ9Z3UfZAM" type="date">
            Stockholm den 4 oktober 2005
          </p>
          <p xml:id="i-T2juec5HNDLFJTHsCpF5GT">
            Pär Axel Sahlberg (s) Inger Lundberg (s) Rezene Tesfazion (s)
          </p>
          <p xml:id="i-CUKQqorFc11KwrYXwPTsMB">
            Jan Emanuel Johansson (s)
          </p>
        </div>
      </div>
    </body>
  </text>
</TEI>
