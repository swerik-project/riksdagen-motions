<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KU-00380">
  <teiHeader>
    <fileDesc>
      <titleStmt>
        <title>Religionsfrihet</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Religionsfrihet</title>
          <idno type="rdwebb">GY02K380</idno>
          <rs type="number">K380</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GY02K380/text</ref>
          <ref type="dokument_url_html">http://data.riksdagen.se/dokument/GY02K380</ref>
          <ref type="dokumentstatus_url_xml">http://data.riksdagen.se/dokumentstatus/GY02K380</ref>
          <ref type="doc">http://data.riksdagen.se/fil/7A186F04-8CA8-4870-9F5C-05A86F79C428</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8THnYKxySfdQrXCAXaToGz" type="signed"/>
        <correspContext corresp="i-8THnYKxySfdQrXCAXaToGz">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-Ggni3W4HvURz7qUa4pSntz" type="numbering">
          <date when="2010-10-29"/>
        </correspAction>
        <correspAction xml:id="i-4gZcwSCgDiwxghDr1riZRm" type="submission">
          <date when="2010-10-27"/>
        </correspAction>
        <correspAction xml:id="i-YVmif3G7ubuEgXwvv97Y5i" type="transfer">
          <date when="2010-10-27"/>
        </correspAction>
        <correspAction xml:id="i-9FPUFSjWKa8beNbX3LkBJY" type="assigned"/>
        <correspContext corresp="i-9FPUFSjWKa8beNbX3LkBJY">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XWG5twqCtr5qYMyiSmoxAA">
            Förslag till riksdagsbeslut
          </head>
          <list style="ol">
            <item xml:id="i-X2nyoFkHNPXuxRHLpgt6qb">
              Riksdagen tillkännager för regeringen som sin mening vad som
              anförs i motionen om att religionsfrihetsfrågorna ska vara en
              aktiv del i utrikespolitiken och i utvecklingssamarbetet. 1
            </item>
            <item xml:id="i-XpprcABWgKXXmVUux3P4Y5">
              Riksdagen tillkännager för regeringen som sin mening vad som
              anförs i motionen om att UD och Sida ska inhämta och fördjupa
              kunskapen om religionsfrihetens roll i demokratisering och utveckling
              i enlighet med den nya EU-handlingsplanen för främjandet av religions-
              och övertygelsefrihet. 1
            </item>
            <item xml:id="i-Td25ZNtxcfpcm9hEqhCcCn">
              Riksdagen tillkännager för regeringen som sin mening vad som
              anförs i motionen om att ta fram strategier och handlingsplaner
              för att religionsfrihetsfrågor ska integreras i den multilaterala
              och bilaterala utrikespolitiken och i utvecklingssamarbetet i
              linje med den nya EU-handlingsplanen för främjandet av religions-
              och övertygelsefrihet. 1
            </item>
            <item xml:id="i-F2CBVV4Uz3AYHpuQaKF7Tv">
              Riksdagen tillkännager för regeringen som sin mening vad som
              anförs i motionen om att i UD och Sida utformningen och genomförandet
              av strategier och handlings­planer för religionsfrihet bör ta
              vara på det civi­la samhället, i synnerhet trosbaserade rörelser,
              som informa­tionskällor och kanaler för stöd till religionsfrihet
              och främjande av interreligiös dialog i samarbetsländer. 1
            </item>
            <item xml:id="i-8au8D3kFrQxD8tb5qhnmjr">
              Riksdagen tillkännager för regeringen som sin mening vad som
              anförs i motionen om att regeringen bör hålla en regelbunden dialog
              med trosbaserade rörelser.
            </item>
            <item xml:id="i-Rw4m9UFAH3sGkgAM4fxzjM">
              Riksdagen tillkännager för regeringen som sin mening vad som
              anförs i motionen om att UD och svenska ambassader ska bedöma
              religionsfrihetssituationen i länderna som Sverige har bilaterala
              relationer med och försvara religionsfriheten i offentlig diplomati.
              1
            </item>
            <item xml:id="i-PjGRFW5yCyPLXPN9vKPSVb">
              Riksdagen tillkännager för regeringen som sin mening vad som
              anförs i motionen om att Sverige på EU-nivå bör se till att religionsfrihetsfrågor
              och diskriminering på grund av religion och tro integreras i EU:s
              utvecklingssamarbete, både i re­lation till hur bistånd fördelas
              och i uppföljning av hur det har använts. 1
            </item>
            <item xml:id="i-W7TznVtaJZ5wef2mCi773E">
              Riksdagen tillkännager för regeringen som sin mening vad som
              anförs i motionen om att Sverige på FN-nivå aktivt bör motverka
              försök att relativisera mänskliga rät­tigheter och bygga allianser
              för att stoppa ansatserna att inkorpo­rera förtal av religion
              i systemet med mänskliga rättigheter. 1
            </item>
            <item xml:id="i-C7PJ9XHfebKGMGgS6Usd6n">
              Riksdagen tillkännager för regeringen som sin mening vad som
              anförs i motionen om att Sverige bör arbeta för att införa en
              kommissionär för mänskliga rättigheter inom EU-kommissionen och
              för att Europaparlamentets underkom­mitté för mänskliga rättigheter
              blir en huvudkommitté. 1
            </item>
          </list>
          <p xml:id="i-CWtW3xRjsSaZLzByd3FeGe">
            1 Yrkandena 14 och 69 hänvisade till UU.
          </p>
        </div>
        <div type="motContent">
          <head xml:id="i-F6nTKDRPsR956YoeHMtZ4c" type="h1">
            Motivering
          </head>
          <p xml:id="i-FkfKcgT8V9JzPJfeqpggnb">
            Svenska missionsrådet med sin sammanslutning av 36 kyrkor och
            kristna bistånds- och missionsorganisationer tog fram rapporten
            Tro, frihet och förändring sommaren 2009 där vikten av religionsfrihet
            och yttrandefrihet för utvecklingsarbete och demokratiarbete i
            världen lyfts fram.
          </p>
          <p xml:id="i-5NH2oqF83wftdVpgz7WM3C">
            Religionsfrihet är en av rättigheterna i FN:s förklaring om de
            mänskliga rättigheterna (paragraferna 1820) samt i Europeiska
            konventionen om skydd för de mänskliga rättigheterna och friheterna
            (paragraferna 910) som blev svensk lag 1995. Ändå har religionsfriheten
            haft en mycket låg profil i Sveriges utrikespolitiska policy och
            praxis. Genom synen att religionen främst är något privat har
            förståelsen av religionsfrihetens innebörd förts till det privata
            området. I ett internationellt perspektiv ser man dock att religion
            och tro kraftigt påverkar både människors relationer och hur stater
            relaterar till varandra och sina medborgare.
          </p>
          <p xml:id="i-BofbYGsF52589aWa1eRtYB">
            Religionsfrihet är en grundläggande frihet. Det är något som
            gäller alla och som alla tjänar på eftersom det skapar förutsättningar
            för fred, demokratisering, utveckling och de andra mänskliga rättigheterna.
            Brotten mot religionsfriheten är dock enorma i en internationell
            kontext, och i många länder ser man en ökande trend. Över hälften
            av världens befolkning lever i länder där staten kraftigt begränsar
            eller förbjuder medborgarnas frihet att tro, lära sig om tro och
            utöva tro. Dessa begränsningar har negativ påverkan på människor
            från alla trosuppfattningar och övertygelser (inklusive ateister,
            agnostiker och pacifister).
          </p>
          <p xml:id="i-LxnvJmxPeLDNzbLB8PZLPu">
            Religionsfrihet är en viktig mänsklig rättighet i sig rätten
            till en identitet, att bilda sig en egen uppfattning om livs-
            och trosfrågor och att själv eller tillsammans med andra utöva
            sin tro eller livsåskådning. Men religionsfrihet är också ett
            bra exempel på de mänskliga rättigheternas odelbarhet. Bristande
            religionsfrihet hotar nämligen människors rätt till liv och privatliv,
            associationsfrihet och yttrandefrihet och till sociala, ekonomiska
            och kulturella rättigheter.
          </p>
          <p xml:id="i-Cu1hcxH8cDaLKbXcLAvWFB">
            Diskriminering på grund av religion eller tro förekommer i många
            länder och får allvarliga konsekvenser för miljontals människors
            möjligheter att tillgodose sina sociala, ekonomiska och kulturella
            rättigheter. Rätten till sjukvård, utbildning, bostad eller arbete
            äventyras. Ibland nekas minoriteter officiellt eller i praktiken
            tillgång till vård och utbildning. Situationen för Bahaisamfundet
            i Iran exemplifierar detta väl över 10 000 anhängare har avskedats
            från tjänster inom den offentliga sektorn. Ibland är det sämre
            tillgång till offentlig sjukvård och utbildning i geografiska
            områden som domineras av minoriteter. Enligt regeringen är icke-diskriminering
            en av hörnstenarna i det svenska biståndet. Arbetet för religionsfrihet,
            liksom annat arbete mot diskriminering, är ett direkt bidrag till
            fattigdomsbekämpning och bör vara en naturlig del av Sveriges
            arbete med icke-diskriminering.
          </p>
          <p xml:id="i-Eu5YJQz7TiiXRpYZkprH3x">
            Bristande religionsfrihet bromsar utveckling och fattigdomsbekämpning
            på ytterligare ett sätt. Det hämmar människors möjligheter att
            bli förändringsaktörer. Mötesplatser för religionsutövare är kanske
            den vanligaste formen av samlingsplats i världen och skapar möjligheter
            för människor på gräsrotsnivå att organisera sig för att lösa
            gemensamma problem. Trosbaserade rörelser och organisationer är
            ett stort och viktigt inslag i det civila samhället på de flesta
            håll och bidrar till både demokratisering och fattigdomsbekämpning.
          </p>
          <p xml:id="i-3f1QeLtdPF8MMfAi8jeBrT">
            Auktoritära stater inser detta, och religionsförtryck används
            som ett sätt att kuva eller förhindra utvecklingen av ett livskraftigt
            civilt samhälle. Trosbaserade rörelser är ofta de sista att ge
            vika under auktoritära regimer. Buddistmunkarnas uppror i Burma
            2007 är ett av många exempel på trosbaserade gruppers roll i demokratiseringsrörelser.
            Trosbaserade rörelser har spelat eller spelar en viktig roll i
            demokratiseringsprocesserna i många länder som Zimbabwe, Sydafrika,
            Polen och Vittryssland. Att främja religionsfrihet är ett sätt
            att bidra till att släppa fram religionens positiva krafter för
            både demokratisering och fattigdomsbekämpning samtidigt som man
            motverkar extremism och konflikter.
          </p>
          <p xml:id="i-GaJ3qwxe98FJRAFScWLDkQ">
            Det finns nämligen ett starkt och statistiskt säkerställt samband
            mellan begränsad religionsfrihet och antalet väpnade konflikter.
            När stater aktivt arbetar för religionsfrihet minskar risken för
            konflikt i samhället. Men alltför ofta är statligt förtryck och
            statlig diskriminering eller statens passivitet inför diskriminering
            en bidragande orsak till våld och konflikt. Bristande religionsfrihet
            ökar polariseringen och misstron mellan religiösa grupper. När
            stater diskriminerar på grund av religion och tro får extrema
            röster större utrymme samtidigt som det blir svårare för moderata
            religiösa krafter att delta i det offentliga samtalet. Dessutom
            ger statlig diskriminering legitimitet till våld utövat av andra
            grupper inom samhället. Under 2000-talet har nationalistiska strömningar
            inom kristendom, hinduism, buddism och islam växt med omfattande
            och ibland våldsamma konsekvenser. Att arbeta för religionsfrihet
            innebär att skydda individer från detta, eftersom religionsfrihet
            är ett skydd för individen och inte för religionen i sig.
          </p>
          <p xml:id="i-GPrVNkLvVktJyYdzq3zYNf">
            Religionsfrihet är rätten till en identitet, till att själv välja
            sin övertygelse och att kunna ändra sin uppfattning utan rädsla
            för diskriminering från staten eller omgivningen. I vissa länder
            riskerar minoriteter och människor som ändrar sin religiösa övertygelse
            att förlora eller nekas sin identitet. Flera länder kräver att
            alla anger en av staten godkänd religion på identitetsdokument
            som födelseattest, identitetshandlingar och pass dokument som
            krävs för att få tillgång till sjukvård och utbildning. Förbud
            mot interreligiösa äktenskap är ett annat exempel. Straff mot
            dem som lämnar den av staten sanktionerade religionen, i form
            av förlorad vårdnad av barn, arvsrätt eller egendom, eller till
            och med dödsstraff, förekommer också i flera länder. Vissa stater
            har visat bilder på människor som byter tro i statliga medier
            med förödande konsekvenser för dem och deras familjer. Precis
            som med andra rättighetsfrågor är kvinnor, barn, migrantarbetare
            och invandrare särskilt sårbara.
          </p>
          <p xml:id="i-UCa1JgczFw38te1ByRx5B2">
            Enligt internationella konventioner har människor rätt att utöva
            tro ensam eller tillsammans med andra, offentligt eller enskilt.
            Europadomstolen har lyft fram associations- och föreningsfrihetens
            avgörande betydelse för människors möjlighet att utöva sin religion
            eller tro i praktiken. Enligt de internationella deklarationerna
            och konventionerna inbegriper religionsfriheten rätten att bygga
            gudstjänstlokaler, etablera religiösa organisationer, välgörenhetsorganisationer
            eller humanitära organisationer, ta emot frivilliga finansiella
            eller andra bidrag och att utbilda, utnämna eller rösta på religiösa
            ledare.
          </p>
          <p xml:id="i-26qGb8F8vVRbP8jw7UtK6c">
            I många länder är lagar som begränsar rätten att utöva religion
            en källa till bristande associationsfrihet och föreningsfrihet.
            Administrativa hinder för religionsfrihet är effektiva och väcker
            sällan internationell uppmärksamhet. De senaste fem till tio åren
            har begränsningar av möjligheten att registrera trossamfund och
            förbud mot religiösa sammankomster för icke-registrerade grupper
            eller i icke-registrerade lokaler blivit allt vanligare, till
            exempel i Centralasien. Utan en juridisk person får grupper ofta
            inte samla in gåvor, hyra lokaler, anställa ledare och så vidare.
            Bygglov och lov att renovera gudstjänstlokaler används också som
            administrativa hinder.
          </p>
          <p xml:id="i-L8r4oUrduT9mZ5SLRYDPyt">
            Religionsfrihet och yttrandefrihet är tätt sammankopplade. På
            FN-nivå hotas båda rättigheterna av försök att inkorporera bekämpning
            av smädelse av religion i systemet för de mänskliga rättigheterna.
            Något som skulle förflytta skyddet från individen till religionen
            i sig.
          </p>
          <p xml:id="i-3MeUBbeCMELuMUEmpvPK4V">
            Religionsfriheten kan dock inte reduceras till föreningsfrihet
            och yttrandefrihet. Religionsfrihet inbegriper också exempelvis
            rätten att vapenvägra, att fira helgdagar och ceremonier (såsom
            dop och begravning) och kulturella rättigheter till historiska
            byggnader och monument. Det sker allvarliga kränkningar av dessa
            aspekter av religionsfriheten, till exempel talibanernas förstörelse
            av Buddhastatyerna i Bamyan år 2001, fängslandet av vapenvägrare
            som tillhör Jehovas vittnen i bland annat Armenien och hinder
            för religiösa minoriteter att begrava sina döda i flera länder
            i Centralasien.
          </p>
          <p xml:id="i-JEpQ8Bx9nz2BTN53pn3WsM">
            Religion och religionsfrihet får allt större betydelse på den
            internationella politiska arenan, men frågorna har länge varit
            bortglömda och bortprioriterade i svensk utrikespolitik. Sverige
            bör prioritera religionsfrihet för att den är viktig i sig men
            också för att den är en av förutsättningarna för att nå resultat
            i Sveriges övriga utrikespolitiska prioriteringar. Jämfört med
            andra länder eller biståndsgivare har Sverige dessutom ett antal
            komparativa fördelar som öppnar för att Sverige ska kunna driva
            en politisk dialog om religionsfrihet och integrera religionsfrihetsfrågor
            i utvecklingssamarbetet. Sverige har till exempel erfarenhet av
            att integrera andra icke-diskrimineringsfrågor i utrikespolitiken.
            Här finns också i Sverige breda och stora ekumeniska organisationer
            som kan ge konstruktiva bidrag.
          </p>
          <p xml:id="i-HGMybNCfEwvDRi395wTyde">
            De senaste två åren har vissa steg i rätt riktning tagits. Regeringen
            har lyft fram frågan på ett tydligt sätt. I regeringsförklaringen
            2010 sade statsministern: I arbetet för mänskliga rättigheter
            och demokrati behöver inte minst arbetet med att agera för yttrandefrihet
            och religionsfrihet stärkas ytterligare.
          </p>
          <p xml:id="i-4eBKvqTwDBqBmTXkkV1adH">
            I maj 2010 sade biståndsministern att religionsfrihet kommer
            att lyftas upp inom ramen för Sidas arbete. Även på EU-nivå har
            framsteg gjorts i form av rådsslutsatser och framtagandet av en
            handlingsplan för främjandet av religions- och övertygelsefrihet
            i yttre förbindelser. Det är angeläget att regeringens tydliga
            prioritering av frågan resulterar i konkret handling på departement
            och myndighetsnivå.
          </p>
          <p xml:id="i-ABcZWwJPQufKwDvZGTe6XW">
            Religions- och religionsfrihetsfrågor finns inte med i verksamhetsplanen
            för Sidas avdelning för demokrati, mänskliga rättigheter och jämställdhet,
            och Sida saknar en handlingsplan för att konkretisera hur arbetet
            med religions- och religionsfrihetsfrågor ska integreras i utvecklingssamarbetet.
            UD har fortfarande inte finansierat några av Organisationen för
            säkerhet och samarbete i Europas, OSSE:s, projekt för att främja
            religionsfrihet.
          </p>
          <p xml:id="i-8V4rKeAFU119tZb4S1UDD">
            UD ser religionsfrihet som en integrerad del av det breda arbetet
            för mänskliga rättigheter något som gäller alla de mänskliga rättigheterna
            eftersom de är odelbara. Dock behövs specifika angreppssätt, verktyg
            och handlingsplaner för att nå resultat i relation till specifika
            rättigheter. Därför har UD och Sida till exempel tagit fram strategier
            och handlingsplaner för att arbeta med flera andra diskrimineringsfrågor.
            Det är av vikt att man även gör detta för religionsfrihetens område.
          </p>
          <p xml:id="i-8SwZBh8ZFh2QcRaRerCMSo">
            Det är av stor vikt att EU:s handlingsplan implementeras och
            följs upp både på EU-nivå och i medlemsstater. Konkreta verktyg
            behöver tas fram för att underlätta arbetet. EU:s handlingsplan
            lyfter fram behovet av kunskapsfördjupning både inom ramen för
            European External Action Service och i medlemsstater. Det är angeläget
            att planera för en fördjupning av kunskap hos svenska myndigheter
            och departement.
          </p>
          <p xml:id="i-BnfoGWYyQewSXLbyDgRf6T">
            Sverige bör fördjupa relationen med EU:s byrå för grundläggande
            rättigheter och stödja dess arbete mot diskriminering på grund
            av religion eller tro. Sverige bör arbeta för att införa en kommissionär
            för mänskliga rättigheter inom EU-kommissionen och för att EU-parlamentets
            underkommitté för mänskliga rättigheter blir en huvudkommitté.
          </p>
          <p xml:id="i-NwPq8CtsZ2LP6fCXjPYEra">
            På FN-nivå bör Sverige lyfta fram religionsfrihet som en grundläggande
            frihet för individer, fortsätta att aktivt motverka försök att
            relativisera mänskliga rättigheter och bygga allianser för att
            stoppa ansatserna att inkorporera förtal av religion i systemet
            med mänskliga rättigheter. Sverige bör fördjupa dialogen med FN:s
            specialrapportör om religions- och trosfrihet om hur Sverige kan
            bidra till att främja religionsfriheten internationellt.
          </p>
        </div>
        <div type="motSignatures">
          <list>
            <item xml:id="i-WwL5Zk42c2WBRqKwKK4r1u" who="i-TECanR77Prb79DHwPvLitN">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
