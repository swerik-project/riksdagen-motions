<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00328">
  <teiHeader>
    <fileDesc>
      <titleStmt>
        <title>Färjetrafiken till Gotland (prop. 1985/86:105)</title>
        <author corresp="i-N6NqRjrNpzybfJmYWdhfdW">Olle Grahn m. fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Färjetrafiken till Gotland (prop. 1985/86:105)</title>
          <idno type="rdwebb">G902328</idno>
          <rs type="number">328</rs>
          <ref type="dokument_url_text">http://data.riksdagen.se/dokument/G902328/text</ref>
          <ref type="dokument_url_html">http://data.riksdagen.se/dokument/G902328</ref>
          <ref type="dokumentstatus_url_xml">http://data.riksdagen.se/dokumentstatus/G902328</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N6NqRjrNpzybfJmYWdhfdW</idno>
            <name>Olle Grahn</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-TpZYt1GVcqVji9XRcawvXB</idno>
            <name>Ingrid Hasselström</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-6ZF2Us4x7YRiu8c71xtsNW</idno>
            <name>Margareta Fogelberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-UmGHrbipY4e5SAGvddBkzr</idno>
            <name>Hugo Bergdahl</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FxBDVcq8EZ8BjQDhBqzRTb" type="signed"/>
        <correspContext corresp="i-FxBDVcq8EZ8BjQDhBqzRTb">
          <note type="signatory" corresp="i-N6NqRjrNpzybfJmYWdhfdW"/>
          <note type="signatory" corresp="i-TpZYt1GVcqVji9XRcawvXB"/>
          <note type="signatory" corresp="i-6ZF2Us4x7YRiu8c71xtsNW"/>
          <note type="signatory" corresp="i-UmGHrbipY4e5SAGvddBkzr"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__328/mot_198586__328-001.pdf"/>
      <div type="motHeader" xml:id="i-5TrjB4CufY6v1yMAEXfXNZ">
        <div type="motTitle" xml:id="i-NPWwZceV2hDKTChUmfMTWe"/>
        <div type="motSubmissionInfo" xml:id="i-6Mr7Mnx64Zd12LYPp9J9eF"/>
      </div>
      <div type="motBody" xml:id="i-TEFHkaGoW1Ehzv39G15gdS">
        <div xml:id="i-V4HnGFqFN61bphks61WCXh">
          <p xml:id="i-LdaPKCHEJ6eE6jXKr89p2y">
            Motion till riksdagen 1985/86:328
          </p>
          <p xml:id="i-L3Dp8e1sZjVGoeMkDurede">
            Olle Grahn m. fl. (fp) Färjetrafiken till Gotland (prop. 1985/86:105)
          </p>
          <p xml:id="i-V6vRJ9YovAE41ELHvtCVqr">
            I dag finns för Gotland en rad regionalpolitiska stödåtgärder.
            Godstransport- stödet och persontransportstödet till Gotland är
            de största av dessa bidrag. Huvudmotivet för statens subventionering
            av gods- och persontrafiken till Gotland är dens. k. vägprincipen
            — gotlänningarna skall ej behöva betala mer för transport än vad
            den kostar för motsvarande sträckor på fastlandet. Sedan 1971
            krävs koncession för att bedriva färjetrafik mellan Gotland och
            fastlandet. Gotlandsbolaget (RG) är privatägt och börsnoterat
            men har sedan 1977 ett långtidsavtal med staten, vilket ger den
            sistnämnda parten det fulla ekonomiska ansvaret för Gotlandstrafiken.
            I dagsläget är det staten som sätter taxor och turlistor. Risken
            är då stor att konsumentens önskemål och intressen kommer i skymundan.
            Servicenivån ombord på Gotlandsbåtarna har också kritiserats från
            konsumenthåll. Dessutom leder avtalets konstruktion, liksom Gotlandsbolagets
            ägarstruk- tur, till ett otillräckligt kostnadsmedvetande inom
            företaget. Det kan inte vara rimligt att ett aktiebolags vinst
            ökar ju större förluster man åsamkar sig. Det har i remissvaren
            också varit ett allmänt önskemål att öka konkurrensen inom Gotlandstrafiken.
            I propositionen (1985/86:105) har man valt att gå en annan väg.
            I stället för ökad konkurrens förespråkas att ” — — — genom ett
            ökat statligt ägande av hela eller delar av det tonnage som används
            i Gotlandstrafiken förstärks statens inflytande på ett rimligt
            sätt samtidigt som utrymmet för konkurrens ökar. Statens planering
            för den framtida trafiken bör utgå ifrån detta.” Vi anser att
            konkurrens bäst främjas genom att en upphandling av lågsäsongstrafiken
            sker via ett anbudsförfarande. Med nuvarande avtalskon- struktion
            är det ytterst svårt för staten att bedöma trafikens skötsel.
            Det saknas en referensram för att jämföra kostnad och kvalitet
            på den av Gotlandsbolaget tillhandahållna servicen. Som tidigare
            nämnts föreligger då risken att verksamheten bedrivs ineffektivt
            och med föga intresse för resenärernas önskemål. Ett alternativ
            eller komplement till anbudsförfarandet är att staten fortsätter
            att ansvara för att trafiken bdrivs på ”baslinjer”, medan övrig
            verksamhet får ske i konkurrens mellan olika rederier. Detta innebär
            inte att staten skall upphandla tonnaget. I stället bör trafiken
            ske på entreprenad. För att minska statens kostnader för den nuvarande
            trafiken, föreslås i propositionen att den minst lönsamma trafiken
            dras in. Propositoionen syftar då på turer med låg belastning
            mellan Visby och Oskarshamn under vinterhalvåret samt Ölandstrafiken.
            Den föreslagna nedläggningen av
          </p>
          <pb facs="riksdagen-motions-pdf/data/198586/mot_198586__328/mot_198586__328-002.pdf"/>
          <p xml:id="i-S79BeMsEXZGxgB1K4eFDjK">
            Ölandstrafiken är speciellt förvånande, då regeringen tidigare
            avslagit en koncessionsansökan rörande trafik mellan Gotland och
            Öland. I propositionen föreslås en ökad prisdifferentiering för
            att på så sätt åstadkomma en jämnare trafikbelastning. Man planerar
            att frångå person- taxans bindning till SJ:s taxa. Vi ställer
            oss positiva till detta förslag, men vill samtidigt betona vikten
            av att personer mantalsskrivna på Gotland tillförsäk- ras särskilda
            rabatter. Gotlänningarna skall ej behöva betala en högre persontaxa
            än vad som gäller för motsvarande tågsträcka i andra klass. Det
            s. k. Gotlandstillägget utgår för närvarande till speditionsföretag
            som kompensation för merkostnader för godstrafiken till Gotland.
            Dessa företag har beviljats ta ut ett pristillägg på 0,6 90 av
            nettofraktsumman på fastlandet — uppskattningsvis 21 milj. kr.
            Statsbidrag utgår dessutom till lastbilsföretag, vilka bedriver
            trafik mellan Gotland och fastlandet, men som inte är berättigade
            till Gotlandstillägg. Stödet uppgick 1983 till ca 5,3 milj. kr.
            Även RG erhåller medel för att subventionera sina taxor för godstrafik.
            RRV uppskattar att av RG:s underskott 1984 kunde ca 20 milj. kr.
            hänföras till godstrafiken. Nuvarande stödform motverkar transportföretagens
            incitament till ratio- nalisering och innovation. Vidare rubbar
            prisregleringen och Gotlandstilläg- get konkurrensförhållandena
            mellan trafikföretag. Dessutom är den nuva- rande stödformen administrativt
            otymplig och dyr i relation till stödbeloppets storlek. I propositionen
            föreslås att prisregleringen av lastbilstaxorna och till lastbilsföretagen
            avskaffas utan att någon kompensation utgår till de gotländska
            transportkonsumenterna. Vi anser att regeringen underskattar transportstödets
            betydelse för gotländskt näringsliv och konsumenterna. Då vägprincipen
            bör fortsätta att gälla bör stöd fortsätta att utgå, fast i annan
            form än det nuvarande. Vi anser att staten, som kompensation för
            avskaffandet av Gotlandstilläg- get, bör subventionera gotländska
            företags transportkostnader. Ett sådant bidrag skulle vid en kostnadsram
            på 23,4 milj. kr. komma att uppgå till ca 15 90 av nettofraktsumman.
            Fördelen med en bidragsprocent är att det är lättskött administravt,
            samtidigt som det skapar incitament till ökad effekti- vitet inom
            godstransporterna till Gotland. För att ytterligare minska behovet
            av en kontrollapparat bör bidraget utgå oavsett varuslag. Av samma
            skäl bör en nedre gräns på nettofraktsumman fastställs för att
            bidrag skall vara berättigat. Bidragets procentuella storlek bör
            i gengäld höjas. En förutsättning för att man skall kunna utnyttja
            s.k. peakload pricing (differentierade taxor) är att staten vid
            underskottstäckningen i koncessions- trafiken kan skilja på vad
            som är att hänföra till gods- resp. persontrafiken. På sikt bör
            den nuvarande ersättningen till underskott som belöpt på godstrafiken
            försvinna. För att kompensera transportköparna krävs då en ytterligare
            höjning av bidragsprocenten. Finansieringen av den föreslagna
            subventionen bör ske genom en nedskär- ning av stödet till svenska
            rederier.
          </p>
          <p xml:id="i-BiAojR6WR4QiEgnEp8zCdC">
            Mot. 1985/86:328
          </p>
          <pb facs="riksdagen-motions-pdf/data/198586/mot_198586__328/mot_198586__328-003.pdf"/>
          <p xml:id="i-MxAFV4CAEjBrASKTc3DUua">
            Hemställan
          </p>
          <p xml:id="i-7moEVnYL9aH9VvdgsimpVb">
            Med hänvisning till det ovan anförda hemställs 1. att riksdagen
            avslår propositionens förslag att staten skall äga hela eller
            delar av Gotlandstrafikens tonnage, 2. att riksdagen beslutar
            att person mantalsskriven på Gotland ej skall behöva betala en
            högre avgift i färjetrafiken än vad som gäller för motsvarande
            tågsträcka och veckodag i andra klass tåg, 3. att riksdagen antar
            det i propositionen upprättade lagförslaget, 4. att riksdagen
            beslutar att Gotlandstillägget och statsbidraget till lastbilsföretag
            som bedriver trafik mellan Gotland och fastlandet ersätts med
            en subvention av gotländska trafikens transportkostnad i form
            av bidragsprocent av nettofraktsumman, 5. att riksdagen beslutar
            att till transportstöd för Gotland anvisa ett med 23,4 milj. kr.
            förhöjt anslag, 6. att riksdagen beslutar att till Stöd till svenska
            rederier (E10) anvisa ett med 2,4 milj. kr. reducerat anslag.
          </p>
          <p xml:id="i-J9sQUSawh9ro85V1DMP6QU">
            Stockholm den 17 mars 1986 Olle Grahn (fp)
          </p>
          <p xml:id="i-BQeZiymbK6nSCyysuXPH7E">
            Ingrid Hasselström (fp) Margareta Fogelberg (fp) Hugo Bergdahl
            (fp)
          </p>
          <p xml:id="i-MzZndYvo6jWTcgzGkYU386">
            Mot. 1985/86:328
          </p>
        </div>
      </div>
    </body>
  </text>
</TEI>
