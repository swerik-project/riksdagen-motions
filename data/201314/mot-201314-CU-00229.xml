<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00229">
  <teiHeader>
    <fileDesc>
      <titleStmt>
        <title>Bo- och byggemenskaper</title>
        <author corresp="i-VRHymVx7EsX48sg7b5qmpS i-548HUVvKe8n48M3pQmFeUC">av Jan Lindholm och Amineh Kakabaveh (MP, V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bo- och byggemenskaper</title>
          <idno type="rdwebb">H102C229</idno>
          <rs type="number">C229</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C229/text</ref>
          <ref type="dokument_url_html">http://data.riksdagen.se/dokument/H102C229</ref>
          <ref type="dokumentstatus_url_xml">http://data.riksdagen.se/dokumentstatus/H102C229</ref>
          <ref type="doc">http://data.riksdagen.se/fil/58C25989-36B8-4420-A1A2-AE666B20C0FE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NTou5KzoFS1bkVrn5CrJ26" type="signed"/>
        <correspContext corresp="i-NTou5KzoFS1bkVrn5CrJ26">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-548HUVvKe8n48M3pQmFeUC"/>
        </correspContext>
        <correspAction xml:id="i-NXzUSrAEymZ6tgcsqDv2za" type="numbering">
          <date when="2013-09-30"/>
        </correspAction>
        <correspAction xml:id="i-XT2GsZDECDyN9cbX2fwnyM" type="submission">
          <date when="2013-09-27"/>
        </correspAction>
        <correspAction xml:id="i-4nTLxX6n2xmCr8vXCpH4Uy" type="transfer">
          <date when="2013-09-27"/>
        </correspAction>
        <correspAction xml:id="i-Fjat6izbJY7rdYAmZmSBTz" type="assigned"/>
        <correspContext corresp="i-Fjat6izbJY7rdYAmZmSBTz">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-99tK82XsBDQfDZMxkJ1WWN" type="motHeader"/>
      <div xml:id="i-JWG94tw91F4wExXPKXo7Cz" type="motBody">
        <div xml:id="i-KkVAhJV26AYEvkterZB6EL" type="motProposal" subtype="förslag">
          <head xml:id="i-5ujiFM3Q2NJLFUEyjseTbH">
            Förslag till riksdagsbeslut
          </head>
          <list xml:id="i-5D6M1KUwS9TqFdWHaVjUz6" style="ol">
            <item xml:id="i-3RwG5wiyr9v1ShzK5VK6zv">
              Riksdagen tillkännager för regeringen som sin mening vad som
              anförs i motionen om ett uppdrag till Boverket om information.
            </item>
            <item xml:id="i-6g2CwmYSc6ozvcYDHXSoQG">
              Riksdagen tillkännager för regeringen som sin mening vad som
              anförs i motionen om att utreda statligt stöd till utveckling
              av bogemenskaper i olika former.
            </item>
            <item xml:id="i-LBe2kJmueiGqa1iRLdX8ps">
              Riksdagen tillkännager för regeringen som sin mening vad som
              anförs i motionen om att forskningen om bogemenskaper bör få högre
              prioritet.
            </item>
            <item xml:id="i-3nGN21hLFeZisgptWgrK7w">
              Riksdagen tillkännager för regeringen som sin mening vad som
              anförs i motionen om att Boverkets bostadsmarknadsundersökningar
              även bör ta med frågor om bogemenskaper och byggemenskaper.
            </item>
            <item xml:id="i-Vs61ncdR815VTmT1j5cQYe">
              Riksdagen tillkännager för regeringen som sin mening vad som
              anförs i motionen om att förutsättningar för byggemenskaper enligt
              tysk förebild bör utredas och underlättas.
            </item>
          </list>
        </div>
        <div xml:id="i-3tAx427whxvbcZsnGC1LY6" type="motContent">
          <head xml:id="i-VZJhXtavbWThaX9PaQznQf" type="h1">
            Bakgrund
          </head>
          <p xml:id="i-HkMXFmFWQmfsNC62MRrNcU">
            Den stora skiljelinjen på den svenska bostadsmarknaden och den
            stora frågan för de boende är om man ska hyra eller äga sitt boende.
            Villkoren för dessa alternativ har under många år nu varit sådana
            att valet för den som har möjlighet har varit väldigt enkelt.
            Att äga har varit klart förmånligast rent ekonomiskt.
          </p>
          <p xml:id="i-UGmqqrdziYhGM6jPJMLYrm">
            Sedan är det naturligtvis möjligt att både hyra och äga på olika
            sätt. Alliansregeringen har infört möjligheten att även äga en
            bostad i ett flerbostadshus på nästan samma villkor som ägandet
            av en fristående villa, s.k. ägarlägenheter.
          </p>
          <p xml:id="i-2PG8xYfkPHiks6uKy1CQYx">
            Bogemenskaper i form av hus med kollektiva utrymmen på olika
            nivå eller omfattning förekommer såväl i form av hyresrätter som
            i form av bostadsrättsföreningar. Olika grader av formaliserade
            strukturer runt bogemenskaper förekommer. Vår uppfattning är att
            många skulle vilja utveckla sitt boende mot en viss grad av bogemenskap,
            både unga och äldre, men att oklarheter kring formerna för bogemenskaper
            gör att det är svårt att hitta praktiska lösningar för dem som
            så önskar.
          </p>
          <p xml:id="i-Ux58jKp5WvT73oPA7HqdGM">
            Att redan från början bygga gemensamt är ovanligt i Sverige men
            mycket vanligt i exempelvis Tyskland. Byggemenskaper är på många
            håll i Tyskland det vanligaste tillvägagångssättet för bostadsbyggande.
            Det sker småskaligt i form av samverkansgrupper med tio till trettio
            familjer. Det är ovanligt med större grupper än så. Vår uppfattning
            är att bostadsbyggandet i Sverige skulle må bra av att möjligheter
            för byggemenskaper utreddes.
          </p>
          <head xml:id="i-QbdmnCy1kK8Y8P4af4UbjB" type="h1">
            Inledning
          </head>
          <p xml:id="i-MLBS5bjHRCPVRNw2DwY4bi">
            Sedan många år tillbaka är kollektivhus en etablerad boendeform
            i Sverige. Detta alternativ till konventionella bostäder har drivits
            fram av önskemål om en lagom vardagsgemenskap i boendet, om en
            god miljö för barn, om förenklat vardagsliv som kan främja jämställdhet
            och av önskemål om resurshushållning genom att dela på inköp och
            mathållning samt gemensamma lokaler som gästrum, lekrum, verkstäder,
            motionsrum m.m.
          </p>
          <p xml:id="i-73VjbDgdprzzVGAMFvqLrB">
            På 60- och 70-talen krävde i stort sett alla svenska kvinnoorganisationer
            att kollektivhus skulle byggas för att förenkla möjligheten att
            kombinera familj med kvinnors fortsatta yrkesliv. På 80-talet
            resulterade dessa krav i att ett 50-tal kollektivhus byggdes i
            Sverige, i de flesta fall med kommunala bostadsföretag som byggherrar.
            I den svenska modellen för kollektivhus har varje hushåll sin
            egen lägenhet medan de boende turas om att laga mat och göra andra
            saker tillsammans. Män och kvinnor delar i stort sett lika på
            ansvaret för hemarbetet. Sedan 80-talet har barnomsorg och annan
            service byggts ut, men aktuell forskning visar att hemarbetet
            fortfarande är en tung börda för många människor och att den ojämlika
            fördelningen av ansvaret i hemmet bidrar till bristen på jämställdhet
            i samhället.
          </p>
          <p xml:id="i-RKPVKCiGgaH8oZGj8mQtSB">
            Enligt uppgift från riksföreningen Kollektivhus NU finns 45 fungerande
            kollektivhus i Sverige. Trots att bostadsformer med gemenskap
            drivs av starka sociala mål ges inget samhällsstöd till kollektivhus.
            Tvärtom har Statistiska centralbyrån slutat registrera denna bostadsform
            i sin statistik medan flera kommuner (däribland Stockholm) lagt
            ned sin tidigare möjlighet att registrera intresse för bogemenskap.
            En orsak till att bogemenskap inte utvecklats mer är att kollektivhusen
            fortfarande är ganska okända och att många tror att privatlivet
            begränsas. Många tror också att kollektivhus bara är till för
            privilegierade grupper eller att denna bostadsform är dyr. Uppgifter
            från Kollektivhus NU tyder emellertid på att kollektivhus för
            fastighetsägare kan innebära fördelar som mindre förslitning och
            därmed lägre underhållskostnader, lägre kostnader för lägenhetsförmedling
            och fördelar i form av de boendes egen självförvaltning. Erfarenheter
            från kollektivhus i Borås, Malmö, Skarpnäck, Södertälje m.fl.
            orter tyder på att boendeformen är attraktiv för låginkomsttagare.
            Bogemenskap kan även fungera som ett instrument för att främja
            integration mellan åldersgrupper, olika kulturer och människor
            med funktionsnedsättningar.
          </p>
          <p xml:id="i-No4T4cQW2kS5ogzVU444xR">
            På senare år har många seniorgrupper runt om i landet visat intresse
            av att bo tillsammans. En del letar efter ett boende som de själva
            kan påverka, forma och flytta in i, men de är osäkra på hur de
            ska närma sig den egna kommunen. Detta är inte bara en svensk
            utveckling utan något som ökar på många håll runt om i Europa.
            Danmark, Tyskland och Nederländerna är ledande inom området och
            har värdefulla erfarenheter att ta vara på. I böckerna Bygga för
            seniorer av Kerstin Kärnekull och Bygga seniorboende tillsammans
            – en handbok av Ingela Blomberg och Kerstin Kärnekull visas hur
            kommunerna skulle kunna arbeta för att stödja initiativ för bygg-
            och bogemenskap för äldre. Boverket och SKL skulle kunna spela
            en viktig roll genom att lyfta fram frågan om bo- och byggemenskaper,
            beskriva vad som är på gång på sina hemsidor, ta upp frågorna
            om gruppinitierade projekt i nästa bostadsmarknadsenkät och ta
            vara på erfarenheter från aktiva kommuner.
          </p>
          <p xml:id="i-Dq4kSyx6W2iP4Q3sk8sB7M">
            I Sverige har tidigare s.k. byggemenskaper nästan inte förekommit.
            Nyligen har dock Föreningen för byggemenskaper bildats med syfte
            att ge människor en större frihet att få ett boende anpassat efter
            de egna villkoren och behoven, detta genom att självständigt tillsammans
            planera, bygga och senare bo i ett hus som grundar sig på gruppens
            egna inställningar och idéer. Den nya upplåtelseformen ägarlägenheter
            som ännu inte fått någon större spridning skulle troligtvis passa
            mycket bra för byggemenskaper. I Tyskland, Danmark, USA och andra
            länder har byggemenskaper funnits länge och drivits med framgång.
            En rapport om byggemenskaper i Hamburg visar att denna form av
            initiativ får delstatligt stöd genom t.ex. markanvisning på fördelaktiga
            villkor samt hjälp med projektledare och arkitekt, särskilt sådana
            projekt som medverkar till integration av olika ålders- och inkomstgrupper
            eller av socialt utsatta grupper.
          </p>
          <p xml:id="i-XxbRLpiY8VJzEsYsNzT5fk">
            Svensk byggsektor domineras av ett fåtal stora aktörer. Situationen
            liknar oligopol som av många anses driva upp boendekostnaderna.
            Professor Kurt Psilanders forskning visar att små byggherrar kan
            bidra till lägre kostnader. Det finns därför god anledning för
            samhället att vidta åtgärder som kan bryta monopolsituationen.
          </p>
          <head xml:id="i-GgyArECqh2MGBUqhSq1FoV" type="h1">
            Förslag till åtgärder
          </head>
          <p xml:id="i-DvDQLRTCYkSKR6UCA6E9yt">
            Mot bakgrund av det ovan anförda bör riksdagen ge regeringen
            till känna som sin uppfattning att följande åtgärder bör vidtas:
          </p>
          <p xml:id="i-3PqYjwJTByqCHfPJEqERtB">
            Boverket får i uppdrag att genomföra information i form av översikter
            över vad man vet om kollektivhusens möjligheter att främja a)
            jämställdhet mellan kvinnor och män, b) skapa en god miljö för
            barn och barnfamiljer, särskilt ensambarn och ensamföräldrar,
            c) bidra till ökat välmående på äldre dagar och ökad livslängd,
            samt d) minskad resursförbrukning genom att dela på lokaler, mat,
            redskap, prenumerationer osv.
          </p>
          <p xml:id="i-CqWCZi56r56vS94R5i6mKj">
            Regeringen bör tillsätta en utredning om statligt stöd till bogemenskaper
            som ett instrument för att främja integration av utsatta grupper,
            t.ex. människor med funktionsnedsättning. Boverket har ju i uppdrag
            att föreslå stöd för byggande av ungdoms- och studentbostäder
            samt trygghetsboende genom äldrebostäder med gemensamma lokaler.
            Det borde därför inte vara några svårigheter att utvidga uppdraget
            till att omfatta även dessa frågor.
          </p>
          <p xml:id="i-Crxv8UTmBX8bc2Eq3szLqZ">
            Söka möjligheter till omprioritering av forskningsmedel så att
            forskning kring ekonomiska fördelar av självförvaltning inom bogemenskaper
            kan studeras. Vilka resurser som i praktiken sparas eller kan
            sparas genom att dela på saker som matlagning, inköp, gästrum,
            lekutrymmen, verktyg, prenumerationer, verkstadslokaler, motionsrum
            i kollektivhus. Vidare forska kring vilka effekter kollektivt
            boende har för barn, kollektivhus som ett instrument för att främja
            jämställdhet mellan kvinnor och män, långsiktiga hälsoaspekter
            av rika sociala kontakter och hur sådana kan främjas genom bostadsplanering
            samt varför vissa kollektivhus avkollektiviserats medan andra
            fungerat väl i många år.
          </p>
          <p xml:id="i-UMNTgdxMPitQiKYHE4y7Qo">
            Uppdra till Boverket att tillsammans med länsstyrelserna ta med
            frågan om bogemenskaper för alla åldrar och byggemenskaper som
            produktionsform i de bostadsmarknadsenkäter som ställs till kommunerna.
          </p>
          <p xml:id="i-BA2a3NQ9WhUQgjRkiBnw8c">
            Samt att utreda frågan om stöd till byggemenskaper, så som är
            vanligt i andra länder, exempelvis genom bidrag under en övergångsperiod
            till kommuner som vill satsa på idén. Stödet kan gälla hjälp med
            markanvisningar, lån och projektledning, som är fallet i Tyskland.
          </p>
        </div>
        <div xml:id="i-6QjziJHed6Argu88bs1yE2" type="signatureBlock">
          <list xml:id="i-Dmm5CG7r8NadspvUHLmDZP">
            <item xml:id="i-U5SQH2jKT4FNJSVjXbxdiK" type="signature">
              Jan Lindholm (MP)
            </item>
            <item xml:id="i-E3AL5gXRmzPMnkuduQpVdo" type="signature">
              Amineh Kakabaveh (V)
            </item>
          </list>
        </div>
      </div>
    </body>
  </text>
</TEI>
