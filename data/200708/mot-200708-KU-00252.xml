<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KU-00252">
  <teiHeader>
    <fileDesc>
      <titleStmt>
        <title>Slopande av landstingen</title>
        <author corresp="i-4pfVnS8LNwychZJ7RaUufZ">av Else-Marie Lindgren (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Slopande av landstingen</title>
          <idno type="rdwebb">GV02K252</idno>
          <rs type="number">K252</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GV02K252/text</ref>
          <ref type="dokument_url_html">http://data.riksdagen.se/dokument/GV02K252</ref>
          <ref type="dokumentstatus_url_xml">http://data.riksdagen.se/dokumentstatus/GV02K252</ref>
          <ref type="doc">http://data.riksdagen.se/fil/2EE56781-5CC3-4982-9E5E-AB754C46984A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4pfVnS8LNwychZJ7RaUufZ</idno>
            <name>Else-Marie Lindgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UxytJC9BsWBDYoSwuLNAcT" type="signed"/>
        <correspContext corresp="i-UxytJC9BsWBDYoSwuLNAcT">
          <note type="signatory" corresp="i-4pfVnS8LNwychZJ7RaUufZ"/>
        </correspContext>
        <correspAction xml:id="i-Pvk7q9GG6sZSxM74BYVn4C" type="referral">
          <date when="2007-10-16"/>
        </correspAction>
        <correspAction xml:id="i-YLeCXY56uK9AyDKR4VEUmd" type="dismissal">
          <date when="2007-10-16"/>
        </correspAction>
        <correspAction xml:id="i-MKRXr8b5N4X1QjKot8MYmw" type="numbering">
          <date when="2007-10-04"/>
        </correspAction>
        <correspAction xml:id="i-CWs5oGcQWPzavE7vmZsnBF" type="submission">
          <date when="2007-10-02"/>
        </correspAction>
        <correspAction xml:id="i-8uPLvrHwN9nffnbnepDR7q" type="transfer">
          <date when="2007-10-02"/>
        </correspAction>
        <correspAction xml:id="i-2FaPgMLyXHpsXrcEAvbYbL" type="assigned"/>
        <correspContext corresp="i-2FaPgMLyXHpsXrcEAvbYbL">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ETpLvf4umjPV3v3Jd3dx95" type="motBody">
        <div xml:id="i-WJbKfBrdRTz61eNuTP15Cr" type="motProposal" subtype="förslag">
          <head xml:id="i-UJbWHhiPEtDnwFrDYPx44y">
            Förslag till riksdagsbeslut
          </head>
          <p xml:id="i-PrjUVF7c249C9bzmyPECfH">
            Riksdagen tillkännager för regeringen som sin mening vad som
            anförs i motionen om att slopa landstingen.
          </p>
        </div>
        <div xml:id="i-MU5B7PRhiBtqYfuPUCn8Zo" type="motContent">
          <head xml:id="i-6i6SEs4CanHs32VNSfycXG" type="h1">
            Motivering
          </head>
          <p xml:id="i-5c7gnRdnGGBUj1Pn7zxAsQ">
            Under senare år har de demokratiska nivåerna blivit fler. Till
            kommuner, landsting och riksdag har EU tillkommit. Kommunerna
            utgör självklart grunden i demokratin. Staten har ett ansvar för
            hela landet, och EU arbetar på europeisk nivå. Landstingen däremot
            agerar, med undantag för två regionförsök, utifrån Axel Oxenstiernas
            länsindelning från 1600-talet. För medborgarnas trygghet är det
            viktigt att nivåerna är kvalificerade att klara sina respektive
            uppgifter. Både demokratiskt och kompetensmässigt går det att
            ifrågasätta om så är fallet i dag.
          </p>
          <p xml:id="i-5sehBx82VHZ8o9VbEXeGY1">
            En av de grundläggande delarna i välfärd är en väl fungerande
            sjukvård. Att ingen ska behöva vänta olidligt länge på vård är
            ett anständighetskrav. Trots medarbetarnas engagemang är det tydligt
            att landstingens ansvar för vården inte alltid fungerar. Köer
            är mer regel än undantag. Personalen är sjukskriven med både mänskliga
            och ekonomiska kostnader som följd. De flesta landsting har usel
            ekonomi och nedskärningar är ett återkommande hot. Människor rör
            sig fritt över gamla gränser, och det går inte att motivera orättvisor
            mellan olika landsdelar. Att år 2007 i den globala och europeiska
            inte­grationens tidevarv hålla fast i föråldrade gränser som de
            facto hindrar människor att få vård där det mänskligt och geografiskt
            är bäst går inte att försvara. Alltfler skaffar också egna sjukvårdsförsäkringar
            när de inte törs lita på vården.
          </p>
          <p xml:id="i-USWRvKcxMHRbDZuddUAXXL">
            Samtidigt som sjukvården får svårare att klara sin uppgift ökar
            behoven. En av de största generationsväxlingarna står för dörren
            när efterkrigstidens första barnakull, de många 40-talisterna,
            går i pension. Samtidigt är deras barn och barnbarn så få att
            varken arbetskraft eller skatter räcker till. Det kräver en optimal
            organisation.
          </p>
          <p xml:id="i-Snoe8yJyWLXa1uQweWL7Ak">
            Landstingsföreträdare pekar gärna å sin sida med viss rätta på
            att kommunerna är för små för att ta över vården. Det är heller
            ingen lösning att kommunalisera all vård. Snarare visar kommunaliseringen
            av skolan hur det går när ansvar och verksamhet överlåts utan
            vidare.
          </p>
          <p xml:id="i-EiijcyW7fc6tqqX7AYvNrM">
            Under senare år har en del vård och psykiatri förts över till
            kommunerna. Det har lett till revirstrider när landsting och kommuner
            träter om vem som ska betala räkningen medan människor inte får
            den vård de behöver. Medborgarna har rätt att förvänta sig mer.
            En modell där kommunen som den primära demokratiska nivån tar
            över basal vård, primärvården, är däremot intressant. Staten får
            ansvar för den specialiserade vården som kan ha olika utförare
            i olika delar av landet så länge de klarar nationellt fastställda
            kvalitetskrav och prioriteringar. Därmed demokratiseras ansvaret
            för den nära vården. Att den specialiserade vården läggs på en
            annan demokratisk nivå, staten, bör motverka orättvisor och garantera
            att den drivs optimalt. Kvar av den gamla länsindelningen blir
            den statliga regionala administrationen i länsstyrelserna. Dessa
            styrs av en omfattande detaljstyrning från regeringen. Länsstyrelserna
            kan slås samman till ett lägre antal. I praktiken skulle därmed
            antalet län minska samtidigt som både demokratin och kompetensen
            gynnas.
          </p>
        </div>
        <div xml:id="i-Usirs5j2gTEqiVeHrRCPok" type="motSignatures">
          <list xml:id="i-59JGMwo89uQvG1DgfaLTSu">
            <item xml:id="i-FSEfMjnPjLV6UGz8jmPeaG" who="i-4pfVnS8LNwychZJ7RaUufZ">
              Else-Marie Lindgren (kd)
            </item>
          </list>
        </div>
      </div>
    </body>
  </text>
</TEI>
