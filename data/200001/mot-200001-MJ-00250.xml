<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0250/mot_200001_MJ_0250-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            58
          </p>
          <p>
            2000/01 mnr: MJ250 pnr: m826
          </p>
          <p>
            Motion till riksdagen 2000/01:MJ250
          </p>
          <p>
            av Ingvar Eriksson och Roy Hansson (m)
          </p>
          <p>
            Oljeväxter som avbrottsgrödor
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om svensk oljeväxtproduktion.
          </p>
          <p>
            Motiv för vårt förslag
          </p>
          <p>
            Då Agenda 2000 beslutades, ledde detta till bl.a. på växtodlingsområdet,
            en minskad lönsamhet för proteingrödor (ärter, bönor) och en kraftigt
            minskad lönsamhet för oljeväxter (raps, rybs och lin) samtidigt
            som spannmålen får en viss kompensation för sänkt interventionspris.
            Konsekvensen blir en ökad ensidighet i växtodlingen och ett odlingslandskap
            som i allt mindre utsträckning avbryts av blommande grödor. En
            miljöersättning till en växtföljd med avbrottsgrödor har flera
            fördelar som stämmer väl överens med det svenska miljömålet för
            jordbruket. I det övergripande målet sägs bl.a att: + jordbruket
            skall bedrivas så att det bevarar värdefulla delar av flora och
          </p>
          <p>
            fauna i odlingslandskapet.
          </p>
          <p>
            Riksdagen har vidare ställt sig bakom ett miljömål för livsmedelspolitiken
            som innebär att: e slå vakt om ett rikt och varierat odlingslandskap
            och dess kulturvärden, bevara den biologiska mångfalden och minimera
            jordbrukets miljöbelastning.
          </p>
          <p>
            Syftet är bl.a. att bevara beteshagar och ängsmarker och detta
            är i sig viktigt. Detta motsvarar relativt små arealer, emedan
            ett stöd till en varierad växtföljd skulle innebära bevarandet
            av ett variationsrikt odlingslandskap inom stora delar av det
            svenska jordbruksområdet, inte minst slättjordbruket. Det svenska
            odlingslandskap vi ser framför oss, som ett resultat av beslutet
            om Agenda 2000, är ett landskap med mindre variation än i dag
            genom ökad
          </p>
          <pb facs="riksdagen-motions-pdf/data/200001/mot_200001_MJ_0250/mot_200001_MJ_0250-0002.pdf"/>
          <p>
            2000/01:MJ250
          </p>
          <p>
            59
          </p>
          <p>
            spannmålsodling och minskad odling av raps, rybs, lin och ärter.
            Detta går stick i stäv med regeringens och riksdagens miljömål.
            Att med hjälp av miljöstöd uppmuntra och stimulera till bevarande
            av en varierad växtföljd är ett bra exempel på stöd till en nyttighet
            i allmänhetens intresse som minskar jordbrukets miljöbelastning.
            Ett stimulansstöd till en varierad växtföljd är ett stort steg
            i riktning mot de miljömål som betonas i den tidigare Miljöprogramutredningen;
            öppet och varierat odlingslandskap, biologisk mångfald, minskad
            användning av kemiska bekämpningsmedel, minskad kväveutlakning.
            Därtill får en sådan lösning stor bredd eftersom det riktar sig
            till det konventionella lantbruket och kommer att påverka en betydande
            odlingsareal. Pengar måste tas inom budgetramen som avses för
            miljöprogrammen. Regeringen bör som tidigare diskuterats tillvarata
            möjligheterna fullt ut i miljöprogrammet. Ambitionen att därvid
            ta upp oljeväxterna raps, rybs, lin samt dessutom senap som en
            avbrottsgröda bör fullföljas. Regeringen måste återkomma till
            riksdagen med förslag till hur problemen med den svenska oljeväxtproduktionen
            skall lösas.
          </p>
          <p>
            Stockholm den 5 oktober 2000
          </p>
          <p>
            Ingvar Eriksson (m) Roy Hansson (m)
          </p>
        </div>
      </div>
    </body>
  </text>
</TEI>
