<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-02430">
  <teiHeader>
    <fileDesc>
      <titleStmt>
        <title>Immaterialrättsliga frågor i ett digitalt samhälle</title>
        <author corresp="i-DF6yJMSNGfT6HwisDSi4qz">av Josef Fransson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2430 av Josef Fransson m.fl. (SD)</title>
          <idno type="rdwebb">H9022430</idno>
          <rs type="number">2430</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9022430/text</ref>
          <ref type="dokument_url_html">http://data.riksdagen.se/dokument/H9022430</ref>
          <ref type="dokumentstatus_url_xml">http://data.riksdagen.se/dokumentstatus/H9022430</ref>
          <ref type="docx">http://data.riksdagen.se/fil/C0A73BD7-62ED-4F38-953C-58722984E645</ref>
          <ref type="pdf">http://data.riksdagen.se/fil/B6D1C144-1326-4611-884F-B4F1F2868557</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-41BJGWyXJwf3rv1dohAxEM" type="signed"/>
        <correspContext corresp="i-41BJGWyXJwf3rv1dohAxEM">
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-Y6pV2kmHmseFnW9xv9t8yX"/>
        </correspContext>
        <correspAction type="submitted" xml:id="i-Xq5jZZRKsNr9NHgbASfena">
          <date when="2021-10-01"/>
          <time when="18:30:25"/>
        </correspAction>
        <correspAction type="reviewed" xml:id="i-J1aUz6FgoXRBnLZtVxbnPw">
          <date when="2021-10-01"/>
          <time when="20:23:43"/>
        </correspAction>
        <correspAction type="referred" xml:id="i-4CXQVWktoEWUvsWLnuKTM1">
          <date when="2021-10-14"/>
        </correspAction>
        <correspAction type="assigned" xml:id="i-7q7rKNZa5fKp7uUzrvrjGx">
          <date when="2022-10-05"/>
          <time when="11:44:07"/>
        </correspAction>
        <correspContext corresp="i-7q7rKNZa5fKp7uUzrvrjGx">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-D5QHydkPsmhtNMFK3M9u4S"/>
        <correspContext corresp="i-D5QHydkPsmhtNMFK3M9u4S">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3XLhCs97SFRdshHhkV76Sf"/>
        <correspContext corresp="i-3XLhCs97SFRdshHhkV76Sf">
          <ref type="uppgift">2021/22:NU22</ref>
          <ref type="ref_dok_id">H901NU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU22</ref>
          <ref type="ref_dok_titel">Immaterialrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2430 av Josef Fransson m.fl. (SD) Immaterialrättsliga frågor i ett digitalt samhälle</div>
      </div>
      <div type="motBody">
        <div type="motProposal" subtype="förslag">
          <head xml:id="i-WBbqGHrVJp2m9NVkvtiY2X">
            Förslag till riksdagsbeslut
          </head>
          <list style="ol">
            <item xml:id="i-6u4CPYiQFcRg9kgnHv1LfQ">
              Riksdagen ställer sig bakom det som anförs i motionen om att
              modernisera upphovsrätten och tillkännager detta för regeringen.
            </item>
            <item xml:id="i-TK6MbXboQdD2W51nw6SBWQ">
              Riksdagen ställer sig bakom det som anförs i motionen om att
              utreda vidgade inskränkningar i upphovsrätten och tillkännager
              detta för regeringen.
            </item>
            <item xml:id="i-AoeNgHydLAMW5bZyj3Tr8a">
              Riksdagen ställer sig bakom det som anförs i motionen om upphovsrättsliga
              skyddstider och tillkännager detta för regeringen.
            </item>
            <item xml:id="i-Dqih8rfnv2sNht8AYnBxnf">
              Riksdagen ställer sig bakom det som anförs i motionen om att
              underlätta legalt tillgängliggörande av upphovsrättsskyddade verk
              och tillkännager detta för regeringen.
            </item>
            <item xml:id="i-81eCGdEvR21oykqatFSQqL">
              Riksdagen ställer sig bakom det som anförs i motionen om att
              Sverige ska verka för att avskaffa regler på upphovsrättsområdet
              som står i konflikt med intresset av ett fritt internet och en
              fri åsiktsbildning, och detta tillkännager riksdagen för regeringen.
            </item>
            <item xml:id="i-3zhcR1am5sYJfxwL56wMRi">
              Riksdagen ställer sig bakom det som anförs i motionen om att
              utvärdera straffskärpningarna i och med antagandet av proposition
              2019/20:149 Skärpta straff för de allvarligaste fallen av immaterialrättsintrång
              och tillkännager detta för regeringen.
            </item>
            <item xml:id="i-4wVw5mYqFRWer6fKFnsJyW">
              Riksdagen ställer sig bakom det som anförs i motionen om att
              ta ett samlat grepp om straffrätten och tillkännager detta för
              regeringen.
            </item>
            <item xml:id="i-A8E5YdbwSce7rvCNQhrEPx">
              Riksdagen ställer sig bakom det som anförs i motionen om att
              revidera lagstiftningen så att fri spridning av offentlig konst
              möjliggörs och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-N4YScy6N9QAtoZYcQaZJdU">
            Motivering
          </head>
          <p xml:id="i-SKjRmVRdkSVFxJBHLcAnVs">
            Immateriella värden har i takt med teknikens utveckling och informationssamhällets
            mognad kommit att bli en allt mer betydelsefull del av samhällsekonomin.
            Samtidigt har utvecklingen inneburit att teknik och information
            sprids, konsumeras och förbrukas snabbare än tidigare. Digital
            teknik och Internet har kommit att ta platsen som den primära
            plattformen för såväl den demokratiska debatten och spridning
            av information och nyheter, som för konsumtion av kulturalster
            och underhållning. Samtidigt bygger det upphovsrättsliga regelverket
            fortfarande i stora delar på den ordning som tillkom när tryckpresstekniken
            var den gängse plattformen för informationsspridning.
          </p>
          <head type="h2" xml:id="i-NY9Ai5HNhwhTNZxswg2h76">
            Behovet av en moderniserad upphovsrättslagstiftning
          </head>
          <p xml:id="i-DWj1YMFsoy2hAPZJSZEvLg">
            I dagens samhälle är i princip alla människor kreatörer, författare
            och informations­förmedlare – ständigt uppkopplade i dubbla roller
            som skapare och konsumenter av det organiska informationsmolnet.
            Att framställa och publicera bilder, att sprida vidare information
            på bloggar och sociala medier och att publicera texter av varierande
            verkshöjd för en potentiellt global publik är en naturlig del
            av vardagen för många och präglar hur vi interagerar på Internet
            i det moderna samhället. Sällan görs reflektionen att beteendemönstret
            som blivit sedvana passar dåligt med det upphovsrättsliga regelverket,
            där den som sprider vidare en bild, text eller artikel på sociala
            medier mycket väl i formell mening kan begå upphovsrättsintrång
            om denne exempelvis saknar upphovsmannens uttryckliga medgivande
            eller underlåter att ange upphovsmannens namn. Detta trots att
            mycket av det kreativa skapandet sker väl medvetet om förut­sättningarna.
            Nya tjänster för bearbetning och förädling av stora informationsmängder
            och utveckling av artificiell intelligens utgör idag en av de
            största tillväxtpotentialerna, men begränsas av tveksamheter om
            hur sådana tjänster förhåller sig till upphovsrätten. Debatten
            om upphovsrätten och Internet har de senaste decennierna präglats
            av åtgärder för att komma till rätta med illegal spridning av
            proposition verk. Möjligheten att enkelt på Internet illegalt
            tillgängliggöra upphovsrättsskyddade verk har inneburit en stor
            utmaning, inte minst för musik- och filmskapare. Samtidigt har
            verksamheten kommit att utgöra en lukrativ inkomstkälla för kriminella
            aktörer. Ytterst måste sådan verk­samhet bekämpas med rättsväsendets
            resurser, inte minst när det kommer till storskalig verksamhet
            som sker i vinstsyfte. I strävan att bekämpa upphovsrättsbrott
            är det dock viktigt att undvika att man därigenom begränsar de
            möjligheter som informations­samhället innebär, med allt för långtgående
            lagstiftningsåtgärder. Istället vilar ett tungt ansvar på de kreativa
            branscherna att utveckla affärsmodeller som är anpassade efter
            moderna konsumtionsmönster.
          </p>
          <p xml:id="i-M6syKyHsGvxQDeYBND8wfX">
            Erfarenheter under de senaste decennierna visar att utvecklingen
            av legala tjänster som ur användarperspektiv och tillgänglighetsaspekter
            är konkurrenskraftiga, är mest effektivt för att bekämpa illegala
            beteenden. Lagstiftningen bör utformas för att upp­muntra och
            underlätta för framväxten av sådana alternativ. I det sammanhanget
            bör system för licensiering av skyddade verk, särskilt när det
            kommer till rörlig media, ses över, för att kunna tillfredsställa
            konsumenternas berättigade förväntningar om tillgäng­lighet. Yttrandefriheten
            är en av de viktigaste grundpelarna i den västerländska demo­kratiska
            samhällsmodellen. Yttrandefriheten tillkommer envar, en allt viktigare
            del av samhällsdebatten och åsiktsbildningen sker på Internet.
            Det är fundamentalt att upprätt­hålla en god marginal mellan eventuella
            åtgärder till skydd för upphovsmannarättigheter och skyddet för
            den legitima åsiktsbildning som sker genom exempelvis informations­förmedling,
            satir och debatt på Internet.
          </p>
          <p xml:id="i-2Wnxqn9aLYopZCkTo8SGeh">
            Delar i den nya lagstiftningen från EU, som under 2019 antogs
            i strid med den svenska riksdagsmajoritetens viljeyttring, har
            med rätta kritiserats för att brista i att upprätthålla en sådan
            marginal. Den upphovsrättsliga lagstiftningen behöver modern­iseras
            för att utgöra en god balans utifrån vad som i dagens samhälle
            är rimligt, mellan å ena sidan samhällsintresset av att uppmuntra
            skapande och av att bevara kreatörers möjlighet att kunna få rättmätig
            ersättning för sina alster, och å andra sidan intresset av att
            fullt ut nyttja de möjligheter som informationssamhället innebär.
            I det samman­hanget bör särskilt intresset av en fri åsiktsbildning
            värnas. Man bör också i ett sådant sammanhang utgå ifrån att balanspunkten
            är en annan idag än när den upphovsrättsliga systematiken tillkom
            och att det upphovsrättsliga regelverket måste bli mer flexibelt,
            både för att tillvarata möjligheter och för att anpassa regelverket
            efter nya beteende­mönster. Det ställer stora krav på kreativa
            näringar att förhålla sig till ett förändrat samhälle och att
            fortsätta utveckla sina affärsmodeller efter nutida förutsättningar.
            Efter­som upphovsrätten till stor del är internationellt reglerad
            inom ramen för exempelvis EU och WTO, bör Sverige verka för att
            modernisera den nationella lagstiftningen ut­ifrån vad som är
            möjligt inom de ramar som Sverige är bundna av och verka för att
            de internationella upphovsrättsliga regelverken förändras.
          </p>
          <head type="h2" xml:id="i-Gsu5ksRBDcBLTaghHYKBDS">
            Inskränkningar i upphovsrätten och citaträtt
          </head>
          <p xml:id="i-6go7Thf7ASgAMe1XtHycaW">
            I upphovsrättslagens 2 kap stadgas inskränkningar i upphovsrätten.
            Där fastslås bland annat att inskränkningar är möjliga vad gäller
            framställning av tillfälliga exemplar av ett verk i en teknisk
            process, för privatkopiering och för undervisningsändamål. Det
            är också möjligt att med undantag i vad som i övrigt gäller för
            upphovsrättsskyddade verk citera utifrån vad som överensstämmer
            med god sed. Citaträtten gäller dock inte bild­medium. Befintliga
            inskränkningar i upphovsrätten är dåligt anpassade efter det moderna
            samhället och grundar sig i väsentlig utsträckning i utdaterade
            förhållanden för hur information används och sprids. Lagstiftaren
            bör verka för att införa mer flexibla inskränkningar i upphovsrätten
            utifrån vad som är skäligt med hänsyn till samhällets utveckling
            och intresset av att möjliggöra för nya informationstjänster.
            Dessutom utifrån vad som kommit att bli brukligt i samhällslivet.
            I sammanhanget bör rätten att använda upphovsrättsskyddade alster
            i satir, opinionsbildning och samhällskritik särskilt bejakas.
            Citaträtten bör därtill vidgas för att även tillåta legitimt användande
            av framställningar i bildmaterial. En utredning bör tillsättas
            för att se över hur upphovsrätten bör avgränsas och anpassas för
            framtiden. I ett sådant sammanhang bör särskilt lärdom dras av
            hur andra västerländska länder valt att utforma flexibla inskränkningar
            i upphovsrätten, exempelvis den amerikanska modellen fair use.
          </p>
          <head type="h2" xml:id="i-NTT1UiK5tLErGBwPcEs7uJ">
            Skyddstider
          </head>
          <p xml:id="i-PvptRA7ea99Y89Jnpo2kiq">
            En oinskränkt ensamrätt till tankegods är inte självklar, och
            upphovsrätt kan inte rakt av jämföras med äganderätt. Till skillnad
            från materiell egendom, är upphovsrätten i första hand en legal
            konstruktion där man lånat äganderättsliga komponenter för att
            kunna dra fördelar av marknadsekonomiska mekanismer också inom
            det immateriella skapandet. En väsentlig skillnad från äganderätt
            är att upphovsrätten inte är evig. Huvudregeln i befintlig rätt
            är att upphovsrätten löper ut 70 år efter upphovsmannens frånfälle.
            Alstret tillfaller därefter den publika domänen. I praktiken innebär
            det att ett verk oftast är skyddat från fri användning i mer än
            ett århundrade efter att det skapats, oavsett om det är frågan
            om ett musikstycke, ett fotografi eller en datorprogramvara. Syftet
            bakom de långa skyddstiderna var från början att skapa förutsättningar
            för upphovsmän att kunna göra förtjänst på sitt verk. Utvecklingen
            har dock inneburit att distribution, konsumtion och punkten då
            ett alster kan anses daterat, många gånger sker betydligt snabbare
            än förr. Beroende på alstrets natur kan det innebära att endast
            en minimal del av intäkterna av ett verk genereras efter de första
            åren.
          </p>
          <p xml:id="i-6xEJJiMvR1ri9uHgWD7zHi">
            De långa skyddstiderna kan innebära att allmänhetens respekt
            och förtroende för upphovsrätten som institut undergrävs och att
            övergripande tillväxt- och utvecklings­intressen hämmas. När det
            gäller patent, där motsvarande intressemotsättning gäller, är
            skyddstiden jämförelsevis som huvudregel 20 år. Det bör därför
            övervägas om upphovs­rättens långa giltighetstid överlag är befogad
            utifrån moderna förhållanden, eller om det finns skäl att differentiera
            skyddstiderna mellan olika typer av verk. En möjlighet är också
            att överväga om det bör krävas en aktiv åtgärd från upphovsmannen
            för att bevara ensamrätten till sitt verk efter att en viss tid
            förflutit, innefattande att legalt tillhandahålla verket för allmänheten
            enligt skäliga villkor.
          </p>
          <head type="h2" xml:id="i-Mx9RNSit9kSok98Rutbf3V">
            Bekämpning av piratkopiering och illegal streaming
          </head>
          <p xml:id="i-7w3MHbNYfP2BEtxX11PGmL">
            Upphovsrättsbrott genom piratkopiering och illegal streaming
            via Internet är fortfarande ett omfattande problem och innebär
            förlorade intäkter för kreativa näringar, inte minst inom musik-
            och filmbranscherna. Genom nya affärsmodeller som med ett stort
            utbud ger konsumenter enkel och snabb tillgång till kultur och
            underhållning har incitamenten att nyttja illegala tjänster pressats
            tillbaka. Med fullgoda alternativ till illegala tjänster, som
            lever upp till konsumenternas förväntningar, upprätthålls också
            den allmänna respekten för upphovsrätten. Upphovsrätten måste
            fortsatt ytterst vara en fråga för rättsväsendet att försvara.
            Inte minst genom internationellt rättsligt samarbete bör åtgärder
            vidtas för att bekämpa storskaliga intrång och illegala tjänster
            vars affärsmodell bygger på att tillhandahålla upphovsrättsskyddat
            material genom nedladdning eller streaming. Samtidigt är det viktigt
            att värna öppenheten på Internet. Strävan att be­kämpa upphovsrättsintrång
            får aldrig bli överordnad intresset av ett fortsatt öppet Internet
            och enskildas tillgång till ett fritt informationsflöde. Sverige
            bör därför inom ramen för EU och internationella forum motverka
            en utveckling som innebär att internetplattformar och tillhandahållare
            av sociala medier åläggs ett övergripande tillsyns- och ersättningsansvar
            för vad enskilda användare publicerar. Som nämnts ovan måste också
            särskilt respekten för åsiktsyttringar och en fri opinionsbildning
            genom satir, referat och nyhetsförmedling värnas vid övervägandet
            av nya åtgärder mot upphovsrättsintrång.
          </p>
          <head type="h2" xml:id="i-G5SizAdi4Va9NYmSLrKBUc">
            Privatkopieringsersättning
          </head>
          <p xml:id="i-6JCnxQAQFFhZEiaKnCrPfo">
            Enligt befintliga EU-regler är medlemsstater som tillåter privatkopiering
            skyldiga att ersätta upphovsmän med en rimlig kompensation. Kompensationen
            ska enligt regelverket utgöra en skälig ersättning, främst baserad
            på skadan som drabbar upphovsrättsinnehavaren till följd av undantaget,
            och ska inte utgå om skadan är obetydlig. Privatkopiering är tillåtet
            i Sverige. I 12 § upphovsrättslagen anges ett undan­tag i upphovsrättsskyddet
            om framställning av exemplar för privat bruk. Be­stämmelsen anger
            att var och en för privat bruk får framställa ett eller några
            få exemplar av offent­liggjorda verk. Kompensationen till upphovsmännen
            regleras i sin tur genom privat­kopieringsersättning som stadgas
            i 26 k §. Bestämmelsen innebär att producenter och importörer
            av anordningar på vilka ljud eller rörliga bilder kan tas upp
            och som är särskilt ägnade för framställning av exemplar av verk
            för privat bruk är skyldiga att betala en särskild ersättning.
            Copyswede ansvarar för att för upphovsmännens räkning avtala om
            och inkassera privatkopieringsersättningen, som lagts på bl.a.
            hårddiskar, inspelningsbara cd- och dvd-skivor samt usb-minnen.
          </p>
          <p xml:id="i-JJiP4Ca9gLFU2aYjokcYpv">
            Privatkopieringsersättningen är uteslutande menad att kompensera
            upphovsmännen för legal kopiering som sker med stöd av 12 § upphovsrättslagen.
          </p>
          <p xml:id="i-PcPtfqDhvcEdg49hjFBbny">
            Den är inte menad att kompensera för piratkopiering eller illegal
            streaming. Inte heller ska sådan automatiserad och tillfällig
            kopiering som sker som en del av en teknisk process i t.ex. telefonapplikationer
            eller på webben ersättas med avgiften.
          </p>
          <p xml:id="i-DrJRTwyypKPG98SmLBxVXZ">
            Mycket tyder på att den legala privatkopieringen minskat i betydelse
            som en följd av den tekniska utvecklingen. Till skillnad från
            när video- och kassettbandspelare i stor utsträckning under 80-
            och 90-talen användes för att kopiera film eller musik och spela
            in tv-program och radioutsändningar, torde omfattningen av ren
            privatkopiering idag vara ringa. Kopplingen mellan sådana tekniska
            medium som omfattas av avgiftsplikten och en uppenbar avsikt att
            använda mediet för privatkopiering har också blivit allt mer långsökt.
            Få som köper ett usb-minne eller digitalt minneskort torde i praktiken
            göra det med ett primärt syfte att spela in tv-program eller musikstycken.
            Till följd av ut­vecklingen finns mycket som talar för att privatkopieringsersättningens
            utformning och omfattning kommit att bli oskälig utifrån sitt
            ändamål. Det är också antagligt att allmänhetens sympati för att
            avgiftsbelägga produkter med en långsökt koppling till privatkopiering,
            är låg. Utgångspunkten bör därför vara att på sikt helt avskaffa
            ersättningen för privatkopiering. Till dess att ett avskaffande
            är förenligt med EU-rättsliga förpliktelser, bör man förändra
            den nu gällande ersättningsmodellen på ett sätt som innebär att
            privatkopieringsersättningen i sin nuvarande form avskaffas. I
            det sammanhanget bör man överväga en modell där en lägre kompensation
            till upphovs­männen utgår direkt av staten, enligt vad som gäller
            i Finland. Ett annat alternativ som bör utredas är om det vore
            möjligt att lägga en avgift som ska täcka ersättningen för privatkopiering
            direkt på den som i första skedet tillhandahåller det skyddade
            verket. Fördelen med det senare vore att upphovsmannaföreträdare
            utan statlig inblandning helt på egen hand kunde reglera avgifts-
            och ersättningsnivåerna. Efter tillkännagivande från riksdagen
            tillsatte regeringen under 2020 en särskild utredare som får i
            uppdrag att göra en översyn av ersättningen till upphovsmän och
            andra rättighetshavare vid privat­kopiering. Utredningen ska redovisas
            den 21 februari 2022. Vi bevakar denna fråga med intresse.
          </p>
          <head type="h2" xml:id="i-4WtMkrdDvRnBSXpm3za2LV">
            EU:s upphovsrättsdirektiv
          </head>
          <p xml:id="i-X3Yi2nK4TgY9c4up3rD8Dn">
            Sverigedemokraterna beklagar att den svenska regeringen inom
            ramen för EU:s för­handlingar om upphovsrätten inte visat sig
            förmögen att bidra till att åstadkomma en mer ändamålsenlig och
            modern ordning än vad som blev utkomsten av det direktiv som godkändes
            av ministerrådet under våren 2019. Istället för att modernisera
            och anpassa de upphovsrättsliga regelverken utifrån de behov som
            ovan redogörs för, innebär EU:s nya direktiv att problemen riskerar
            att cementeras. Det nya direktivet på upphovsrättens område innehåller
            också bestämmelser som på allvar riskerar att begränsa informations­friheten
            på Internet. I upphovsrättsdirektivets artikel 11 framgår att
            digitala plattformar framgent kommer behöva betala licensavgifter
            för sådana referat och länkar som med ett modernt förhållningssätt
            många gånger borde omfattas av undantag från det skyddade området.
            Genom artikel 13 åläggs plattformarna ett publicistiskt ansvar
            för material som användare sprider, på ett sätt som riskerar att
            resultera i filter och hämma spridningen av information, satir
            och kultur på ett sätt som går utöver vad som är skäligt utifrån
            intresset av en fri debatt och åsiktsbildning. Sverigedemokraterna
            ser allvarligt på den rättsliga utvecklingen och anser att Sverige
            inom ramen för EU-samarbetet bör verka för en revidering av direktivet,
            genom vilken särskilt de ovan nämnda bestämmelserna bör avlägsnas.
          </p>
          <head type="h2" xml:id="i-7VuEoHmy3vCo5e5UVxR2Kb">
            Utvärdera lagen
          </head>
          <p xml:id="i-UKQQqt6bHKqk4MTmX84tAb">
            Våren 2020 antog riksdagen ny lagstiftning på det immaterialrättsliga
            området för att inskärpa straffen för de allvarligaste fallen
            av immaterialrättsintrång, proposition 2019/20:149. Med vissa
            reservationer ställde sig Sverigedemokraterna bakom dessa. Lagstiftningen
            som rör immaterialrätt är viktig, inte minst för att skydda kreatörers
            och företags rättigheter till sin egendom. Vi delar uppfattningen
            att det vuxit fram en storskalig och industriell intrångsverksamhet
            som hotar dessa rättigheter. Men i detta sammanhang finns anledning
            att uttrycka oro för hur den nya lagstiftningen framöver kommer
            att tillämpas i förhållande till exempelvis fildelning som utförts
            av enskilda individer. För att undvika att reglerna i praktiken
            kommer att leda till att enskilda jagas i stället för att omfattande
            organiserad brottslig verksamhet bekämpas, bör den skärpta lagstiftningen
            utvärderas tre år efter att den trätt ikraft.
          </p>
          <head type="h2" xml:id="i-LEtkykmfwXBnUVrt1X2GTk">
            Proportionella straff
          </head>
          <p xml:id="i-DJoCF7c9NmVXvbCG8YjyvG">
            Straffrättsliga avvägningar när det gäller påföljder måste härledas
            ur principerna om proportionalitet och ekvivalens. Det är viktigt
            att den övergripande systematiken i straffrätten har en noga avvägd
            balans och att den är i samklang med det allmänna rättsmedvetandet.
            Vi kan konstatera att den senast antagna straffskalan när det
            gäller det maxi­mala straffet för immaterialrättsintrång motsvarar
            påföljderna för allvarliga sexualbrott. De punkthöjningar av påföljder
            som gjorts i olika delar av straffrätten över en längre tid har
            medfört att det straffrättsliga systemet inte längre följer de
            nämnda principerna. Vi anser därför att det är nödvändigt att
            ta ett samlat grepp om straffrätten där de straffrättsliga bestämmelserna
            i immaterialrätten ingår.
          </p>
          <head type="h2" xml:id="i-BTSP887KFibWRNKfGC2UXA">
            Fri spridning av offentlig konst
          </head>
          <p xml:id="i-GJyTbs5mGZCNtvgyfdhrz1">
            Med offentlig konst avses konstverk placerade i det offentliga
            rummet, parker och torg och som oftast är finansierade med skattemedel.
            Patent- och marknadsdomstolen beslutade i juni 2017 att offentlig
            konst inte får fotograferas och sedan publiceras i digitala kanaler
            som exempelvis en databas på internet där privatpersoner och andra
            kostnadsfritt kan ta del av konstverken utan att fysiskt besöka
            platsen.
          </p>
          <p xml:id="i-Sasqq8TvMuRDFyebqz6P8G">
            Upphovsrättslagen bör revideras på sådant vis att offentlig konst
            vars syfte är att fritt tillgängliggöras för folket även skall
            vara kostnadsfri via digitala kanaler som exempelvis internet
            utan att det anses göra intrång i rådande lagstiftning.
          </p>
        </div>
        <div type="motSignatures">
          <list>
            <item xml:id="i-Nuqb6xeY1vW6JkqQ2zHzYv">
              Josef Fransson (SD)
            </item>
            <item xml:id="i-893h39T4vrsHP76tpAJ5w6">
              Tobias Andersson (SD)
            </item>
            <item xml:id="i-Wk51t7LChjeNNAQ5NfvbSQ">
              Mattias Bäckström Johansson (SD)
            </item>
            <item xml:id="i-PbJ7zuv1FpPEgnsqzfiWY">
              Eric Palmqvist (SD)
            </item>
          </list>
        </div>
      </div>
    </body>
  </text>
</TEI>
