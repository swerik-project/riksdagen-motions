<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-UU-00243">
  <teiHeader>
    <fileDesc>
      <titleStmt>
        <title>Varaktig fred i Afghanistan</title>
        <author corresp="i-Q6T8pKy9pERdSQEuTcARyR">av Lotta Hedström (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Varaktig fred i Afghanistan</title>
          <idno type="rdwebb">H002U243</idno>
          <rs type="number">U243</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H002U243/text</ref>
          <ref type="dokument_url_html">http://data.riksdagen.se/dokument/H002U243</ref>
          <ref type="dokumentstatus_url_xml">http://data.riksdagen.se/dokumentstatus/H002U243</ref>
          <ref type="doc">http://data.riksdagen.se/fil/F0FCAA7D-5EB9-4A28-998F-6328ABE7F331</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BNE8oPSuTczUvmxV2bU2wi" type="signed"/>
        <correspContext corresp="i-BNE8oPSuTczUvmxV2bU2wi">
          <note type="signatory" corresp="i-Q6T8pKy9pERdSQEuTcARyR"/>
        </correspContext>
        <correspAction xml:id="i-9TFEu4V6BePZNAyHkPhYG6" type="numbering">
          <date when="2012-10-04"/>
        </correspAction>
        <correspAction xml:id="i-Sf7CdBVjj2cfwwaci2uRzj" type="submission">
          <date when="2012-10-03"/>
        </correspAction>
        <correspAction xml:id="i-ChigAktxs7cT1woD7yafRU" type="transfer">
          <date when="2012-10-03"/>
        </correspAction>
        <correspAction xml:id="i-Fk4BuLWAk15vJZ6i7G1y3N" type="assigned"/>
        <correspContext corresp="i-Fk4BuLWAk15vJZ6i7G1y3N">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ChhhsSGJZqDQzbPb5uu2KA" type="motHeader"/>
      <div xml:id="i-FugXnczd9isii1z9NsPsTU" type="motBody">
        <div xml:id="i-Skj8RNDJKD9fnwxargornR" type="motProposal" subtype="förslag">
          <head xml:id="i-T9UYA6rhwt4RpPpEUB551R">
            Förslag till riksdagsbeslut
          </head>
          <list xml:id="i-Ex5E9cTERvKogpu6GDGzRf" style="ol">
            <item xml:id="i-PWxj3UXim7BZ2Ss6TuJ4XW">
              Riksdagen tillkännager för regeringen som sin mening vad som
              anförs i motionen om att i den kommande storsatsningen på ett
              afghaniserat bistånd istället för svensk trupp betona uppbyggnad
              av det civila samhällets kapaciteter.
            </item>
            <item xml:id="i-BegkSNGdsGTFXBgVAemckU">
              Riksdagen tillkännager för regeringen som sin mening vad som
              anförs i motionen om att skydd av civilsamhället och utveckling
              baserad på det lokala och civila samhällets grundläggande behov
              sätts i fokus för ett utvidgat bistånd.
            </item>
            <item xml:id="i-PCoa4YoNti6491EQnnHtf4">
              Riksdagen tillkännager för regeringen som sin mening vad som
              anförs i motionen om att Afghanistanbiståndet under den kommande
              perioden i första hand bör koncentreras på stärkande av regionala
              provinsstrukturer för att bygga en sammanhållen stat.
            </item>
            <item xml:id="i-HhfQ9c1JiapZqB7EgX35xh">
              Riksdagen tillkännager för regeringen som sin mening vad som
              anförs i motionen om att säkerställa att de afghanska styrkor
              som byggs upp för att ersätta den internationella säkerhetsorganisationen
              inte ska kunna komma att omvandlas till nya lokala milisförband.
            </item>
            <item xml:id="i-YvrD2hCYuVbDrqcG2jphY">
              Riksdagen tillkännager för regeringen som sin mening vad som
              anförs i motionen om att verka för en instans inom ISAF och dess
              efterföljare som övervakar, undersöker och rapporterar om civila
              förluster till den afghanska regeringen och andra fredsbyggande
              krafter.
            </item>
            <item xml:id="i-Lh3fubPPfvGb3Pf6uzE4bp">
              Riksdagen tillkännager för regeringen som sin mening vad som
              anförs i motionen om att regeringen bör upprätta en ny svensk
              handlingsplan för fredlig utveckling med tyngdpunkt på kvinnligt
              deltagande utifrån FN-resolution 1325.
            </item>
            <item xml:id="i-WwS9L9eLFQrpjH6dkYM4BJ">
              Riksdagen tillkännager för regeringen som sin mening vad som
              anförs i motionen om att verka för uppbyggnaden av lokala fredsråd
              i Afghanistan.
            </item>
            <item xml:id="i-DTyLZFogJ6ZhKje1k6zZN8">
              Riksdagen tillkännager för regeringen som sin mening vad som
              anförs i motionen om att använda sig av de kunskaper om konflikter
              och de åtgärdsförslag som fredsforskningen arbetar med.
            </item>
            <item xml:id="i-RJeMT7WPvniJdQj8XCph8T">
              Riksdagen tillkännager för regeringen som sin mening vad som
              anförs i motionen om att i biståndet särskilt beakta do-no-harm
              -metodiken i biståndet, dvs. eftersträva konfliktkänsliga metoder
              och programdesigner.
            </item>
            <item xml:id="i-JhWLnBzbPDkzwKPyWbqe7X">
              Riksdagen tillkännager för regeringen som sin mening vad som
              anförs i motionen om att överväga att använda det internationella
              civilsamhällets olika organisationer som direkta fredsövervakare
              och brobyggare.
            </item>
            <item xml:id="i-9xaXdU9CYb6c6VCHJwtbSt">
              Riksdagen tillkännager för regeringen som sin mening vad som
              anförs i motionen om behovet av en formfast strategi för främjande
              av kvinnors deltagande i samhällslivet på alla nivåer i allmänhet
              och för fredsarbete i synnerhet.
            </item>
          </list>
        </div>
        <div xml:id="i-5koYWT47TUPoUD9JHPocbD" type="motContent">
          <head xml:id="i-9jhWiL9zh5ANPQ1tg8nG4x" type="h1">
            Motivering
          </head>
          <head xml:id="i-LBwzP94f3qFFhvSfJpVbTW" type="h2">
            Bakgrund
          </head>
          <p xml:id="i-EP3nGatZU3NBUXDbs9oQDJ">
            Konflikterna i Afghanistan är vid det här laget alltför välbekanta.
            Tre gånger tio år av krig i modern tid och minst lika länge på
            1800-talet under The Great Game har satt förfärande spår i förstörelse,
            brist på utveckling och en stark misstro mot vad som uppfattas
            som västerländskt inflytande.
          </p>
          <p xml:id="i-69QBTGnbk9qkMp1YMGueJz">
            Insatserna från ISAF 1 har under Natobefäl försökt, men inte
            lyckats, sänka konfliktnivån i det stolta och storartade bergslandet
            vid mitten av Sidenvägen. Det som började som en amerikansk vedergällningsaktion
            av OEF 2 2001 för attacken mot Twin Towers, blev till en FN-mandaterad
            Natoinsats 2003 för bekämpandet av al-Qaida och skydd av den afghanska
            befolkningen.
          </p>
          <p xml:id="i-X6bPcF4AWgjWet1XFqXUAX">
            Många stora internationella konferenser om Afghanistans framtid,
            inklusive bildandet av ett fredsråd, har avhållits sedan 2002
            och mycket stora summor pengar även för civil uppbyggnad har utlovats
            av världssamfundet. Allt har dock inte stannat i landet för att
            komma afghaner eller Afghanistan till del, ska sägas.
          </p>
          <p xml:id="i-TEUj8HQZBvXryBXf5FtPbu">
            Men sedan 2008 noteras bara ökande civila förluster och allt
            större dödstal. Skulden för det delas mellan taliban/AOG 3 /AGE
            4 och ISAF/OEF. Forskaren Sari Kuovo 5 skriver att också ISAF
            har en del kvar att leva upp till vad gäller Genève-konventionens
            förpliktigande enligt artikel 3, att skydda civila.
          </p>
          <p xml:id="i-AJdXt342wJhkqZpdcK9uXJ">
            Ännu finns alltså inte någon fred i sikte.
          </p>
          <p xml:id="i-G2LbTmaXnFuWC7uAHBtaLG">
            Fortfarande vilar också ett drag av obegriplighet över konflikten:
            Vem strider egentligen mot vem? Vilka är taliban, vilka är insurgenterna?
            Vilka krafter finns egentligen bakom dessa förment neutrala förkortningar
            som AOG, AGE med mera och finns egentligen kvar något verksamt
            al-Qaida i Afghanistan? Hur inflytelserika är de forna krigsherrarna
            med sina privatarméer grundande på etnisk tillhörighet och vad
            vill Haqani med flera islamistiska nätverk?
          </p>
          <p xml:id="i-BwURRzTvcVb6Ntp8Q4cnx7">
            Framför allt undrar man i grunden varför det strids nu, efter
            Usama bin Ladins utomrättsliga avrättning och vad ska egentligen
            uppnås med alla dessa vapeninsatser?
          </p>
          <p xml:id="i-TkmMKE2jJmUUkQWFrTiZMF">
            Med andra ord: Vilka värden står egentligen på spel? Det finns
            ju till exempel inga oljefyndigheter att strida om i Afghanistan,
            vilket annars är en vanlig konfliktorsak.
          </p>
          <p xml:id="i-Mh8ugvXDqch1w1yvJBxJ4H">
            Så med detta avskräckande historiska facit: kan man alls tro
            på att det går att bygga en varaktig och inklusiv fred i Afghanistan?
          </p>
          <p xml:id="i-6J9k2YZQqiveo9BfvWv4dU">
            Miljöpartiet vill tro det, men har inga illusioner om genvägar
            eller att det kan ske med pur idealitet. Om inte alla berörda
            är inkluderade i fredsarbete, om inte alla dolda frågor får sitt
            svar, om inte de verkliga drivkrafterna, inklusive den globala
            vapenexportens betydelse avslöjas, kommer fientlighet och okända
            intressen att fortsätta styra spelet.
          </p>
          <head xml:id="i-LAawPeWBWahCEe6aFLe9Eu" type="h2">
            Transition och vad som nu står på spel
          </head>
          <p xml:id="i-JqVUHgM767uud9G5fVyA1R">
            Efter att USA först ökade på sina styrkor 2010 för att göra slutoffensiver
            i talibandominerade områden är det tänkt att, när denna motion
            skrivs i september 2012, den största delen av de 130 000 man starka
            amerikanska och internationella trupperna ska ha börjat lämna
            afghansk mark.
          </p>
          <p xml:id="i-BKLbeHZVwAgq1jJHZwLQRQ">
            Nato och ISAF ska enligt utfästelserna dra sig tillbaka helt
            och hållet till 2014. Denna period går allmänt under beteckningen
            transition.
          </p>
          <p xml:id="i-LibU296sa56BsGFHjdkSNb">
            Nu har emellertid olika underhandsbesked gjort klart att både
            svenska militärer och amerikanska förband med olika uppdrag ändå
            kommer att bli kvar. De ansträngningar som gjorts och görs från
            de internationella styrkornas sida är att bygga upp ANSF:s 6 militära
            egenförmåga i Afghanistan. Det medför fler uppdrag än enbart de
            undervisande och uppbyggande delarna. Viktigt i det sammanhanget
            är att det inom ISAF och dess efterföljare skapas en instans som
            övervakar, undersöker och rapporterar om civila förluster till
            den afghanska regeringen och andra fredsbyggande krafter. Vidare
            måste man säkerställa att den beväpning som med nödvändighet måste
            ske för att både Afghanistans egen militär och polis ska kunna
            fungera inte blir till en lokal milis eller kommer i orätta händer.
            Ju mer vapen som cirkulerar desto större risk för våld!
          </p>
          <p xml:id="i-9LwiAsRP5p6NYKZ1x8rhwX">
            Oron är att de många grupperingar som finns i rörelse enligt
            ovan och det starka regionala inflytande som framförallt Pakistan
            utövar, kommer att medföra en total destabilisering och ett maktvakum
            där vad som helst kan hända. Särskilt starkt har oron uttryckts
            för att taliban åter kommer att ta över. De har både bytt taktik
            och delvis retorik, vuxit i militär skicklighet och vunnit insteg
            i allt fler provinser och distrikt, trots att de inte längre har
            samma enhetlighet som de hade vid sin tid vid makten 19952001.
          </p>
          <p xml:id="i-UqtNAYKmhHaqh2TDmyrKDf">
            Särskilt kvinnoorganisationer inom och utom landet befarar att
            det blir stor risk för en återgång till ett kvinnofientligt talibanstyre
            eftersom den afghanska egna säkerhetsskapande förmågan är svag
            och eftersom de patriarkala stämningarna är så djupt rotade i
            alla led. De repressalier och den grymma kvinnofientlighet de
            på alla nivåer utövade kommer aldrig att förlåtas eller glömmas.
          </p>
          <p xml:id="i-58yB24ygE3CeZ4hxUDRx19">
            Tyvärr är dock saken mer komplex än så, för västerlandet kan
            inte heller i realiteten erbjuda en så mycket bättre jämställdhetsprofilering,
            mer än som retorik. De som styr och ställer i de internationella
            styrkorna ISAF och OEF samt i deras länders kommandon och försvarsapparater
            är män och har vanligen genusblinda synsätt och analyser. De flesta
            statsöverhuvuden och utrikesministrar i väst är män, utom Angela
            Merkel och Hillary Clinton, och i de program och biståndsmodeller
            som iscensätts är genusperspektivet mer undantag än regel. I alla
            hittillsvarande fredskonferenser och i fredsrådet är den kvinnliga
            representationen fullkomligt urusel.
          </p>
          <p xml:id="i-XwdUNGkXX4B1BTaDs91kk2">
            Klart är däremot att de afghanska kvinnornas behov och deras
            situation noga har utnyttjats för att rättfärdiga alla möjliga
            insatser, militära likaväl som icke militära. Företrädare för
            Storbritannien rättfärdigade till exempel först kraftfullt sitt
            deltagande i ISAF 2001 med att de skulle hjälpa kvinnorna, för
            att åtta år senare säga att detta eller andra politiska mål aldrig
            hade haft med saken att göra.
          </p>
          <p xml:id="i-BLhi1Wbx6TqykXGUf6QxYs">
            I grunden saknas, trots retoriken, alltså de kraftfulla och långsiktiga
            direkta inriktningarna på just den afghanska familjens och civilsamhällets
            verkliga stöttepelare kvinnan.
          </p>
          <head xml:id="i-YXBLr8EjWQ1wkd6zY8t9vn" type="h2">
            Att bygga på fredsforskning och bygga civila och lokala strukturer
          </head>
          <p xml:id="i-9GByrtPZZy6W6WXoyqyfvn">
            Som sagts så många gånger är det enklare att sluta kriga än att
            bygga en fred. Det stora tillbakadragandet kan också gå bra, alla
            farhågor till trots, eftersom ingen kan se in i framtiden.
          </p>
          <p xml:id="i-B6gHxVGC9Vu6MkDdrA8wqq">
            Men att säkerställa en stabil och våldsfri grund för långsiktig
            uppbyggnad med det internationella samfundets hjälp, är en stor
            och svår sak.
          </p>
          <p xml:id="i-D1TsW9v4cuXN6UeY8ZPSy9">
            Bedömningen är att en handlingskraftig, betrodd och korruptionsfri
            centralregering utan överdrivna etiska lojaliteter är väldigt
            utopisk att uppnå. Därmed inte sagt att alla sådana ansträngningar
            ska läggas ner, för på sikt behöver självklart även detta land
            en legitim central regering.
          </p>
          <p xml:id="i-THiUutupG6Ci5e6yWYQRrW">
            Istället kan och bör mycken kraft under och efter transitionsperioden
            läggas på att skapa och stödja regionala och provinsiella strukturer
            för en administration som kan handskas med demokratiskt beslutfattande
            på ett mer nära och trovärdigt sätt. Särskild vikt bör läggas
            vid att stödja de traditionella shuras, idag kalls en del för
            Community Development Councils, där även kvinnor har en chans
            att göra sig gällande. En del bör om afghanerna så medger kunna
            omvandlas till rena lokala fredsråd med bevakning, medling och
            rapportering på agendan.
          </p>
          <p xml:id="i-Sxah4zCby9gyX8cKYaNDM7">
            I detta arbete bör politiker och beslutsfattare i militära led
            också stödja sig på de fristående och akademiska fredsforskningsinstitutioner
            och institut som analyserar och bedömer krig och konflikter. Man
            lär sig bland annat där att det handlar om att bedöma kritiska
            faktorer som till exempel attityder, beteenden, girighet, rättmätiga
            klagomål, oförenliga krav och motstående intressen som saker och
            personer som kan främja respektive motverka fred.
          </p>
          <p xml:id="i-VwY7e1JHoVN6Qk25SA7uvK">
            Sådana konfliktkänslighetsanalyser enligt do no harm-modellen
            bör mer systematiskt implementeras och tas till vara. Kunnandet
            att utföra sådana konfliktanalyser bör spridas i den svenska biståndsvärlden
            och i Försvarsmakten.
          </p>
          <p xml:id="i-43oxZ6Je5t7YDVRdsJc7XK">
            Man bör dessutom mer konsekvent och aktivt ta till vara de icke-
            statliga organisationer och icke- militära biståndsgrupperingar
            som är verksamma i landet som både brobyggare mellan olika grupper
            lokalt och fredsmäklare och rapportörer. En varningens finger
            höjs dock för att sätta förhoppningar till några som helst resultat
            i en så kallad civil-militär samverkan av det snitt vi sett prov
            på hittills. Den modell där soldater förväntas hjälpa till med
            civil uppbyggnad är förvirrande och missriktad och borgar inte
            för några som helst varaktiga resultat i uppbyggnadshänseende.
          </p>
          <head xml:id="i-5esN7w6BYAC54oZaEp2KzH" type="h2">
            Kvinnor, kvinnor, kvinnor
          </head>
          <p xml:id="i-6Efy2MaieHvxqZXWiSN6UH">
            Hittills har all form av kvinnorepresentation efter 2001 som
            sagt varit katastrofalt usel i alla typer av uppbyggnads- och
            fredskonferenser, likaväl som i de civila och offentliga beslutsförsamlingar
            som finns. Slutresultaten blir som bäst deklarativa snarare än
            operationella, det vill säga de får ingen betydelse för kvinnor
            hemma i vardagen.
          </p>
          <p xml:id="i-LJaSbmYVD2qMQZ2bs5wAkY">
            Den stora Kabulkonferensen 2010 med givare och berörda från många
            länder gav en detaljerad plan för fred: The Afghan Peace and Reintegration
            Plan, APARP. Där fanns en (1) kvinna på plats runt bordet som
            representant för alla landets kvinnor och för hela civilsamhället.
            Det är inte acceptabelt, hur mycket kulturell tolerans man än
            vill värna. Afghan Womens Network, AWN, uttryckte sin djupa otillfredsställelse
            direkt till regeringsansvariga och på presskonferenser.
          </p>
          <p xml:id="i-UygohUTqptS3tG9g1RR7NV">
            Planen APARP refererar heller inte alls till vare sig FN:s säkerhetsråds
            resolution 1325 från 2001 eller till kvinnorättskonventionen Cedaw.
            Inte heller nationella instrument som Napwa, National Action Plan
            for Women in Afghanistan, från 2005 eller EVAW, the Elimination
            of Violence Against Women finns med i de vägledande principerna
            i fredsplanen. Hur ska man då alls kunna tro på den?
          </p>
          <p xml:id="i-XujzLNcZZL3bMqjXiF8F5y">
            Det råder strängt taget dubbla standarder där staten Afghanistan
            i planer och i sin konstitution, med en egen kvinnominister i
            regeringen, i sin retorik och som motprestationslöfte till bistånd
            av olika slag förbinder sig att följa både människorättskonventionerna
            och kvinnokonventionen Cedaw. Medan tillståndet för alla de mänskliga
            rättigheterna i själva verket är medeltida usel, särskilt för
            kvinnor.
          </p>
          <p xml:id="i-CjMe2Bp5Tbihz66FEP45K7">
            Detta påpekas ofta av den oberoende människorättskommissionen,
            vars ordförande Sima Simar med sin oräddhet är en konstant nagel
            i ögat på regimen. Kommissionens oberoende kan numera ifrågasättas,
            inte på grund av dess egna ställningstaganden, utan för att regeringen
            nyligen tagit sig friheten att tillsätta och avsätta ledamöter
            i styrelsen.
          </p>
          <p xml:id="i-213TfGoWwweTPZEd1ra9LT">
            En undersökning från Care International från bland annat Afghanistan
            visar emellertid att många kvinnor ändå använder FN:s resoultion
            1325 för att mobilisera och söka stöd för sin rätt att vara med
            och förhandla, så den är väl värd att som det förnämsta internationellt
            gångbara instrumentet stå upp för kvinnors rätt och fredens möjlighet.
          </p>
          <head xml:id="i-ADiTj1szHKa4Lni6GM2SBs" type="h2">
            Den svenska positionen
          </head>
          <p xml:id="i-4MqkMo1cAhcb7yZ1JRopuQ">
            Den svenska positionen var från början att ge ett så gott som
            oreserverat och enigt stöd till FN-truppen som blev ISAF, och
            utrusta den med ett genom åren allt större truppbidrag, men allteftersom
            situationen förändrades och våldet inte avtog höjdes frågetecken
            kring meningsfullhet och avsikt med den svenska insatsen, även
            om den totalt sett förblivit liten i ISAF-sammanhanget med sina
            cirka 500 soldater bland upp till 48 andra nationer.
          </p>
          <p xml:id="i-CjJd8eWCxzsLPPZqVx982R">
            Inte minst den nuvarande och tidigare svenska regeringar har
            i ord också de hållit fram hur betydelsefullt det är att hjälpa
            kvinnor, lyfta fram kvinnor och bereda kvinnor plats i samhället
            och i fredsarbetet. Med rätta efterlystes nu, i en uppmärksammad
            artikel, behovet av en mer formfast sådan strategi. I det svenska
            biståndet och vid återtagandet av svensk trupp måste vårt land
            tydliggöra hur man vill gestalta detta stöd till afghanska kvinnor
            och flickor. För utbildning, fredsbygget, överlevnad, mat, inflytande,
            rättvisa och i lokalsamhället såväl som i det skakiga statsbyggandet
            som helhet.
          </p>
          <p xml:id="i-S3gxhanZUP7TfkjmiRp8Ax">
            FN:s berömda resolution 1325 kräver också att varje land som
            undertecknat den även skriver en handlingsplan för hur detta arbete
            ska implementeras, så att kvinnor varken blir de största offren
            i konflikter, bara betraktas som offer eller inte tillåts medverka.
            Bara 37 länder i världen, inte Afghanistan, har en sådan handlingsplan
            och Sveriges går ut i år. Den måste både i Afghanistan och i Sverige
            förses med mätbara mål, en klar tidtabell, ett effektivt kontrollsystem
            och ges en tillräcklig budget för de krafter som ska vara behjälpliga
            i genomförandet.
          </p>
          <p xml:id="i-KakZPGXmmjYzgpQG3BFuwr">
            I Afghanistan är det en lång väg att gå för alla parter. Från
            att klassas som världens farligaste land för kvinnor att leva
            i, till ett jämställt samhälle där Ulema- rådet inte längre med
            presidentens fulla stöd kan proklamera att män är primära och
            kvinnor sekundära.
          </p>
          <p xml:id="i-5w3QiQ63URAGutVjfnik2L">
            Man får inte glömma att det inte heller bara är talibanerna,
            som den otydligt definierade rörelse det nu är, som har den fientliga
            kvinnosynen. Den patriarkaliskt rotade föreställningen om manlig
            överhöghet och vapnens välsignelse har mycket djupare rötter än
            så och är mycket vidare utbredd.
          </p>
          <p xml:id="i-WEbhmK9F3ihKSUUS1tFLwm">
            Regelrätt människorätts- och jämställdhetsarbete som respekterar
            varje kön och allas lika rättigheter, möjligheter och skyldigheter
            har tagit det cirka hundra år att ge resultat i vårt land. Det
            är ett av de absoluta fundamenten för demokrati och för varaktig
            fred och kommer att kräva minst lika lång tid i Afghanistan. Den
            utvecklingen kan i grunden inte heller introduceras utifrån eller
            uppifrån, om än alla genuina initiativ bör stöttas och kraven
            på likvärdig genusrepresentation kan vara lämpliga att ställa
            i givarsammanhang.
          </p>
          <head xml:id="i-VsTbkfxQfcnwpURreuTdtT" type="h2">
            Flickors utbildning
          </head>
          <p xml:id="i-DJUNyyioxJbvzrxrNsHyo8">
            En av de viktigaste kilarna in i den massiva kvinnofientlighet,
            som i stort sett bestått efter elva år av västerländsk militär
            närvaro, är flickors rätt och reella möjligheter att gå i skolan.
            Utbildade kvinnor föder färre barn och hinner och kan ta bättre
            hand om de barn de får. De ställer större krav på jämställt bemötande
            i sina hem, lokalsamhällen och i yrkeslivet. Sverige bör följaktligen
            särskilt betona och stödja flickors rätt till skola. Det är en
            av de enskilt viktigaste åtgärderna i civil uppbyggnad som ger
            mest utdelning och den bör paras med specifikt riktad utbildning
            av kvinnliga lärare och av barnmorskor.
          </p>
          <p xml:id="i-DjP4Ft3zi9rxpnWiuK5r9x">
            Utbildade och självmedvetna unga kvinnor kan så småningom få
            uppfylla åtminstone den kvantitativa indikatorn på viss jämställdhet:
            att utgöra minst 40 procent på alla nivåer i beslutsprocesser
            för fred och i samhällets beslutsorgan.
          </p>
          <p xml:id="i-UL5bX5SBckYJqTqn4wsPYK">
            Säkras åtminstone det efter 2014 finns ett betydligt större hopp
            om varaktig fred.
          </p>
        </div>
        <div xml:id="i-WzBcny8PqUsq6TbBpXAJ5D" type="signatureBlock">
          <list xml:id="i-XkB9Tu2cT6txtcxzAdaVC1">
            <item xml:id="i-EXhNAzD4crCajDvZre2kZg" who="i-Q6T8pKy9pERdSQEuTcARyR" type="signature">
              Lotta Hedström (MP)
            </item>
          </list>
        </div>
      </div>
    </body>
  </text>
</TEI>
