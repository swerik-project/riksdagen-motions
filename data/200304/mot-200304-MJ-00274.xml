<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0274/mot_200304_MJ_0274-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ274 pnr: m1418
          </p>
          <p>
            Motion till riksdagen 2003/04:MJ274
          </p>
          <p>
            av Stefan Hagfeldt m.fl. (m)
          </p>
          <p>
            Skydda Omberg
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att pröva olika alternativ för att skydda Ombergs natur.
          </p>
          <p>
            Motivering
          </p>
          <p>
            Omberg, som är unik i sitt slag, har sådana värden som nationalklenod
            att den bör skyddas på ett bra sätt. Omberg är en bergrygg som
            skjuter upp mellan två förkastningsbranter. Den bär spår av inlandsisen
            som lade en kappa av kalkrik moränjord över berget. Tillsammans
            med det gynnsamma lokalklimatet ger detta förutsättningar för
            den yppersta växtlighet, med t ex rika lundmiljöer, orkidérika
            kalkkärr och artrika stäppängar och klippängar. På berget finns
            som exempel en av Sveriges nordligaste naturliga bokskogar och
            en riklig förekomst av idegran. Omberg ligger i en trakt med stor
            koncentration av natur- och kulturvärden med Vättern och Tåkern
            som är internationellt kända. Omberg uppfyller förmodligen de
            kriterier som ställs på en nationalpark vad gäller storlek, vetenskapliga
            värden, upplevelsevärden, kulturella värden och storslagenhet.
            Att berget genom tiderna i övrigt påverkats av människans boende
            och brukande delar Omberg med nästan alla naturområden av någon
            storlek i södra Sverige. Blir Omberg en nationalpark ges dess
            skötsel en inriktning mot ökad orördhet, hög biologisk mångfald
            och stora upplevelsevärden. Hur näringarna skulle påverkas om
            Omberg blev nationalpark är oklart. Därför bör en utredning få
            visa vilka förhållanden som gäller och vad det skulle innebära
            för olika intressenter. Givetvis måste ägar- och brukarfrågor
            få en rimlig lösning. Det är emellertid inte självklart att en
            nationalpark är bästa lösningen. En annan möjlighet vore att utvidga
            de små naturreservat som redan finns till att omfatta ett större
            område. En tredje möjlighet vore att sluta långsiktiga avtal
          </p>
          <pb facs="riksdagen-motions-pdf/data/200304/mot_200304_MJ_0274/mot_200304_MJ_0274-0002.pdf"/>
          <p>
            2003/04:MJ274
          </p>
          <p>
            med de berörda markägarna — i stor utsträckning staten — som
            berörs av intresset av ett starkare skydd. Det formellt starkaste
            skyddet utgörs av nationalparken. Erfarenheterna visar emellertid
            att det formellt starkaste inte nödvändigtvis i praktiken alltid
            är det alternativ som bäst tjänar skyddsintressena. En nationalpark
            skall inte bara bildas utan också skötas. Staten har på denna
            senare punkt långt ifrån alltid varit något föredöme. För vår
            del ser vi betydande fördelar med att söka upprätta långsiktiga
            avtal om skydd och vård av Ombergs unika natur med de berörda
            markägarna. I sådana avtal kan de villkor tas in som är centrala
            för naturvården samtidigt som markägarens eget engagemang kan
            utnyttjas. Vi utesluter inte att sådana avtal skulle kunna träffas
            med ägare till ett större område än det som aktualiserats i nationalparksdiskussionerna.
            För de åtaganden som markägarna gör enligt avtalet skall ersättning
            utgå. Vi förordar mot den här bakgrunden att olika alternativ
            för att skydda Ombergs natur prövas innan ett slutgiltigt ställningstagande
            görs.
          </p>
          <p>
            Stockholm den 2 oktober 2003
          </p>
          <p>
            Stefan Hagfeldt (m) Gunnar Axén (m) Anna Lindgren (m)
          </p>
          <p>
            Gunilla Carlsson (m) i Tyresö
          </p>
        </div>
      </div>
    </body>
  </text>
</TEI>
