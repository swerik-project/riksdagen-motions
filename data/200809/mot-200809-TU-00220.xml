<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00220">
  <teiHeader>
    <fileDesc>
      <titleStmt>
        <title>Arlandabanan</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arlandabanan</title>
          <idno type="rdwebb">GW02T220</idno>
          <rs type="number">T220</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T220/text</ref>
          <ref type="dokument_url_html">http://data.riksdagen.se/dokument/GW02T220</ref>
          <ref type="dokumentstatus_url_xml">http://data.riksdagen.se/dokumentstatus/GW02T220</ref>
          <ref type="doc">http://data.riksdagen.se/fil/CDDD3615-1F14-4115-A671-DFD22277BEA0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MVvXJZwieBp61MJ62dGdC3" type="signed"/>
        <correspContext corresp="i-MVvXJZwieBp61MJ62dGdC3">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-KnfRfemwD98TyCA1A8KCeX"/>
        </correspContext>
        <correspAction xml:id="i-KjHtF7kscWPBmsJFpRYnx9" type="numbering">
          <date when="2008-10-02"/>
        </correspAction>
        <correspAction xml:id="i-NMwoXVzruVdKfp1mtvcW8H" type="submission">
          <date when="2008-09-26"/>
        </correspAction>
        <correspAction xml:id="i-VhYZcF2NP4JpGhoC9mLbZ" type="transfer">
          <date when="2008-09-26"/>
        </correspAction>
        <correspAction xml:id="i-8PshRFNM4QYCT3VY9fRFHZ" type="assigned"/>
        <correspContext corresp="i-8PshRFNM4QYCT3VY9fRFHZ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M1jPBYuvBDpv94C9wgF1o3" type="motBody">
        <div xml:id="i-4QYrb79VYLXTykAkBoLVLv" type="TOC">
          <head xml:id="i-Jd5UGEA72CAZ8qHgDu1PsD">
            1 Innehållsförteckning
          </head>
          <list xml:id="i-Kaej14ZEtvVu8RughsHbzE">
            <item xml:id="i-MDcDNTdPBzdbiCzTRqLCtD">
              2 Förslag till riksdagsbeslut 1
            </item>
            <item xml:id="i-3UYztpqb5YnwVF7Murv61k">
              3 Bakgrund 2
            </item>
            <item xml:id="i-6AZ1mxmpXCT4rYC1xXJ7zY">
              4 Syftet med Arlandabanan 2
            </item>
            <item xml:id="i-Jmm1fhrT4ZgAZmVTrwqnW3">
              5 Riksrevisionens kritik av Arlandabanan 3
            </item>
            <item xml:id="i-6F2BAMaDSfXDuk9MMNnvie">
              5.1 Statens styrning 3
            </item>
            <item xml:id="i-W4igeVWi8K3ejrzCWKTgxM">
              5.2 Finansiella åtaganden 3
            </item>
            <item xml:id="i-L9Jo47Dytv3GiyJsYtv2nb">
              5.3 Transportpolitiska åtagande 4
            </item>
            <item xml:id="i-K2f3uxwnWMvX8hJgsf5MWT">
              6 Samhället behöver inga OPS-investeringar 5
            </item>
            <item xml:id="i-7fY99rp4uiJkXmTKZBbxV3">
              6.1 OPS flyttar makt bort från folket och folkvalda 5
            </item>
            <item xml:id="i-L6xcV3ufHJfbmT3aQURf39">
              6.2 OPS leder till effektivitetsförluster 6
            </item>
            <item xml:id="i-QDTazXX2SVoz5yr9jfNQeS">
              6.3 OPS leder till ökade kostnader 6
            </item>
            <item xml:id="i-5bY2mRxcPbMKGFAbpx7Hup">
              6.4 OPS fel väg 7
            </item>
            <item xml:id="i-Qvxb3KyzSjkBh3C5JZJX9j">
              7 Framtidens Arlandabanan 7
            </item>
            <item xml:id="i-JjMSoEEefXeCcozkzzA7Xy">
              7.1 För att öka den demokratiska insynen 7
            </item>
            <item xml:id="i-WdhuAuvDBruM9pePwtFMJH">
              7.2 För att Staten redan tar ett stor finansiellt ansvar 7
            </item>
            <item xml:id="i-LAZcUZQ1jPYiKTnFwSnZad">
              7.3 För att kunna nå trafikpolitiska mål 8
            </item>
          </list>
        </div>
        <div xml:id="i-KX7eZGbvNp734W7EsgWbsU" type="motProposal" subtype="förslag">
          <head xml:id="i-2ZAQTYGeqzQ7YHmCDNHKW5">
            2 Förslag till riksdagsbeslut
          </head>
          <p xml:id="i-CQmcWCSCKFqQb8dgkyQXDu">
            Riksdagen tillkännager för regeringen som sin mening vad som
            anförs i motionen om att staten bör använda sig av sin optionsrätt
            för att efter 2010 lösa ut A-Train som operatör på Arlandabanan
            och att Banverket bör överta ansvaret för järnvägssträckan.
          </p>
        </div>
        <div xml:id="i-SW5Tt7NLXjM9q5u959QKtA" type="motContent">
          <head xml:id="i-2Makq1t72CF26uDjbsWjih" type="h1">
            3 Bakgrund
          </head>
          <p xml:id="i-FssgVKPDj8fNDEuJYT2UWw">
            Arlandabanan (järnvägen mellan Stockholm och Arlanda) invigdes
            1999. Det var ett samfinansieringsprojekt mellan staten och privata
            intressenter, dvs. ett OPS-projekt (Offentlig-privat samverkan).
          </p>
          <p xml:id="i-YYUMu6ng7zfqiWKnGrihpF">
            Staten finansierade sträckan StockholmRosersberg, medan sträckan
            Roser sbergArlanda och stationerna på Arlanda och Stockholms central
            fi nansierades av OPS-projektet, även kallat Samfinansieringsprojektet.
          </p>
          <p xml:id="i-VgG3SK5SXhcLY98GSr5LNx">
            Statens representant i OPS-projektet är A-banan Projekt AB (A-banan).
            Den andra representanten i projektet, A-Train AB (A-Train) består
            av ett privat konsortium som vann upphandlingen av Arlandabanan.
            Det är A-Train som tilldelats rätten att trafikera järnvägen och
            att ta ut ersättning av andra operatörer på banan under 45 år.
          </p>
          <p xml:id="i-7Uaj63RnJ2kasrU2n6YFgp">
            I avtalet mellan staten och A-Train finns en option som ger staten
            möjlighet att när som helst efter 15 år lösa ut A-Train om det
            finns brister i trafikens samordning och integration. Optionen
            fanns inte med i det första Arlanda­baneavtalet som godkändes
            av den borgerliga regeringen. Optionsmöjligheten tillkom efter
            det att en socialdemokratisk regering tillträtt efter valet 1994.
            Den nya regeringen ansåg att den borgerliga regeringens avtal
            inte tillgodosåg möjligheterna till ökad bantrafik och en större
            andel resande. I det befintliga avtalet tillfogades därför ett
            antal kompletteringsöverenskommelser, varav optionsrätten var
            en.
          </p>
          <p xml:id="i-AQcaNrwR37qvbSwmBzzPmT">
            Vi utvecklar i motionen anledningen till att vi anser att staten
            ska använda sig av optionsmöjligheten.
          </p>
          <head xml:id="i-CEwAJ7FkL7ptDeKECHTySP" type="h1">
            4 Syftet med Arlandabanan
          </head>
          <p xml:id="i-XHm2bh939UHRmfCmKrAbM9">
            Det fanns en rad olika anledningar till att den borgerliga regeringen
            mellan 1991och 1994 ville genomföra OPS-projektet Arlandabanan.
          </p>
          <p xml:id="i-FDEMCCNABK7zBPzkAdXN4n">
            För det första var banans tillkomst en förutsättning för att
            få tillstånd att bygga en tredje rullbana på Arlanda. Arlandabanan
            skulle bidra till att utsläppstaket för Arlanda flygplats inte
            överskreds genom ökad flygtrafik i och med en tredje bana.
          </p>
          <p xml:id="i-V5Wfia1VRoBmBbptMvW4D5">
            För det andra skulle Arlandabanan bidra till att öka integrationen
            av lokal, regional och interregional tågtrafik med flygförbindelser.
          </p>
          <p xml:id="i-HmES7ZmcLzPzxS2cx9q8HL">
            För det tredje skulle den ökade integrationen ge ekonomisk tillväxt
            både i och utanför regionen.
          </p>
          <p xml:id="i-TbaSshnC4qSKBF58sJHRh2">
            För det fjärde skulle den nya finanseringslösningen (OPS) bidra
            till förnyelse, förändring och ökad effektivitet av järnvägsektorn.
          </p>
          <p xml:id="i-JWCqxojpGxsWfzM9B5VmYJ">
            För det femte bedömdes Arlandabanan vara samhällsekonomiskt lönsam.
          </p>
          <head xml:id="i-JKjKNZ6hcwXwxg28a5qdR9" type="h1">
            5 Riksrevisionens kritik av Arlandabanan
          </head>
          <p xml:id="i-HmJETi9JohNdrTpvcfKvgC">
            Riksrevisionen har framfört omfattande kritik (i Arlandabanan
            Insyn i ett samfinanseringsprojekt, 2004-09-21, dnr 33-2003-0640)
            när det gäller statens styrning och uppföljning av Arlandabanan.
          </p>
          <head xml:id="i-BtHX5DTaLXNgXJApZGPzn2" type="h2">
            5.1 Statens styrning
          </head>
          <p xml:id="i-MMzg8tGHfobevbShdHEASp">
            Riksrevisionen menar att A-Banans uppdrag är otydligt, eftersom
            vare sig regeringen, Banverket eller Luftfartsverket (alla tre
            tillvaratar statens intressen i A-Banan Projekt AB) har tydliggjort
            vilka samhällsintressen A-Banan ska infria.
          </p>
          <p xml:id="i-Mtp1GvsiwyvSLgFzumgJUG">
            Riksrevisionen konstaterar att A-Banan har omfattande befogenheter
            samtidigt som det inte föreligger någon rapporteringsskyldighet
            inför staten. Det finns inga krav på hur projektet utvecklas vare
            sig finansiellt eller transportpolitiskt. Enligt Riksrevisionen
            innebär avsaknaden av rapporteringskrav att regeringen inte kan
            säkerställa att man får tillräcklig insyn (sid 29 i ovan nämnda
            rapport).
          </p>
          <head xml:id="i-EUUPhvvnz5YC1i5pmgv6B7" type="h2">
            5.2 Finansiella åtaganden
          </head>
          <p xml:id="i-2bGsHoYGmEnqHcdbMJAm9e">
            Riksrevisonen anser att staten har haft och har stora finansiella
            åtaganden när det gäller Arlandabanan.
          </p>
          <p xml:id="i-KACKokF56rVbCGEFz8R8dD">
            Kostnaden för att bygga en järnväg mellan Stockholm och Arlanda
            uppskattas av Riksrevisionen till 6 miljarder kronor. Staten bekostade
            1,9 miljarder kronor för fyrspåret mellan Stockholm och Rosersberg.
            Samfinanseringsprojektets kostnad var följaktligen 4,1 miljarder
            kronor. Men av dessa 4,1 miljarder stod staten för 850 miljoner
            för Norra böjen och 540 miljoner för att ansluta banan till stomnätet.
            A-Train skulle därmed ha svarat för 2,7 miljarder i investeringskostnad.
            Men det statliga villkorslånet på 1 miljard kronor innebär att
            de privata intressena inte bär någon risk för den delen av projektets
            finansiering. Sammantaget betyder det enligt Riksrevisionen att
            60 % av kostnaden kommer från statsbudgeten och 40 % från privata
            intressen.
          </p>
          <p xml:id="i-GMu1fsMCgZhjieQft2RTRX">
            När det gäller det statliga villkorslånet finns ingen säkerhet
            på den statliga sidan. A-Train betalar ingen ränta på lånet, utan
            det är Banverket som står för räntekostnaden (50 miljoner kr/år).
            Däremot har staten rätt att dela eventuell vinst från A-Train
            med bolagets ägare. Om vinstdelningen överstiger 1 miljard ska
            överskjutande del användas till att återbetala Banverket för den
            räntekostnad som verket betalar.
          </p>
          <p xml:id="i-E3jnLGUSooYHqV6qwEKLw3">
            Riksrevisionen skriver vidare: Genom det sätt på vilket A-Train
            finansierat sin verksamhet har staten exponerats för finansiella
            risker utöver de som ingått i samfinansieringsprojektet (sid 34).
            Orsaken är att Vattenfall bidragit med 20 % av A-Trains eget kapital
            (120 miljoner kr) och att Nordiska investeringsbanken, som till
            38 % ägs av staten, fram till 2004 lånade ut 500 miljoner kronor.
            Till det har AB Svensk exportkredit fram till 2004 lånat ut 325
            miljoner kronor till A-Train.
          </p>
          <p xml:id="i-UJ94DaeASWAQN3AND8s7PJ">
            A-Train har även leasat 6 av 7 tåg genom ett avtal med Nordea
            (då Nordbanken Finans). Staten har en skyldighet att överta betalningsansvaret
            för leasingtågen om A-Train inte kan klara sina ekonomiska åtaganden.
            Riksrevisionen konstaterar att A-Train självt uppger att anskaffningsvärdet
            för de leasade tågen uppgår till 730 miljoner kronor.
          </p>
          <p xml:id="i-XT4J9RZUvQzSTbSJrAKtDw">
            Riksrevisionen redovisar även att A-Train givits rätt att under
            de först sju åren skjuta upp hyresbetalningarna för Stockholm
            central och flygplatsområdet på Arlanda. A-Train betalar ingen
            ränta för hyresskulden. Möjligheten att skjuta upp hyran på Stockholms
            central motsvarar enligt Riksrevisionens bedömning ett räntefritt
            lån som ökar linjärt under sju år till ett slutgiltigt värde av
            70 miljoner kronor (sid 41).
          </p>
          <p xml:id="i-GmLnErbHxDVampQfcG5E3p">
            Sammantaget konstaterar Riksrevisionen att
          </p>
          <list xml:id="i-Bky6dasaeLuixuAJBXmnJd" style="ul">
            <item xml:id="i-W5e1XcDCFqB17Cnc9Tru9u">
              den utlovade redovisningen av statens åtagande uteblev
            </item>
            <item xml:id="i-BLgCxDE4Z3FHzakdq7XeBD">
              staten är exponerad för en betydande del av samfinansieringsprojektets
              affärsmässiga risker
            </item>
            <item xml:id="i-KhgjW8PReXtY7bTrYEBXAz">
              staten har varit en stor finansiär av A-Train
            </item>
            <item xml:id="i-B6Ypa5n1Kz9zGHteQ9odCo">
              det föreligger bristande redovisning av villkorslånet till A-Train
            </item>
            <item xml:id="i-ZET7MqnTcBHnA6fJHq7UP">
              kostnader för statens kreditrisker inte synliggjorts.
            </item>
          </list>
          <head xml:id="i-HwgeY7Qnayfrq7dhKanHRL" type="h2">
            5.3 Transportpolitiska åtaganden
          </head>
          <p xml:id="i-PRqzd5dQ16UWEsSTuoJPNH">
            Riksrevisionen konstaterar att regeringen i proposition 1993/94:213
            ansåg att Arlandabanan skulle ge ett effektivare lokalt, regionalt
            och nationellt transportsystem, samtidigt som regeringen inte
            redovisade hur utvecklingen av trafiken förväntades. Den målkonflikt
            som kan finnas mellan den privata motpartens intresse att göra
            en företagsekonomisk vinst och statens intresse av att järnvägen
            trafikeras av andra operatörer än A-Train analyserades inte närmare
            i propositionen (sid 53).
          </p>
          <p xml:id="i-VrsJdJ5nKhYTXYrkEAGAzU">
            Vidare konstaterar Riksrevisionen att det aldrig gjordes någon
            samhällsekonomisk kalkyl av det projekt som genomfördes, utan
            fokus var samfinansieringsprojektets företagsekonomiska lönsamhet
            dvs. den eftersträvande privata samarbetspartners möjligheter
            att få avkastning på satsat kapital (sid 54). Banverket fann förvisso
            banan samhällsekonomiskt lönsam, men Banverkets beräkningar baserades
            på en investering som hade en annan utformning och andra villkor
            för trafikeringen.
          </p>
          <p xml:id="i-FWPEkyox34XTMVQVetePBy">
            Riksrevisionen menar även att trafikutvecklingen betydligt överskattades.
            Regeringens bedömning var att antalet resenärer 2005 skulle uppgå
            till 5,1 miljoner. Utfallet blev cirka hälften av detta.
          </p>
          <p xml:id="i-GeNhKD6au6wsD1dcxmsayr">
            Riksrevisionen konstaterar att
          </p>
          <list xml:id="i-BbzCt4hmxSk22YQRSNPVPh" style="ul">
            <item xml:id="i-LEaeK96sx3HgLCdamDBChB">
              målet om att integrera Arlandabanan med lokaltrafiken inte nåtts
            </item>
            <item xml:id="i-WiCqseBfVVjpQYocgaWD4d">
              det inte gjorts någon samlad uppföljning av effekterna av Arlandabanan
              i förhållande till de trafikpolitiska målen för projektet
            </item>
            <item xml:id="i-3ACP4ifKwWtMyxBFaChS36">
              det krävs ökad tågtrafik till Arlanda om inte utsläppstaket på
              Arlanda flygplats ska spricka
            </item>
            <item xml:id="i-YUiM7D2q15H8obnSHSLpkF">
              den annorlunda plattformshöjden försvårar integration med övrigt
              järnvägsnät
            </item>
            <item xml:id="i-QZp3wR67b6Sff6YvoU9Hwe">
              vissa orter har fått det lättare med förbindelser till Arlanda
              flygplats.
            </item>
          </list>
          <head xml:id="i-UEn2pSHKUoTRorxuUtq6wi" type="h1">
            6 Samhället behöver inga OPS-investeringar
          </head>
          <p xml:id="i-86AQYZzai3uSvyHT2gtuVy">
            I bakvattnet av debatten om bristande resurser till investeringar
            av infrastruktur, förs en diskussion om att hitta alternativa
            finansieringslösningar. Det som ofta förs fram är OPS, offentlig-privat
            samverkan. Det betyder ett samarbete mellan stat och privata intressen.
            Det är de privata aktörerna som bygger och driver en väg eller
            järnväg under en viss överenskommen tid. Finansiering av verksamheten
            sker genom att den privata aktören får ta ut avgifter eller att
            staten ger en ersättning beroende på olika parametrar, t.ex. antalet
            fordon på en väg. Efter en viss tid återgår ansvaret för vägen
            eller järnvägen till staten. Regeringen har både i budgetpropositionen
            2007 och i den ekonomiska vårpropositionen 2007 tydligt tagit
            ställning till att OPS är en framtidsväg. Motivet tycks vara att
            vi annars inte har råd med alla de investeringar vi tycker är
            nödvändiga. Fast om riksdagen ändrar budgetlagen så att det i
            praktiken skapas en investeringsbudget uppnår man samma ökningspotential
            av investeringar som privata lån kan leda till. Självklart leder
            en investeringsbudget till att kostnader för räntor och amorteringar
            ökar. Det betyder att staten inte ohejdat kan öka upplåningen
            på lång sikt, eftersom räntekostnadernas andel av budgeten i så
            fall hela tiden stiger. Men då det under en period föreligger
            stora investeringsbehov kan en investeringsbudget frigöra resurser
            under utgiftstaket, samtidigt som vi får en mer rimlig fördelning
            av en investerings nytta mellan olika generationer. Använder man
            inte en investeringsbudget betyder det att dagens generation betalar
            för hela investeringskostnaden, fast vi vet att t.ex. en järnvägssträcka
            kan konsumeras under 40 år.
          </p>
          <head xml:id="i-C2Kgfbj4VPXeEMjbXaWu3x" type="h2">
            6.1 OPS flyttar makt bort från folket och folkvalda
          </head>
          <p xml:id="i-3K3EoNpM6Z4exeJ8rbdn5T">
            Idag är det folket via de folkvalda som bestämmer vilka investeringar
            som är viktiga och nödvändiga för hela landet. Om vi använder
            oss av OPS-lösningar kommer det ofrånkomligen att ske en glidning
            i inflytande och kontroll över infrastruktursatsningarna. Även
            om det är så att det är staten som i sista hand fäller avgörandet
            för vilka investeringar som ska omfatta OPS, kommer privata aktörer
            att trycka på för att påpeka att de kan investera i vissa projekt.
            Tid, resurser och kostnader för upphandlingsprocessen kommer att
            stjäla utrymme för de projekt som inte är intressanta för privata
            aktörer. Risken är stor att det är storstadsregionerna som blir
            vinnare i OPS-karusellen.
          </p>
          <p xml:id="i-JY9dqMHu3yhfqHSdFP7bDF">
            Medborgare, media och folkvald har dessutom inte någon som helst
            insyn i privata företags verksamheter, till skillnad från vad
            som gäller inom den statliga eller kommunala sfären.
          </p>
          <head xml:id="i-WXVUfp9qEycEys67BEwQY3" type="h2">
            6.2 OPS leder till effektivitetsförluster
          </head>
          <p xml:id="i-S378CG83NMeQmXxh4sR979">
            En privat aktör har inte och kan inte heller förväntas ha ett
            helhetsperspektiv på effektivitetsvinster för hela samhället.
            En privat aktör ser till vilka företagsekonomiska aspekter som
            leder till störst avkastning. Privata intressen har inte möjlighet
            att väga in vad som är samhällsekonomiskt intressant eller effektivt.
            Eftersom infrastruktursatsningar är av så stor samhällelig betydelse
            är det alltså mer effektivt att låta staten ansvara och sköta
            denna samhällssektor. I annat fall kan en privat aktör i värsta
            fall förhindra en optimal resursanvändning.
          </p>
          <p xml:id="i-TYrs419uEh7NLsakrgBpRJ">
            Arlandabanan är ett exempel som tydliggör detta problem. Banan
            ägs av konsortiet A-Train AB. För att maximera vinsten har A-Trains
            profil varit att rikta in sig på resenärer med hög betalningsvilja.
            Den höga avgiften har lett till att bussarna till Arlanda fortfarande
            har en hög marknadsandel och att även taxiresor till flygplatsen
            står sig i konkurrensen med tåget. Detta ger varken minskade miljövinster
            eller minskad trängsel på vägbanorna. Det höga priset är också
            lättare att behålla, eftersom konsortiet byggde tre stationer
            och inte en som Banverket förordade. Eftersom resenärer med A-Train
            inte träffar övriga resenärer är det mycket lättare att ta ut
            ett högt pris. Men det är även så att konsortiet tar en extra
            avgift av andra tågföretag som stannar vid Arlanda. Det gör de
            för att högbetalande resenärer med Arlandabanan inte ska välja
            ett billigare fjärrtåg. Det leder naturligtvis till att andelen
            tåg som stannar vid Arlanda är färre än vad det kunde vara. Allt
            detta leder till ett dåligt resursutnyttjande av järnvägskapaciteten
            och att miljöeffekterna uteblir eller förminskas mot vad som skulle
            kunna vara fallet.
          </p>
          <head xml:id="i-Q4CQ5qBwCehrM6B51r4KRz" type="h2">
            6.3 OPS leder till ökade kostnader
          </head>
          <p xml:id="i-Xwtrfdda1Gcm2FNoj3nKKQ">
            Vissa hävdar att OPS ger effektivitetsvinster på 1520 %, eftersom
            det är privata intressen som styr. Man kan ifrågasätta om det
            verkligen är sant, eftersom det knappast är driftformen som avgör
            effektivitetsgraden för en verksamhet. Men om vi för tillfället
            skulle acceptera påståendet, är det ändå inte så att den totala
            kostnaden för en OPS-lösning är billigare än om staten sköter
            verksamheten. För det första ökar kostnaderna för upphandlingsprocessen
            i ett OPS-förfarande, och dessa kostnader bör bli betydande med
            tanke på omfattningen av ett infrastrukturprojekt. För det andra
            kan en privat aktör inte låna pengar billigare än vad staten kan.
            Statens lån sker i Riksgäldskontoret och den räntenivån kan ingen
            privat aktör ens komma i närheten av på den privata lånemarknaden.
            För det tredje finns ett vinstintresse hos privata aktörer, vilket
            leder till en högre totalkostnad i och med behovet av avkastning.
            Dessutom går det bara att spekulera i om OPS verkligen leder till
            minskade kostnader, eftersom det saknas utvärderingsbara objekt.
          </p>
          <head xml:id="i-XE3y7Uk3XNtvpKA3CBukEX" type="h2">
            6.4 OPS fel väg
          </head>
          <p xml:id="i-6tpBMEXjjoxPjXZUpuHz7T">
            Mycket talar därför för att OPS-lösningar leder till ökade samhällskostnader,
            samtidigt som makten över projekten skjuts från den offentliga
            sfären till den privata. Vänsterpartiet anser att infrastrukturinvesteringar
            ska beslutas av demokratiska organ samt beslutas och förvaltas
            av statliga eller kommunala myndigheter med en öppen insyn i verksamheten.
          </p>
          <p xml:id="i-BesXSbc9TFXTPHPJa19Z7F">
            Om staten vill öka investeringstakten av infrastruktur är det
            möjligt att göra så redan idag. Budgetlagen kan ändras så att
            staten övergår till ett system med investeringsbudget och lånar
            dessa medel i Riksgäldskontoret. På så sätt behövs inte OPS, men
            vi kan fortfarande göra kraftfulla och nödvändiga satsningar på
            nya spår och en ökad investering i banunderhåll.
          </p>
          <head xml:id="i-Q2hFdjRhBJKBdP6gF5sUXm" type="h1">
            7 Framtidens Arlandabana
          </head>
          <p xml:id="i-2xxbNR5GCAD7ZzwNLEriE5">
            Vi anser att det finns en rad argument som talar för att staten
            bör överta drift och ansvar för Arlandabanan.
          </p>
          <head xml:id="i-4BKeSu9WQMNi2SVBhSSScA" type="h2">
            7.1 För att öka den demokratiska insynen
          </head>
          <p xml:id="i-JmKSbymRmCxZxSstphG7MR">
            Riksrevisionen har visat på allvarliga brister i redovisning
            och uppföljning. Den otydliga styrningen och de långtgående befogenheterna
            för A-banan pekar på att det utifrån ett demokratiskt perspektiv
            föreligger ett behov av ett statligt engagemang som är större
            än idag. Genom att överföra Arlandabanan till Banverket tydliggörs
            att banan är en del av nationens järnvägssystem och därmed ska
            beslut och inriktning baseras på samhällspolitiska mål och ej
            snäv företagsekonomisk vinst.
          </p>
          <head xml:id="i-3BcCK35gkWT8WvcVLCsYNW" type="h2">
            7.2 För att staten redan tar ett stor finansiellt ansvar
          </head>
          <p xml:id="i-MzhEGCswAa2nmAp4AX8opQ">
            De privata intressena ges långtgående ekonomiska fördelar, samtidigt
            som riskfördelningen rent ekonomiskt i hög grad vilar på staten.
            Statens finansiella åtagande är stort, både när det gäller statens
            andel av själva investeringarna och när det handlar om generösa
            villkorslån m.m. som de privata intressena tar del av. Eftersom
            staten redan bidragit med stora investeringar i projektet och
            tar en stor finansiell risk är det högst rimligt att kontroll
            och ansvar förs över till staten.
          </p>
          <head xml:id="i-D1MYBhh7H9Zw5PpGDphHdH" type="h2">
            7.3 För att kunna nå trafikpolitiska mål
          </head>
          <p xml:id="i-T6BzB6M4W1J493y6adaYGG">
            De transportpolitiska mål som beslutades innan Arlandabanan togs
            i drift har inte nåtts. Tanken var att byggandet av banan skulle
            knyta samman det svenska järnvägssystemet med Sveriges största
            flygplats. Arlandabanan ansågs ge ett effektivare lokalt, regionalt
            och nationellt transportsystem. Arlandabanan skulle även bidra
            till att minska miljöbelastningen från Arlanda flygplats genom
            att antalet resenärer på flygpendeln skulle uppgå till över fem
            miljoner.
          </p>
          <p xml:id="i-Fg9viupTZBE4V58tifF918">
            Trafikutvecklingen av antalet resenärer har istället bara nått
            upp till hälften av prognosen. Målet om att integrera Arlandabanan
            med lokal tågtrafik är inte tillfredsställande. Vill man åka tåg
            till Arlanda krävs i många fall ett byte av tåg på Stockholms
            central. Detta medför naturligtvis olägenheter för den enskilda
            resenären. Genom att plattformshöjden för Arlanda express är annorlunda
            än vad som är brukligt, är det svårt att samordna och integrera
            trafik med varandra. Även om vissa orter numer i större grad använder
            sig av tåg till Arlanda, finns det andra orter (t.ex. Eskilstuna,
            Hallsberg och Örebro), vilka tvärtom minskat sitt resande med
            tåg till Arlanda vid en jämförelse mellan åren 2000 och 2007.
          </p>
          <p xml:id="i-TjHtZEg3oXbpYmDRv6Qt2H">
            Sammantaget skulle ett överförande av Arlandabanan till staten
            innebära större möjligheter att nå samhällsekonomiska och samhällspolitiska
            mål. Dagens situation betyder istället att det är företagsekonomiska
            mål som vägleder Arlandabanans drift. Rationella beslut och övervägande
            privata intressen överensstämmer inte alltid med samhälliga mål.
            En önskan om att öka antalet resenärer genom att sänka biljettpriset
            är kanske inte företagsekonomiskt intressant. För att klara en
            kapacitetshöjning måste företaget göra investeringar i ny tåg,
            vilket är en ökad finansiell risk. Utifrån ett samhällsekonomiskt
            perspektiv kan ett sänkt pris däremot vara oerhört rationellt,
            eftersom det leder till att fler åker tåg och miljöpåverkan därmed
            minskar. Den samhälleliga finansiella risken kan därför ses i
            ett större sammanhang och i ett längre perspektiv.
          </p>
          <p xml:id="i-2gwmCaxjATo5CJLQUojU96">
            Mot bakgrund av det ovan framförda anser vi att staten bör använda
            sig av sin optionsrätt att efter 2010 lösa ut A-Train som operatör
            på Arlandabanan och att Banverket övertar ansvaret för järnvägssträckan.
            Detta bör ges regeringen till känna.
          </p>
        </div>
        <div xml:id="i-RNEgESS1ieEdpDRQgWdu5n" type="motSignatures">
          <list xml:id="i-Xwgi8nVPMJPR69mH6CtyTo">
            <item xml:id="i-F3FGxR4aCYCYhHPgTuJ897" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-3su3aE14mxjoyD2b2ig7bx" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-6VTb3N6k3k5K6oDEdGhfeR" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-RarJFdx1mQkbLyzpw1wWgb" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-FBosZWuMg4cWqcxcbrocvu" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-GzERpkT8cPa42N9CsPthRc" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-94QKS8r8wtLME7WkgEmvGc" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-5bP6YVJa6bhyBsr2PZ5RyA" who="i-KnfRfemwD98TyCA1A8KCeX">
              Peter Pedersen (v)
            </item>
          </list>
        </div>
      </div>
    </body>
  </text>
</TEI>
