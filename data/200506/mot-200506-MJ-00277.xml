<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_277/mot_200506_MJ_277-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ277 pnr: m1438
          </p>
          <p>
            Motion till riksdagen 2005/06:MJ277
          </p>
          <p>
            av Jan-Evert Rådhström och Magdalena Andersson (m)
          </p>
          <p>
            Blyförbud i ammunition
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att blyförbudet vid jakt skall upphävas, utom på våtmarker.
          </p>
          <p>
            Motivering
          </p>
          <p>
            Det finns flera olika synpunkter när det gäller ett förbud mot
            bly i ammunition. När det gäller ett förbud mot blyhagel i våtmarker
            så delar vi den ståndpunkten. Ett sådant förbud måste gälla i
            våtmarker där vattendjupet är så litet att sjöfågel har möjlighet
            att dyka till botten och ta sjunkna hagel. Det går dock inte att
            bortse från att det finns ett stort olöst problem med blyförbud
            i ammunition. Det finns fortfarande i dag inga bra ersättningsmaterial
            till bly vid tillverkning av jaktammunition. Att man trots detta,
            och trots alla vetenskapliga försök som gjorts, ännu inte insett
            att riksdagen måste ompröva sitt tidigare beslut är beklagligt.
            Regeringen avser nu att inhämta en konsekvensanalys av tidigare
            fattat beslut, vilket vi uppfattar som att man uppenbarligen insett
            sitt tidigare felaktiga beslut. Dock kvarstår faktum: blyförbudet
            kan komma att verkställas år 2008. Vi anser att forskningen redan
            på ett mycket tydligt sätt visat att det inte finns något behov
            om införande av blyförbud vilket gör att man redan nu borde kunna
            dra tillbaka de uppskjutna besluten om ett blyförbud 2008. Konsekvensanalysen
            av ett blyförbud kan i värsta fall komma så sent som under 2007.
            Det skulle innebära att den svenska ammunitionsindustrin kan komma
            att ha endast några få månader på sig från det att man fått besked
            om att beslutet står fast till det att lagstiftningen träder i
            kraft. Det är en helt oacceptabel situation för en för Sverige
            så viktig industri. Är man oinsatt i betydelsen av att skytte
            kräver en ammunition av rätta kvaliteter kan man göra det enkelt
            för sig och säga att ”det spelar ingen roll om det förorsakar
            problem vid skyttet om man tvingas använda ammunition
          </p>
          <pb facs="riksdagen-motions-pdf/data/200506/mot_200506_MJ_277/mot_200506_MJ_277-0002.pdf"/>
          <p>
            2005/06:MJ277
          </p>
          <p>
            som har sämre träfförmåga”. Problemet med denna inställning är
            att detta synsätt förorsakar ett onödigt lidande för det vilt
            som skall fällas. Statens veterinärmedicinska anstalt (SVA) har
            tagit ställning för ett bevarande av blyammunition och försökt
            förmå riksdag och regering att ändra tidigare beslut. Även de
            hävdar att det inte finns alternativa jaktkulor som motsvarar
            dagens blykulor. SVA anser att det krävs betydligt mer forskning
            på området för att få fram godtagbar ammunition innan ett blyförbud
            kan verkställas, detta framför allt ur ett djurskyddsetiskt perspektiv.
            Man skall inte förorsaka onödigt lidande. Nya typer av kulor får
            inte leda till sämre effekt, sämre dödande egenskaper och större
            risk för skadeskjutning framhåller statsveterinär Torsten Mörner,
            SVA i sin skrivelse till regeringen. Att regeringen nu skall göra
            en konsekvensutredning av tidigare fattat beslut utan att samtidigt
            på ett tydligt sätt senarelägga ett eventuellt ikraftträdande
            av en lagstiftning ställer till än större problem. Industrin vet
            inte vad man har att rätta sig efter och det kommer i förlängningen
            att innebära att man får än mindre tid för att försöka ta fram
            det minst dåliga alternativet till blyammunition eller förbereda
            en avveckling. Det enda rätta i denna förvirrade fråga är att
            helt upphäva lagen om blyförbud i ammunition vid jakt förutom
            i våtmarker och vid sportskytte.
          </p>
          <p>
            Stockholm den 28 september 2005
          </p>
          <p>
            Jan-Evert Rådhström (m) Magdalena Andersson (m)
          </p>
        </div>
      </div>
    </body>
  </text>
</TEI>
