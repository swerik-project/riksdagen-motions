<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00346">
  <teiHeader>
    <fileDesc>
      <titleStmt>
        <title>Civilrätt</title>
        <author corresp="i-DXYijt8wprzTgm7zCTJYc3">av Veronica Palm m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Civilrätt</title>
          <idno type="rdwebb">GZ02C346</idno>
          <rs type="number">C346</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C346/text</ref>
          <ref type="dokument_url_html">http://data.riksdagen.se/dokument/GZ02C346</ref>
          <ref type="dokumentstatus_url_xml">http://data.riksdagen.se/dokumentstatus/GZ02C346</ref>
          <ref type="doc">http://data.riksdagen.se/fil/9F7DF392-3889-485F-8F8D-F2DC0B5C8942</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2J3r8zwqpPMPgVzdyt5mXb</idno>
            <name>Katarina Köhler</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H7VSjHEfmg31n4RmpAp37M" type="signed"/>
        <correspContext corresp="i-H7VSjHEfmg31n4RmpAp37M">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-2J3r8zwqpPMPgVzdyt5mXb"/>
        </correspContext>
        <correspAction xml:id="i-YLEXWcz5QWZC4VemLaCRKq" type="numbering">
          <date when="2011-10-10"/>
        </correspAction>
        <correspAction xml:id="i-CcGu5LcQZKEMVvZK6yrNqW" type="submission">
          <date when="2011-10-05"/>
        </correspAction>
        <correspAction xml:id="i-SEgAf2rpMHJPVwaPUqTzqY" type="transfer">
          <date when="2011-10-05"/>
        </correspAction>
        <correspAction xml:id="i-DWzAYAZmg6Vb3pGbuLrRnD" type="assigned"/>
        <correspContext corresp="i-DWzAYAZmg6Vb3pGbuLrRnD">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-248qogohDzoEA3JtoJKAW1" type="motBody">
        <div xml:id="i-GCxA7b7JeyvT6qzrDqvd7i" type="motProposal" subtype="förslag">
          <head xml:id="i-Y2jsqzHmz3sMEc2efpHefU">
            Förslag till riksdagsbeslut
          </head>
          <list xml:id="i-W8hT5kfYD6UBw5jm7DAkLq" style="ol">
            <item xml:id="i-3NyPvnjLhRMWniCiwih64Q">
              Riksdagen tillkännager för regeringen som sin mening vad som
              anförs i motionen om vårdnadstvister.
            </item>
            <item xml:id="i-AYBmSB89ELRamR1v1LmNMm">
              Riksdagen tillkännager för regeringen som sin mening vad som
              anförs i motionen om föräldrapresumtion.
            </item>
            <item xml:id="i-VAB9GnZMqD9kK8bFkdCs1Y">
              Riksdagen tillkännager för regeringen som sin mening vad som
              anförs i motionen om barnets rätt till vårdnadshavare.
            </item>
            <item xml:id="i-EB8HgQ6KTbnJw58S8Zj34D">
              Riksdagen tillkännager för regeringen som sin mening vad som
              anförs i motionen om besittningsrätt för efterlevande maka eller
              make.
            </item>
            <item xml:id="i-TCcQeom9kXR7whqAGj3E7P">
              Riksdagen tillkännager för regeringen som sin mening vad som
              anförs i motionen om kvotering till bolagsstyrelser.
            </item>
          </list>
        </div>
        <div xml:id="i-Kw9XyA32fhUYPQNfXggYtc" type="motContent">
          <head xml:id="i-RNadB1S9MxkzZpMSvcB3P4" type="h1">
            Vårdnadstvister
          </head>
          <p xml:id="i-6ctF4Y3CzCzBPoE4VkFkF5">
            År 2006 genomfördes en lagändring i föräldrabalken med syfte
            att få föräldrar att samarbeta bättre och göra att färre fall
            av vårdnadstvister gick till domstol. Tidigare insatser i form
            av samtal eller medling med barnens bästa för ögonen genom den
            kommunala socialtjänstens försorg ska vara den första instansen
            där man försöker lösa tvisten. Tyvärr har detta inte slagit ut
            på det vis man önskade, och istället har antalet fall som går
            till domstol ökat.
          </p>
          <p xml:id="i-GrcaZ8qs5YRARrymuwCZ1e">
            I samband med att det har blivit fler vårdnadstvister som går
            till domstol har också fler pappor upplevt att de inte riktigt
            tas på allvar och ses som potentiella vårdnadshavare av rätten.
            Mamman ses ofta som det självklara valet när det gäller ensam
            vårdnad.
          </p>
          <p xml:id="i-CY4Y8knsi2yHkQQCDaKy9E">
            Mot denna bakgrund bör regeringen ges i uppdrag att följa upp
            den nya lagstiftningen och komma med förslag på hur man ska kunna
            komma till rätta med att så många fall går till domstol samt se
            till att mammor och pappor behandlas jämställt av rätten.
          </p>
          <p xml:id="i-66RmYYiu8RYtpC8mNaK39Q">
            För att skydda de barn det tvistas om vill vi också införa rätt
            till juridiskt biträde för barn i vårdnadstvister. Detta för att
            säkra att barns rätt tas tillvara och att de ges möjlighet att
            föra fram sin vilja och önskningar.
          </p>
          <head xml:id="i-MjoKsfieJ1M7E6Gi61meiL" type="h1">
            Föräldrapresumtion
          </head>
          <p xml:id="i-rsZcrp2L2iKhdDYPcQpga">
            Sedan könsneutrala äktenskap infördes 2009 har inga större familjerättsliga
            reformer genomförts. Samtidigt upplever fler och fler familjer
            brister i lagstiftningen som gör att de inte har det lagliga skydd
            som familjer kan förvänta sig. Problem uppstår främst för samkönade
            par som väljer att bilda familj på andra sätt än de som det offentliga
            erbjuder.
          </p>
          <p xml:id="i-7ytFpcGwA6wiU6iPK9i3Ur">
            Idag blir både mannen och kvinnan i ett olikkönat äktenskap automatiskt
            juridiska föräldrar redan från barnets födsel, men om två kvinnor
            skaffar barn utan hjälp av den svenska sjukvården blir endast
            kvinnan som fött barnet juridisk förälder. Den andra mamman måste
            då ansöka om adoption. Barnet har då bara en förälder fram tills
            adoptionen är klar, vilket skapar en otrygg start för den nya
            familjen. Barn har en självklar rätt till båda sina föräldrar
            och rätt till vetskap om sin bakgrund.
          </p>
          <p xml:id="i-66rkBXq5K7FpmAMg1rCvN8">
            För att trygga barnets rätt till båda sina föräldrar anser vi
            att regeringen bör överväga att införa en moderskapspresumtion
            som motsvarar dagens faderskapspresumtion för olikkönade par.
          </p>
          <head xml:id="i-LdGyVhTL5xZNetbYBJnB3m" type="h1">
            Barns rätt till vårdnadshavare
          </head>
          <p xml:id="i-Q2hHrrYXa8KPYqrdxBquG6">
            Dagens familjer är inte självklart kärnfamiljer utan kan se olika
            ut. Vi socialdemokrater vill värna mångfalden och stjärnfamiljen
            och ser brister i dagens lagstiftning. Tydligast blir problemen
            för barn som lever med skilda föräldrar eller för barn som har
            kommit till när två samkönade par har valt att skaffa barn gemensamt.
            För barnen innebär det här att de i lagens mening har två vårdnadshavare,
            de biologiska föräldrarna, som kan fatta beslut rörande t.ex.
            skola, sjukvård och annat. Samtidigt exkluderas föräldrarnas nya
            partner, eller de facto föräldrarna, som inte är biologiska föräldrar
            i de samkönade paren från möjligheten att vara med och fatta beslut
            rörande barnet. Det kan leda till att barnet inte får den hjälp
            och stöd det behöver. Vi är välmedvetna om att detta inte är en
            lätt juridisk materia och vi anser att barnets bästa alltid ska
            sättas i främsta rummet. Därför anser vi att lagstiftningen behöver
            ses över i enlighet med den problematik som kan uppstå rörande
            vårdnadshavare i stjärnfamiljer.
          </p>
          <head xml:id="i-C4axfUytXW517uH38Ru7LQ" type="h1">
            Besittningsrätt för efterlevande make eller maka
          </head>
          <p xml:id="i-KBsqvcpKyhB78w76t8F4F1">
            I ärvdabalkens 3 kap. finns särskilda regler som reglerar makars
            arvsrätt. De idag gällande reglerna innebär att när en make går
            bort har de gemensamma barnen inte rätt till arv förrän båda föräldrarna
            har avlidit. Syftet har varit att skydda den efterlevande som
            tidigare kunde bli tvungen att gå från hus och hem när barnen
            krävde sin del av arvet, inte minst när en fastighet funnits i
            den gemensamma egendomen.
          </p>
          <p xml:id="i-3FyybRa3WAp4Vp34dyXXux">
            För makar vilka har barn som inte är parets gemensamma, så kallade
            särkullbarn, är dock den efterlevande fortfarande oskyddad. Barnen
            till den avlidne har rätt att omedelbart få ut sin del av arvet,
            vilket gör att den fastighet som den efterlevande bor i kanske
            måste säljas. Det innebär att i en familj där det finns både ett
            gemensamt barn och ett särkullbarn, kan särkullbarnet kräva sin
            andel av arvet omedelbart, medan det andra barnet måste vänta
            tills båda makarna har avlidit. I de fall där arvet inkluderar
            fastighet som bebos av kvarvarande make eller maka skulle en lagändring
            som ger den efterlevande besittningsrätt till bostaden till eget
            frånfälle eller försäljning skapa trygghet för den efterlevande.
            Frågan om en lagändring som ger efterlevande besittningsrätt till
            bostaden till eget frånfälle eller försäljning måste dock avvägas
            mot särkullbarns rätt att omedelbart få del av sitt arv. Frågan
            är komplicerad och behöver övervägas ytterligare.
          </p>
          <head xml:id="i-cSkwZzZZDRANx5BmdBM2F" type="h1">
            Kvoterade bolagsstyrelser
          </head>
          <p xml:id="i-3zvvas4nP1yu6Jkrqjvs6y">
            Idag hindras kvinnor från att nå styrelserummen. Andelen kvinnor
            i styrelser ökade med 1 procentenhet från 22,9 % förra året till
            23,9 % i år. Det är en oacceptabelt låg ökning.
          </p>
          <p xml:id="i-GsZpqoChECv9FkfPtLd6dn">
            Studier har visat att företag med kvinnor i styrelsen ökar sin
            lönsamhet snabbare. Företag tjänar ekonomiskt på att rekrytera
            fler kvinnor till styrelserna. Näringslivet har visat oförmåga
            och ovilja att genom egna initiativ tillse att styrelseuppdragen
            fördelas jämt mellan kvinnor och män. Gamla könsroller hindrar
            utveckling av det svenska näringslivet.
          </p>
          <p xml:id="i-WanQXMNcddVv2zgc3dwtzu">
            Efter motsvarande diskussion i Norge valde man att införa en
            lag om kvotering i de börsnoterade bolagen. Där har andelen kvinnor
            i styrelserna gått från 7 procent år 2003 till 40 procent idag.
            Även EU-kommissionär Viviane Reding, liksom Europarådet har insett
            problemet och kommit med förslag liknande de norska.
          </p>
          <p xml:id="i-3qZDVN7GSNLQp6Dq74XNe5">
            Det är dags att ändra aktiebolagslagens regler så att minst 40
            procent av vartdera könet är representerat i de större bolagens
            styrelser.
          </p>
        </div>
        <div xml:id="i-5pfQxiRkCB48bP7E3F4RSm" type="motSignatures">
          <list xml:id="i-D5mrtPGRTX9suwB9ZL55PM">
            <item xml:id="i-G7aFHE3JP27j5MgnXokGd6" who="i-DXYijt8wprzTgm7zCTJYc3">
              Veronica Palm (S)
            </item>
            <item xml:id="i-5faKcFQwHeBBHPecLyUECT" who="i-Uxe3rhosBnSZpqJX5d7gpy">
              Carina Ohlsson (S)
            </item>
            <item xml:id="i-WdZjMhpBWfejjFEJcrN5FN" who="i-EgqHRHVoW5y9USDYuNoYuA">
              Hillevi Larsson (S)
            </item>
            <item xml:id="i-Dw2pvX9HPzP2ncFePg1U4c" who="i-LVvDpgdhY8nFzdo6xSDKsF">
              Jonas Gunnarsson (S)
            </item>
            <item xml:id="i-DMakXLYzNDKMDAaZXumndi" who="i-X74MvWzSQtfREMzLLMbjc7">
              Hannah Bergstedt (S)
            </item>
            <item xml:id="i-UzvFvrV46cWdeqEE4HW2gC" who="i-Xc2gauHt5Y4GsTNbgqrrAo">
              Yilmaz Kerimo (S)
            </item>
            <item xml:id="i-P7nxVDvX59sbUWb42prdsT" who="i-2J3r8zwqpPMPgVzdyt5mXb">
              Katarina Köhler (S)
            </item>
          </list>
        </div>
      </div>
    </body>
  </text>
</TEI>
