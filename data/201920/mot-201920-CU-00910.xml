<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-CU-00910">
  <teiHeader>
    <fileDesc>
      <titleStmt>
        <title>Spelmissbruk en tickande folkhälsobomb</title>
        <author corresp="i-RSqbTnBBX6dtdvF5RUM8Lr">av Ola Johansson och Linda Ylivainio (båda C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:910 av Ola Johansson och Linda Ylivainio (båda C)</title>
          <idno type="rdwebb">H702910</idno>
          <rs type="number">910</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H702910/text</ref>
          <ref type="dokument_url_html">http://data.riksdagen.se/dokument/H702910</ref>
          <ref type="dokumentstatus_url_xml">http://data.riksdagen.se/dokumentstatus/H702910</ref>
          <ref type="docx">http://data.riksdagen.se/fil/B77109BA-E19F-455E-A089-23252B213892</ref>
          <ref type="pdf">http://data.riksdagen.se/fil/994F5EC8-8D8C-459B-9873-CAACCA083B98</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D4Th6XksrmVcQaDXvZaoKc" type="signed"/>
        <correspContext corresp="i-D4Th6XksrmVcQaDXvZaoKc">
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-A1NGMRYUqzQ6yvBRZ8XqFg"/>
        </correspContext>
        <correspAction type="submitted" xml:id="i-K93pajjfGD5jmCZATEQu1X">
          <date when="2019-10-01"/>
          <time when="11:27:02"/>
        </correspAction>
        <correspAction type="reviewed" xml:id="i-Xgip7SmiGTX5Sw4KFz1fzx">
          <date when="2019-10-01"/>
          <time when="13:29:43"/>
        </correspAction>
        <correspAction type="referred" xml:id="i-2hJpLPMDyxyn3ny4TQZBHN">
          <date when="2019-10-11"/>
        </correspAction>
        <correspAction type="assigned" xml:id="i-BfWiH8gr2xZN29k4Nie4JT">
          <date when="2020-04-23"/>
          <time when="17:08:19"/>
        </correspAction>
        <correspContext corresp="i-BfWiH8gr2xZN29k4Nie4JT">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-NgTQQSWMNcnvhRUzVSXBvq"/>
        <correspContext corresp="i-NgTQQSWMNcnvhRUzVSXBvq">
          <ref type="uppgift">2019/20:SoU7</ref>
          <ref type="ref_dok_id">H701SoU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU7</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Jdm9AHdg878RfDQoQnNHDa"/>
        <correspContext corresp="i-Jdm9AHdg878RfDQoQnNHDa">
          <ref type="uppgift">2019/20:KrU6</ref>
          <ref type="ref_dok_id">H701KrU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU6</ref>
          <ref type="ref_dok_titel">Spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-GtjVyWJJ4GiPxY3cQDjHdD"/>
        <correspContext corresp="i-GtjVyWJJ4GiPxY3cQDjHdD">
          <ref type="uppgift">2019/20:CU14</ref>
          <ref type="ref_dok_id">H701CU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU14</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-UmwbuZKjipj7yqF7nWMvXt"/>
        <correspContext corresp="i-UmwbuZKjipj7yqF7nWMvXt">
          <ref type="uppgift">2019/20:CU12</ref>
          <ref type="ref_dok_id">H701CU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU12</ref>
          <ref type="ref_dok_titel">Ersättningsrätt och insolvensrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:910 av Ola Johansson och Linda Ylivainio (båda C) Spelmissbruk en tickande folkhälsobomb</div>
      </div>
      <div type="motBody">
        <div type="motProposal" subtype="förslag">
          <head xml:id="i-2RGMBriistZuTw8V8GwCHL">
            Förslag till riksdagsbeslut
          </head>
          <list style="ol">
            <item xml:id="i-aQf7YYo5RiwzNiq2dNTFq">
              Riksdagen ställer sig bakom det som anförs i motionen om en nationell
              handlingsplan mot spelmissbruk och tillkännager detta för regeringen.
            </item>
            <item xml:id="i-VBKothAvjVQHFuuHDZRb3L">
              Riksdagen ställer sig bakom det som anförs i motionen om att
              ytterligare begränsa tillgången på snabblån och tillkännager detta
              för regeringen.
            </item>
            <item xml:id="i-DEi4FV4Sdwf6zdWvghGiaC">
              Riksdagen ställer sig bakom det som anförs i motionen om att
              förbjuda telefonförsäljning av lotter utan krav på skriftliga
              avtal och tillkännager detta för regeringen.
            </item>
            <item xml:id="i-2bcGhqTZttYVfprLHa7AXC">
              Riksdagen ställer sig bakom det som anförs i motionen om att
              stoppa spelbolagens aggressiva marknadsföring och tillkännager
              detta för regeringen.
            </item>
            <item xml:id="i-PvDkFfSRYdjUSFVpzJ6rXB">
              Riksdagen ställer sig bakom det som anförs i motionen om att
              tidigt påbörja en skuldsanering av spelrelaterade skulder och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GqnPP2qsXFpAsH27HLDyhn">
            Motivering
          </head>
          <p xml:id="i-ELK9e3tXo3BJYezhkRMNXi">
            Andelen i befolkningen som spelar om pengar har minskat de senaste
            åren. Samtidigt omsätts mer pengar på spelmarknaden. Drygt fyra
            procent av befolkningen som är 16–84 år har någon form av spelproblem,
            enligt Folkhälsomyndighetens statistik. Av landets befolkning
            är det 58 procent som någon gång per år spelar om pengar, medan
            50 procent av spelbolagens omsättning kommer från 2 procent av
            dem som spelar. Det är således ett fåtal personer som har blivit
            mer beroende och skälen till det är en ökande ensamhet, i kombination
            med en allt aggressivare marknadsföring från spelbolagens sida
            och en alltför tillgänglig marknad för snabblåneföretagen.
          </p>
          <p xml:id="i-LqAHR7sGKMiWLrG2Rvexbj">
            Ungefär 340 000 svenskar har någon grad av spelrelaterade problem
            och 165 000 lever i ett hushåll där någon familjemedlem har ett
            spelproblem. Av dessa är 68 000 minderåriga. Till dessa kan läggas
            föräldrar, grannar, arbetskamrater, nära vänner och anhöriga som
            omedvetet dras in i spelproblematiken. De flesta landsting erbjuder
            stöd och hjälp, men för varje person som lyckas avbryta sitt spelande
            kommer det flera nya.
          </p>
          <p xml:id="i-4nP9rau9pyt7shhx8emGzN">
            Från och med den 1 januari 2018 ingår problem med spel om pengar
            i socialtjänst­lagen och hälso- och sjukvårdslagen. Det innebär
            att kommuner, landsting och regioner nu har ett tydligare ansvar
            för att förebygga spelproblem samt erbjuda råd, stöd och behandling
            till personer som har allvarliga problem med spel om pengar. Trots
            det finns det många landsting och kommuner som inte har kompetens
            och resurser att erbjuda hjälp. Det saknas kunskap. Både kommuner
            och landsting eller regioner efterfrågade kunskap om risk- och
            skyddsfaktorer tidig upptäckt. Kommunerna efterfrågade mer kunskap
            om barn och unga, och om hur spel kan integreras i ANDT-förebyggande
            arbete. Landstingen och regionerna efterfrågade kunskap om vad
            spelproblem är och om omfattningen och fördelningen av spelproblem.
          </p>
          <p xml:id="i-7yDt1w6ikUL627GBNNMWXN">
            Spelproblem har samband med en sämre allmän hälsa, psykisk ohälsa
            och våld. Även riskkonsumtion av alkohol är vanligare hos dem
            som har ett problemspelande. Det är större risk för psykisk ohälsa
            hos personer med spelproblem. Nästan 80 procent av dem som har
            spelproblem har någon form av psykisk ohälsa, jämfört med 20 procent
            bland dem som inte spelar om pengar eller har spelproblem. Den
            psykiska ohälsan ökar även med högre grad av spelproblem.
          </p>
          <p xml:id="i-E4mUVYkiKd6WWUwsW7Y7Z6">
            Tillgängligheten till spel är hög i dag, eftersom de flesta spel
            kan spelas online. Problemspelande är vanligare bland dem som
            spelar online på spelautomater, kasinospel och pokerspel. För
            spelautomater och kasinospel kommer omkring 70 procent av de satsade
            pengarna från personer som har ett problemspelande. Ytterligare
            17 procent kommer från personer som har en viss risk för problemspelande.
            Detta kan jämföras med lotterier, där 4 procent av pengarna kommer
            från personer som har ett problem­spelande och 8 procent från
            personer som har en viss risk för problemspelande.
          </p>
          <p xml:id="i-DHQRJomgahpjHeTQojN4Dy">
            Spelens tillgänglighet försvårar för den som har låg motståndskraft
            och så länge det finns pengar att låna från anhöriga, vänner och
            oseriösa långivare kan spelandet fortgå. Möjligheten att vinna
            tillbaka pengar finns men minskar med tiden och när kraschen kommer
            är det många som dras med.
          </p>
          <p xml:id="i-8kMkMphagSzBuJQHtD3ywm">
            Spelmarknadsutredningen har fått i uppdrag att föreslå regler
            för att ytterligare begränsa spelreklamen. Utredningen ska föreslå
            hur spelreklamen kan begränsas vad gäller såväl omfattning som
            innehåll. Först i oktober 2020 förväntas utredningen lämna över
            sina förslag till regeringen och därefter vidtar en utdragen lagstiftningsprocess.
            Arbetet bör snabbas på. Redan nu måste man skärpa kraven på spelbolagen.
          </p>
          <p xml:id="i-G2tcXncP9EG3Fy2AV2eLVs">
            Spelbolagens marknadsföring kritiseras eftersom den syftar till
            att dra till sig nya spelare och behålla de som har påbörjat sitt
            spel. Nya spelformer i sportens värld bidrar till matchfixning
            också i lägre divisioner och ungdomsidrott och till riggande av
            enskilda spelsituationer i tävlingsmomentet.
          </p>
          <p xml:id="i-9NKore7g2vvwuWDRhi9PLA">
            Sedan den första januari 2019 är det tillåtet för spelbolag att
            lagligt marknadsföra sig via svenska medier. Samtidigt infördes
            krav om att alla som verkar på den svenska spel­marknaden ska
            ha tillstånd med en licens som bland annat ställer krav på måttfullhet
            vid marknadsföring av spel. Ändå anser 50 procent av befolkningen
            att marknadsföring av spel ska förbjudas helt, det vill säga fler
            än de som själva utövar spel i någon form. Det är till exempel
            fortfarande tillåtet att gå förbi distansavtalslagen och sälja
            lotterier utan krav på skriftliga avtal. Denna lucka i lagstiftningen
            måste omgående täppas till.
          </p>
          <p xml:id="i-EMY3AwUviFjYstERwG3zHA">
            Till måttfullhetskravet bör fogas en plikt att i sin marknadsföring
            varna för det osunda spelandets skadeverkningar samt att hänvisa
            vart man ska vända sig om man vill få bukt med sitt spelberoende.
            Att jämföra med kraven som ställs på tobaksprodukter.
          </p>
          <p xml:id="i-AaT9Eon7QdjtZNzAQejumQ">
            Tack vare en ny skuldsaneringslag är det allt fler som beviljas
            skuldsanering och därmed återfår möjligheten att bli skuldfria
            och kunna starta om. Normalt ska en skuldsanering pågå under fem
            år, men för den som har en spelskuld men för övrigt goda inkomster
            bör en kortare period om tre år kunna vara möjlig, förutsatt att
            personen i fråga är kvitt sitt spelberoende.
          </p>
          <p xml:id="i-3XqiRYPYKBbfc5hx518aNG">
            Kronofogden bedömer att 15–20 procent av de som har begärt skuldsanering
            har skulder som uppkommit genom onormalt spelande. Enligt regelverket
            är det skilsmässa, arbetslöshet eller sjukdom som ska prioriteras
            för spelberoende. Det finns anledning att vid ansökan göra en
            individuell bedömning. Den som genomgår sanering måste avstå delar
            av sin inkomst så att Kronofogden kan återbetala skulder enligt
            plan. Av naturliga skäl finns därför inget ekonomiskt utrymme
            att fortsätta spela och heller ingen möjlig­het att ta nya lån.
            Skuldsanering bör därför kunna påbörjas omgående sedan den skuldsatte
            har slutat att spela.
          </p>
          <p xml:id="i-XJAV4BwgD411jAv18TQekT">
            Sammanfattningsvis är spelberoendet av en sådan art att konsekvenserna
            är svåra att överblicka. Uppenbarligen saknar myndigheter, kommuner
            och landsting kunskap, och samordningen av insatser behöver stärkas.
            Reklamombudsmannen, Konsumentverket, Kronofogden, Finansinspektionen
            och övriga berörda myndigheter måste involveras och beordras att
            samverka genom regleringsbrev. Folkhälsomyndighetens arbete är
            bra men riktas enbart till dem som redan finns i ett beroende.
            En nationell handlingsplan mot spelberoende skulle verka förebyggande
            och ha större möjligheter att hindra nyrekryteringen till det
            osunda spelandet.
          </p>
        </div>
        <div type="motSignatures">
          <list>
            <item xml:id="i-Fmtw2UkCmnGapJ7yy5TuMS">
              Ola Johansson (C)
            </item>
            <item xml:id="i-RYCZSvzeiGXU2PD2yEjnxD">
              Linda Ylivainio (C)
            </item>
          </list>
        </div>
      </div>
    </body>
  </text>
</TEI>
