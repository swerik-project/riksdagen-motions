<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-AU-02840">
  <teiHeader>
    <fileDesc>
      <titleStmt>
        <title>med anledning av skr. 2023/24:82 Riksrevisionens rapport om kontrollen av subventionerade anställningar</title>
        <author corresp="i-Yam9ii4K4HfneDbj5TzDJY">av Ciczie Weidby m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2840 av Ciczie Weidby m.fl. (V)</title>
          <idno type="rdwebb">HB022840</idno>
          <rs type="number">2840</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HB022840/text</ref>
          <ref type="dokument_url_html">https://data.riksdagen.se/dokument/HB022840</ref>
          <ref type="dokumentstatus_url_xml">https://data.riksdagen.se/dokumentstatus/HB022840</ref>
          <ref type="pdf">https://data.riksdagen.se/fil/15C8FECA-7B72-4A2B-BC59-65C4B194127A</ref>
          <ref type="docx">https://data.riksdagen.se/fil/EE65D441-3C89-4E35-BF92-E383B4835FCF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Malcolm Momodou Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Rf2UvL34Qf1fSm5YCvqSCU" type="basedOn"/>
        <correspContext corresp="i-Rf2UvL34Qf1fSm5YCvqSCU">
          <ref>Skrivelse 2023/24:82</ref>
        </correspContext>
        <correspAction xml:id="i-LLQfX3vAhMx9sdfa4NP3NQ" type="signed"/>
        <correspContext corresp="i-LLQfX3vAhMx9sdfa4NP3NQ">
          <note type="signatory" corresp="i-Yam9ii4K4HfneDbj5TzDJY"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-L3t2URPAv9iLWgdCvbz7Uv"/>
        </correspContext>
        <correspAction xml:id="i-LHpqs5k6Q8a5VmtAvfTmgY" type="submitted">
          <date when="2024-03-26"/>
          <time when="11:08:46"/>
        </correspAction>
        <correspAction xml:id="i-RS4JufpL6JPPvfjeQPFpe9" type="dismissed">
          <date when="2024-04-15"/>
        </correspAction>
        <correspAction xml:id="i-Ac1AaRgMi6WsSDRkzyhLae" type="reviewed">
          <date when="2024-04-15"/>
          <time when="11:58:06"/>
        </correspAction>
        <correspAction xml:id="i-EYdBhWpAbjAMJbXE4huadk" type="referred">
          <date when="2024-04-16"/>
        </correspAction>
        <correspAction xml:id="i-MuiHw9gjohNSikdKoWHFak" type="assigned">
          <date when="2024-04-22"/>
          <time when="13:15:54"/>
        </correspAction>
        <correspContext corresp="i-MuiHw9gjohNSikdKoWHFak">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-SH7ATem8LxC3YFsLNNjSMd" type="behandlas_i"/>
        <correspContext corresp="i-SH7ATem8LxC3YFsLNNjSMd">
          <ref type="uppgift">2023/24:AU10</ref>
          <ref type="ref_dok_id">HB01AU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU10</ref>
          <ref type="ref_dok_titel">Riksrevisionens rapport om kontrollen av subventionerade anställningar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EZCPTwbv1HTuq5CxkuUCNs" type="motHeader">
        <div xml:id="i-Ef2WW9rrkesUKxh95cagwc" type="motTitle">
          Motion till riksdagen 2023/24:2840 av Ciczie Weidby m.fl. (V)
          med anledning av skr. 2023/24:82 Riksrevisionens rapport om kontrollen
          av subventionerade anställningar
        </div>
      </div>
      <div xml:id="i-CUCYUGgzcrrXk3HfCd18YA" type="motBody">
        <div xml:id="i-XWXTnx5wScKxzavtY6u8ky" type="TOC">
          <head xml:id="i-8RGabHPniSEhBGVQBjuH3s">
            1 Innehållsförteckning
          </head>
          <list xml:id="i-YaodQ5R5Z4Rw5oMFYVttj4">
            <item xml:id="i-TDTnfbvGufmDZE7B24CFLr" style="indent-level: 1">
              2 Förslag till riksdagsbeslut
            </item>
            <item xml:id="i-2eFcUaPgXhTAMSU4g52RHN" style="indent-level: 1">
              3 Inledning
            </item>
            <item xml:id="i-DaodyW3Jzu9pFdrpEcSoLV" style="indent-level: 1">
              4 Riksrevisionens rapport
            </item>
            <item xml:id="i-LUJyGRFXwXD9Fkp3b7GrsH" style="indent-level: 1">
              5 Regeringens skrivelse
            </item>
            <item xml:id="i-DFWnXrBSP54CYKwCYNHZa2" style="indent-level: 1">
              6 Vänsterpartiets ställningstagande
            </item>
            <item xml:id="i-PKSUNTMYCxppnG5n81TPP8" style="indent-level: 2">
              6.1 Vidta åtgärder i enlighet med Riksrevisionens rekommendationer
            </item>
            <item xml:id="i-EvnqR5QZz1b6uyQ64hampy" style="indent-level: 2">
              6.2 Vidta åtgärder i enlighet med LO:s förslag
            </item>
            <item xml:id="i-Pdu3s96rCnGYZhWuPgoEq9" style="indent-level: 2">
              6.3 Förbättra samrådet mellan Arbetsförmedlingen och fackförbunden
            </item>
          </list>
        </div>
        <div xml:id="i-BG3gdqpcHDuWLvoP8yaMRG" type="motProposal" subtype="förslag">
          <head xml:id="i-NnEpSWZjRJHytGKNyEtsUu">
            2 Förslag till riksdagsbeslut
          </head>
          <list xml:id="i-U826UGNLubPp46dYntPeqS">
            <item xml:id="i-7hkxMRA1Uz51wNrhDLjYLD" sortKey="Yrkande 1">
              Riksdagen ställer sig bakom det som anförs i motionen om att
              regeringen bör vidta åtgärder i enlighet med Riksrevisionens rekommendationer
              i rapporten Subventionerade anställningar – att motverka fel i
              ett system med allvarliga risker (RiR 2023:17) och tillkännager
              detta för regeringen.
            </item>
          </list>
          <list xml:id="i-CYYkgvhbBAPVcZWeUHvyJH">
            <item xml:id="i-5mCdu44HRDm2SFaVp1kBwV" sortKey="Yrkande 2">
              Riksdagen ställer sig bakom det som anförs i motionen om att
              regeringen bör vidta åtgärder i enlighet med LO:s förslag i rapporten
              Etablering eller segmentering? – En analys av systemet med subventionerade
              anställningar och tillkännager detta för regeringen.
            </item>
          </list>
          <list xml:id="i-EeoBXf6bSUupJiYcVy16aR">
            <item xml:id="i-FztPifxHVs3EXYpC8uP1Ey" sortKey="Yrkande 3">
              Riksdagen ställer sig bakom det som anförs i motionen om att
              statsbidraget till arbetstagarorganisationer för att ge in yttranden
              till Arbetsförmedlingen inför arbetsplatsförlagda program och
              insatser bör bibehållas och tillkännager detta för regeringen.
            </item>
          </list>
          <list xml:id="i-V7ymRBUNmB4dqVUV2puc53">
            <item xml:id="i-QxCFbqFaS4Gu2c7kHKE4rL" sortKey="Yrkande 4">
              Riksdagen ställer sig bakom det som anförs i motionen om att
              utformningen av statsbidraget till arbetstagarorganisationer för
              att ge in yttranden till Arbetsförmedlingen inför arbetsplatsförlagda
              program och insatser bör ses över i syfte att korta handläggningstiderna
              och öka transparensen och tillkännager detta för regeringen.
            </item>
          </list>
          <list xml:id="i-RQkwaSiAxosPDPQoW7PKN8">
            <item xml:id="i-HPntVirW7Nb5AwiRWtiU6X" sortKey="Yrkande 5">
              Riksdagen ställer sig bakom det som anförs i motionen om att
              regeringen bör ge Arbetsförmedlingen i uppdrag att digitalisera
              förfrågan om yttrande till arbetstagarorganisationerna och tillkännager
              detta för regeringen.
            </item>
          </list>
        </div>
        <div xml:id="i-KNmxeaLMz5ZA3BV1DoJ28L" type="motContent">
          <head xml:id="i-7BX73tjTJFSnWNtS5S7XdG" type="h1">
            3 Inledning
          </head>
          <p xml:id="i-HpzqcW8jZXYX5WRWhfciYu">
            Den aktiva arbetsmarknadspolitikens främsta uppgift är att stödja
            personer som blir arbetslösa så att de kommer tillbaka till varaktig
            sysselsättning och egen försörjning. Eftersom arbetslösa individer
            utgör en heterogen grupp med varierade behov och förutsättningar
            behövs en mängd arbetsmarknadspolitiska verktyg, såsom utbildning,
            arbetspraktik, vägledning, matchning och subventionerad anställning.
          </p>
          <p xml:id="i-6kBiSVq7YcCnpKAxyyQzK3">
            Inom ramen för arbetsmarknadspolitiken finns flera olika former
            av subventionerade anställningar där arbetsgivaren subventioneras
            för hela eller delar av lönekostnaden för den anställda: introduktionsjobb,
            nystartsjobb, lönebidrag m.m. De som omfattas av insatserna är
            främst nyanlända, långtidsarbetslösa och personer med olika former
            av funktionsnedsättningar. Lönebidrag är den vanligaste formen
            av stöd, följt av nystarts­jobb. Syftet med subventionerna är
            att stimulera arbetsgivare att anställa personer som annars har
            svårt att få jobb och därmed underlätta övergången till osubventionerade
            jobb.
          </p>
          <p xml:id="i-3huzPRCRizpN4uhEePyimN">
            Subventionerade anställningar har under lång tid varit en dominerande
            del av den svenska arbetsmarknadspolitiken. Antalet personer med
            olika former av subventionerade anställningar har ökat trendmässigt
            sedan år 2000 och uppgår i dag till omkring 150 000 personer per
            år. Arbetsförmedlingen betalar årligen ut omkring 20 miljarder
            kronor i lönesubventioner till arbetsgivare. Det motsvarar närmare
            en halv procent av BNP, vilket gör att Sverige sticker ut i ett
            internationellt perspektiv med högst utgifter i förhållande till
            BNP i Europa (LO 2022: Etablering eller segmentering? – En analys
            av systemet med subventionerade anställningar).
          </p>
          <p xml:id="i-T6Wd522j5E8GLMzSD5DXGW">
            Vänsterpartiet anser att subventionerade anställningar är en
            bra och nödvändig åtgärd för att hjälpa nyanlända, långtidsarbetslösa
            och personer med funktionsned­sättning att få en fastare anknytning
            till den reguljära arbetsmarknaden. Det är positivt att arbetsgivare
            välkomnar personer som av olika skäl står långt ifrån arbetsmarknaden.
            Användandet av subventionerade anställningar har även stöd i forskningen.
            Studier visar att personer som haft en subventionerad anställning
            i allmänhet snabbare får ett jobb utan stöd jämfört med dem som
            varit öppet arbetslösa (IFAU rapport 2011:7, IFAU rapport 2018:14).
            Under rätt omständigheter leder insatsen från samhället till en
            välfärdsvinst för såväl individen som samhällsekonomin i stort.
          </p>
          <p xml:id="i-2FER2qrJXWkqrEMpiNeg77">
            Vänsterpartiet kan dock konstatera att nuvarande system med subventionerade
            anställningar under lång tid har varit behäftat med risker och
            problem. Vid sidan av den uppenbara risken för undanträngningseffekter
            finns stora problem med oegentligheter, överutnyttjande och andra
            felaktigheter, vilket bekräftas av ett flertal granskningar, däribland
            Riksrevisionens rapport (RiR 2023:17).
          </p>
          <p xml:id="i-B4H4g5xmkMTav8RZ7tJZH2">
            Under de senaste åren har vi sett åtskilliga exempel på hur oseriösa
            arbetsgivare inom vissa branscher sätter i system att ta in arbetslösa
            från olika arbetsmarknads­politiska program i stället för att
            anställa ordinarie arbetskraft. När stödperioden för en subventionerad
            anställning upphör avslutas anställningen, och därefter anställs
            en ny person med en subventionerad anställning. Vissa arbetsgivare
            skriver dessutom öppet i sina jobbannonser att de söker personer
            som har rätt till subventionerade anställningar, såsom långtidsarbetslösa,
            nyanlända och personer med funktionsnedsättning. Granskningar
            genomförda av såväl medier som enskilda fackförbund visar på omfattande
            missbruk, fusk, ekonomisk brottslighet, osund konkurrens och utnyttjande
            av utsatta människor.
          </p>
          <p xml:id="i-PVhgQRMBGuwGgbTT5wT2CN">
            Det är uppenbart att många arbetsgivare använder subventionerade
            anställningar som ett sätt att dumpa arbetsvillkoren eller för
            att göra det möjligt att lägga lägre anbud vid upphandlingar.
            Sammantaget leder det till att konkurrensen snedvrids, arbetsvillkor
            dumpas och reguljära anställningar uteblir. Problemen är särskilt
            påtagliga inom branscher som hotell och restaurang, taxi, städ
            och detaljhandel, där personer med olika former av subventionerade
            anställningar utgör en stor andel av de anställda.
          </p>
          <p xml:id="i-Tj6gLePJEyLGi4Qus7UKK7">
            Vänsterpartiet har under många år varnat för att arbetslösa utnyttjas
            av oseriösa arbetsgivare som använder subventionerna för att minska
            sina personalkostnader och få konkurrensfördelar. Vi har återkommande
            lagt fram förslag i riksdagen för att stävja oegentligheter, överutnyttjande
            och andra felaktigheter kopplade till subventionerade anställningar,
            senast i motion 2023/24:441. Vi har bl.a. föreslagit att nystartsjobb
            ska omfattas av krav på kollektivavtalsenliga villkor, att nystartsjobbens
            rättighetsstyrda konstruktion ska ändras så att arbetsmarknadspolitisk
            prövning och samråd med fackförbund behöver genomföras inför beslut
            om utbetalande av subventionen samt att regeringen ska ge Arbetsförmedlingen
            i uppdrag att skärpa kontrollen och upp­följningen av arbetsgivare
            som tilldelas stöd inom ramen för den arbetsmarknads­politiska
            verksamheten. Yrkandena behandlas i betänkande 2023/24:AU3. Vi
            väljer att inte lyfta dessa yrkanden i denna motion.
          </p>
          <head xml:id="i-LpZYseUSMX6wrnt57R7Lpx" type="h1">
            4 Riksrevisionens rapport
          </head>
          <p xml:id="i-RRgEXvQKu3phH1PRqfJ5BZ">
            Riksrevisionen har granskat om kontrollen av de subventionerade
            anställningarna är effektiv. Riksrevisionens granskning visar
            att kontrollen av de subventionerade anställningarna, trots att
            förbättringar har gjorts, inte är effektiv. Riksrevisionen bedömer
            att Arbetsförmedlingen fångar upp många av de risker som är enklare
            att identifiera men brister när det kommer till mer avancerade
            upplägg.
          </p>
          <p xml:id="i-MFm7gFrMuzpyxxwsjJfgYh">
            De kontroller som Arbetsförmedlingen gör när en subventionerad
            anställning beviljas är, enligt Riksrevisionen, ineffektiva p.g.a.
            eftersatta it-system och tungrodd administration. Arbetsförmedlingen
            har utvecklat sina arbetsmetoder för att upptäcka fel under tiden
            som en subventionerad anställning pågår, men det tar lång tid
            innan de misstänkta felen utreds. Utredarna gör få polisanmälningar,
            och få personer blir dömda för bedrägeri eller bidragsbrott.
          </p>
          <p xml:id="i-Ejuocp21w5dfDnCfcCa7Hu">
            Regeringen har, enligt Riksrevisionen, utformat de subventionerade
            anställningarna på ett sätt som medför risker för missbruk: särskilt
            gäller det nystartsjobben. Det finns även problem med att kontrollera
            arbetsgivare utan kollektivavtal och systemet för återkrav av
            felaktiga utbetalningar.
          </p>
          <p xml:id="i-J2mwcoWpFgpzUBe9WUbk1K">
            Granskningen visar att Arbetsförmedlingen har den kedja av kontroller
            som krävs för att kunna besluta om och kontrollera de subventionerade
            anställningarna på ett betryggande sätt. De olika momenten behöver
            dock effektiviseras och automatiseras i högre grad. Handläggningen
            inför beslut om en subventionerad anställning är administrativt
            krävande. Det finns dokumentationskrav som bör kunna förenklas
            eller tas bort. Inför beslut om lönebidrag och introduktionsjobb
            ställer arbetsförmedlare en förfrågan till en arbetstagarorganisation
            om att de ska yttra sig om arbetsplatsens lämplighet. Hanteringen
            av yttranden sker via mejl och är arbetskrävande, både för arbetsförmedlare
            och för arbetstagarorganisationer. Flera förbund avstår helt från
            att svara på Arbetsförmedlingens förfrågningar.
          </p>
          <p xml:id="i-86tNUwi1yzeU615y767qep">
            Enligt Riksrevisionens granskning har Arbetsförmedlingen förbättrat
            möjligheterna att upptäcka fel under en pågående anställning.
            Det finns dock brister i hanteringen av de misstänkta felen. Det
            tar omkring tre månader innan en utredare tar itu med ett ärende.
            De långa väntetiderna gör att pengar riskerar att betalas ut felaktigt
            över en längre tid, och det blir svårare att utreda ärendena.
            Arbetsförmedlingens sanktioner är, enligt Riksrevisionen, inte
            alltid proportionella. Arbetsgivare som gjort mindre fel riskerar
            stora återkrav, samtidigt som det görs få polisanmälningar och
            få personer lagförs för brott. Sedan 2016 finns det endast sex
            fällande domar för bedrägeri kopplat till subventionerade anställningar.
            Kontrollsystemet är inte organiserat för att hantera arbetsgivare
            som återkommande missbrukar systemet. Arbetsförmedlingen kan fatta
            beslut om nya subventioner trots att arbetsgivaren samtidigt utreds
            för misstänkta fel.
          </p>
          <p xml:id="i-6i6VqCwedy17Dcaw8HnbWv">
            Riksrevisionen framhåller att regeringen under senare år har
            vidtagit flera åtgärder för att minska felaktiga utbetalningar
            hos Arbetsförmedlingen. De nya åtagandena har dock, enligt Riksrevisionen,
            trängt undan ordinarie kontroller och skapat längre ledtider innan
            ärenden utreds. Regeringen har öronmärkt 32 miljoner kronor per
            år till arbetet mot felaktiga utbetalningar. Denna öronmärkning
            har liten betydelse i praktiken, då Arbetsförmedlingen i dagsläget
            satsar mer än det dubbla på kontrollverksamheten.
          </p>
          <p xml:id="i-SMHhoKW6XKQ2x4sMA5HSZG">
            Enligt Riksrevisionen har regeringen utformat de subventionerade
            anställningarna på ett sätt som medför risker för missbruk. Det
            gäller särskilt nystartsjobben som har en hög ersättningsnivå
            men trots det få kontroller. Det är svårt för Arbetsförmedlingen
            att kontrollera löner och försäkringar när arbetsgivare saknar
            kollektivavtal. Det är också komplicerat att återkräva en felaktigt
            utbetald ersättning p.g.a. hur regelverket är konstruerat. Arbetsgivare
            som medvetet har missbrukat systemet kan strunta i att betala
            och vänta på att bli stämda av Arbetsförmedlingen i allmän domstol,
            vilket kan ta flera år eller inte alls bli av.
          </p>
          <p xml:id="i-2Rk1oqxK2VLD7Z9xPa9REj">
            Riksrevisionen riktar följande rekommendationer till regeringen:
          </p>
          <list xml:id="i-V24HDxLPs3nW6si2n8gYz1" style="ol">
            <item xml:id="i-SHDCFMpiAB1vwncmLZJYci">
              Säkerställ att riskerna i nystartsjobben motsvaras av anpassade
              krav på kontroller.
            </item>
            <item xml:id="i-VfMY7KyHTkT9pFq6TLo4Tq">
              Gör en översyn av förordningarna som anger hur Arbetsförmedlingen
              ska kontrollera arbetsgivare som saknar kollektivavtal så att
              goda anställningsvillkor kan tryggas utan att hanteringen blir
              alltför kostsam.
            </item>
            <item xml:id="i-8Qk6mYSGnvEYXbBMaYmM2d">
              Gör en översyn av systemet för återkrav av felaktiga utbetalningar
              så att Arbets­förmedlingen ges förutsättningar att kunna driva
              in felaktigt utbetald ersättning på ett effektivt sätt.
            </item>
          </list>
          <head xml:id="i-W9DPnqBF96E5FGaToB54iz" type="h1">
            Därutöver riktar Riksrevisionen tre rekommendationer till Arbetsförmedlingen:
          </head>
          <list xml:id="i-6pzgpjLULqUNRf651WgKQr" style="ol">
            <item xml:id="i-5f1MUWdz6CZLouGZH5eqjB">
              Gör en översyn av handläggningsprocessen för de subventionerade
              anställningarna med syfte att hitta tidstjuvar, ta bort onödiga
              steg i handläggningen och förenkla för arbetsförmedlarna.
            </item>
            <item xml:id="i-DffpCBpZ4eSk3kTwieq6Kz">
              Digitalisera förfrågan om yttrande till arbetstagarorganisationerna.
            </item>
            <item xml:id="i-XkfFUfLy1WBkijmma7jViX">
              Förbättra hanteringen av misstänkta fel genom att korta ledtiderna
              för kontroll­utredningar, förbättra rutinerna för omprövning av
              pågående beslutsperioder och initiera samverkan med Polismyndigheten
              angående hanteringen av polis­anmälningar.
            </item>
          </list>
          <p xml:id="i-CP1JPeuTMfq2FvWAGQKMaP">
            De rekommendationer som riktar sig till Arbetsförmedlingen behandlas
            dock inte i regeringens skrivelse (RiR 2023:17).
          </p>
          <head xml:id="i-MZnkbvve7tSVHB2H84hPdP" type="h1">
            5 Regeringens skrivelse
          </head>
          <p xml:id="i-KZRyEjtxuBZkomJ8sUVbKh">
            Av skrivelsen framgår att regeringen välkomnar Riksrevisionens
            granskning och i huvudsak instämmer i Riksrevisionens iakttagelser.
            Regeringen framhåller att arbetet med att motverka felaktiga utbetalningar
            och bidragsbrott riktade mot det offentliga är högt prioriterat
            av regeringen och att Riksrevisionens granskning är ett viktigt
            bidrag i detta arbete. Regeringen lyfter fram de åtgärder som
            under senare år vidtagits för att minska felaktiga utbetalningar
            hos Arbetsförmedlingen. Regeringen konstaterar att mer behöver
            göras för att öka kontrollerna av nystartsjobben men framhåller
            att kontroll­nivån har höjts i och med de ändringar som gjorts
            i ett antal förordningar som trädde i kraft den 1 december 2022,
            bl.a. i förordningen (2018:43) om stöd för nystartsjobb. Regeringen
            instämmer i Riksrevisionens bedömning att subventionerade anställningar
            medför risker för felaktiga utbetalningar, att regelverken ska
            vara utformade på ett sådant sätt att riskerna för felaktiga utbetalningar
            minskar samt att de kontroller som krävs för att kunna besluta
            om och kontrollera de subventionerade anställningarna behöver
            vara effektiva och dimensionerade efter de behov som finns (skr.
            2023/24:82 s. 4–5).
          </p>
          <p xml:id="i-WGjwrdsTwwDaVeEr731NYL">
            Regeringen redogör därefter för regeringens åtgärder med anledning
            av Riks­revisionens granskning. För det första har regeringen
            sedan 2021 angett som mål för Arbetsförmedlingen att myndigheten
            ska bidra till det övergripande målet att utbetalningarna från
            välfärdssystemen ska vara korrekta, att andelen felaktiga utbetalningar
            ska minska och att fel ska motverkas. För det andra har regeringen
            inrättat en ny myndighet, Utbetalningsmyndigheten, som har till
            uppgift att förebygga, förhindra och upptäcka felaktiga utbetalningar
            från välfärdssystemen. För det tredje avser regeringen att lägga
            fram en proposition om en ny lag om uppgiftsskyldighet för att
            motverka felaktiga utbetalningar från välfärdssystemen samt fusk,
            regelöverträdelser och brottslighet i arbetslivet. Vidare har
            regeringen tillsatt en utredning om förbättrade möjligheter till
            informationsutbyte mellan myndigheter (dir. 2023:146). Därtill
            har regeringen beslutat om att sänka subventionsgraden för nystartsjobb
            fr.o.m. den 1 januari 2024. Därutöver har regeringen beslutat
            om en förordningsändring i syfte att förbättra Arbetsförmedlingens
            möjligheter att genomföra kontroller av arbetssökandes rätt att
            arbeta och vistas i Sverige. Regeringen framhåller avslutningsvis
            att man avser att fortsätta arbetet för att minska felaktiga utbetalningar
            och vid behov vidta ytterligare åtgärder (skr. 2023/24:82 s. 5–6).
          </p>
          <head xml:id="i-N49s6pFqAEtN2hqyTcZQA2" type="h1">
            6 Vänsterpartiets ställningstagande
          </head>
          <p xml:id="i-XtdPtqUkxtFSvfbadCsDbj">
            Vänsterpartiet välkomnar Riksrevisionens granskning och delar
            rapportens slutsatser och rekommendationer. Vi kan dock konstatera
            att regeringen, i skrivelsen, varken nämner hur man ser på de
            problem som tas upp i Riksrevisionens rapport eller lägger fram
            några konkreta förslag på åtgärder med anledning av de uppgifter
            som fram­kommer i rapporten. I stället lyfter regeringen fram
            ett antal andra åtgärder som förvisso är bra men som inte har
            bäring på de problem som lyfts fram i Riksrevisionens rapport.
            Merparten av de åtgärder som regeringen lyfter fram har regeringen,
            eller dess före­gångare, dessutom beslutat om före Riksrevisionens
            granskning. Rimligen bör regeringen vidta nya åtgärder med anledning
            av Riksrevisionens iakttagelser och rekommendationer. I det följande
            lägger vi fram förslag på sådana åtgärder.
          </p>
          <head xml:id="i-3AFXCuwLYKd5R8x8RGfVXK" type="h2">
            6.1 Vidta åtgärder i enlighet med Riksrevisionens rekommendationer
          </head>
          <p xml:id="i-VP48osj1VDKTKJte5Wj72j">
            Vänsterpartiet kan konstatera att Riksrevisionen riktar tre tydliga
            rekommendationer till regeringen:
          </p>
          <list xml:id="i-PwEdkDhtWudK9RXmEAmkp2" style="ol">
            <item xml:id="i-WsNwGTBbh5WCWndHsfP5aJ">
              Säkerställ att riskerna i nystartsjobben motsvaras av anpassade
              krav på kontroller.
            </item>
            <item xml:id="i-XjeAU9D3k62zX1sEGfWE5v">
              Gör en översyn av förordningarna som anger hur Arbetsförmedlingen
              ska kontrollera arbetsgivare som saknar kollektivavtal så att
              goda anställningsvillkor kan tryggas utan att hanteringen blir
              alltför kostsam.
            </item>
            <item xml:id="i-G6aC7NeTSxbpV1BThFwAtT">
              Gör en översyn av systemet för återkrav av felaktiga utbetalningar
              så att Arbets­förmedlingen ges förutsättningar att kunna driva
              in felaktigt utbetald ersättning på ett effektivt sätt (RiR 2023:17).
            </item>
          </list>
          <p xml:id="i-LKvCWYSSV9c8eUWV4vxbvS">
            Vänsterpartiet anser att regeringen bör vidta åtgärder i enlighet
            med Riksrevisionens rekommendationer. De åtgärder som regeringen
            lyfter fram i skrivelsen är otillräckliga.
          </p>
          <p xml:id="i-6CcFH9CRNP3RYRNeLMSJZK">
            Regeringen bör vidta åtgärder i enlighet med Riksrevisionens
            rekommendationer i rapporten Subventionerade anställningar – att
            motverka fel i ett system med allvarliga risker (RiR 2023:17).
            Detta bör riksdagen ställa sig bakom och ge regeringen till känna.
          </p>
          <head xml:id="i-XX8QLUUBdDUmGyZeZoq2p7" type="h2">
            6.2 Vidta åtgärder i enlighet med LO:s förslag
          </head>
          <p xml:id="i-R9X651ttqJrapc8yn1h1Ee">
            Utöver Riksrevisionens rekommendationer bör ytterligare åtgärder
            vidtas. I LO‑rapporten Etablering eller segmentering? – En analys
            av systemet med subventionerade anställningar (2022) finns en
            mängd konkreta förslag som syftar till att stävja oegentligheter,
            överutnyttjande och andra felaktigheter kopplade till subventionerade
            anställningar. Vänsterpartiet vill här lyfta fram två av dessa
            förslag. För det första bör nystartsjobben behovsprövas. Nystartsjobbens
            rättighetsstyrda konstruktion bör därmed ändras så att en arbetsmarknadspolitisk
            prövning i samråd med facket behöver genomföras även inför beslut
            om nystartsjobb. För det andra bör Arbetsförmedlingens förutsättningar
            att kontrollera fusk och oegentligheter med subventionerade anställningar
            stärkas och möjligheter till straffsanktioner gentemot arbetsgivare
            som kringgår kraven införas. Om dessa och övriga förslag i rapporten
            genomfördes skulle många av de problem som uppmärksammas i Riksrevisionens
            rapport kunna motverkas. Vänsterpartiet anser att regeringen bör
            vidta åtgärder i enlighet med LO:s förslag i ovannämnda rapport.
          </p>
          <p xml:id="i-SPK4cc9jVptKN4uTdnQ8mS">
            Regeringen bör vidta åtgärder i enlighet med LO:s förslag i rapporten
            Etablering eller segmentering? – En analys av systemet med subventionerade
            anställningar. Detta bör riksdagen ställa sig bakom och ge regeringen
            till känna.
          </p>
          <head xml:id="i-3K9KUuSecFg7f8MTbRjGsH" type="h2">
            6.3 Förbättra samrådet mellan Arbetsförmedlingen och fackförbunden
          </head>
          <p xml:id="i-DRHQV7MoPqJ41ir4oSx1Y4">
            Innan Arbetsförmedlingen fattar beslut om introduktionsjobb och
            lönebidrag ska myndigheten inhämta ett yttrande från berörd arbetstagarorganisation
            om arbetsplatsens lämplighet. Samrådet mellan Arbetsförmedlingen
            och berörda fackförbund är en viktig komponent i myndighetens
            kontrollarbete. Genom samråden kan Arbetsförmedlingen samla in
            uppgifter som är värdefulla för att beslut ska fattas på goda
            grunder, t.ex. om lön, villkor och om arbetsgivaren i närtid har
            sagt upp personal. Kunskap om för­hållanden på arbetsplatsen är
            en del av Arbetsförmedlingens beslutsunderlag när myndigheten
            ska säkerställa lämpliga arbetsplatser för deltagare i arbetsmarknadspolitiska
            program eller insatser. Ett bra beslutsunderlag är viktigt för
            att säkerställa att insatsen bidrar till att den arbetssökande
            får en varaktig etablering på arbetsmarknaden. Det är även viktigt
            för att se till att insatsen inte bidrar till försämrade villkor
            för löntagare eller skapar osund konkurrens i näringslivet. Ett
            väl fungerande samråd mellan Arbetsförmedlingen och fackförbunden
            är således mycket viktigt.
          </p>
          <p xml:id="i-K1tSx8hRuUhuqnqSNUGXnQ">
            Dessvärre har samrådsförfarandet mellan Arbetsförmedlingen och
            fackförbunden fungerat dåligt under lång tid, något som både fackförbunden
            och Vänsterpartiet har uppmärksammat (mot. 2018/19:383 yrkandena
            8 och 9). Bristerna i samrådsförfarandet lyfts även fram i Riksrevisionens
            rapport. Flera förbund inom branscher som har ett stort antal
            anställda med subventionerad anställning, såsom Hotell- och restaurangfacket
            (HRF), avstår helt från att yttra sig. Hanteringen är omfattande
            och tar stora resurser i anspråk, både från Arbetsförmedlingen
            och från arbetstagarorganisationerna (RiR 2023:17, s. 43).
          </p>
          <p xml:id="i-XdMXKycfhnbVazCaiZayPt">
            I samband med de förordningsändringar som genomfördes i december
            2022 infördes ett statsbidrag som ska kunna ge arbetstagarorganisationerna
            ersättning för arbetet med yttranden – ett resultat av ett långsiktigt
            påverkansarbete från fackföreningarnas sida. Det är Arbetsförmedlingen
            som prövar ansökningar från arbetstagarorganisationerna och betalar
            ut bidraget. Utformningen av det nya statsbidraget har dock fått
            skarp kritik från arbetstagarorganisationerna. Arbetsförmedlingen
            går igenom varje enskilt yttrande, vilket skapar en stor arbetsbörda
            för såväl myndigheten som facken. Enligt arbetstagar­organisationerna
            saknar systemet även transparens (RiR 2023:17, s. 45). Arbetsför­medlare
            ser, å sin sida, ett stort värde i fackförbundens yttranden men
            uppger att det skapar svårigheter att vissa förbund inte svarar
            på förfrågningar. Utan yttranden är det svårt att avgöra om lönenivåerna
            är de rätta. Yttranden är också viktiga för att få reda på om
            det har varit uppsägningar p.g.a. arbetsbrist på företaget. Arbetsförmedlingen
            har inget annat sätt att få uppgifter om uppsägningar än via arbetstagarorganisationerna
            (RiR 2023:17, s. 46). Det finns således ett behov av att förbättra
            samrådsförfarandet mellan Arbetsförmedlingen och fackförbunden.
          </p>
          <p xml:id="i-2gu2dRiGs2QeX8gMf7nKVD">
            I stället för att förändra utformningen av det nya statsbidraget
            och förbättra sam­rådsförfarandet mellan Arbetsförmedlingen och
            fackförbunden har regeringen aviserat att statsbidraget ska avskaffas
            (prop. 2023/24:1 Utgiftsområde 14 s. 36). Det är anmärk­ningsvärt.
          </p>
          <p xml:id="i-AauEHA2mDf2RpBWBzFLaH1">
            Syftet med fackförbundens yttranden är att bidra till att säkerställa
            kvalitet, mot­verka missbruk och förhindra att människor far illa.
            Det ligger i samhällets intresse att förhindra att oseriösa arbetsgivare
            använder sig av subventionerade anställningar för att minska sina
            personalkostnader och få konkurrensfördelar. Fackförbundens yttranden
            fyller här en mycket viktig funktion. Rimligen bör arbetstagarorganisationerna
            få stöd från staten för det arbete de lägger ner på att inkomma
            med yttranden till Arbetsför­medlingen. En parallell kan dras
            till parternas arbete med att motverka arbetslivs­kriminalitet.
            Där har parterna möjlighet att ansöka om bidrag från staten, via
            Arbets­miljöverket, för att täcka kostnaderna för det arbete som
            parterna lägger ner för att upptäcka och stävja kriminalitet med
            koppling till arbetslivet. Samma princip bör gälla för arbetstagarorganisationernas
            arbete med att inkomma med yttranden till Arbets­förmedlingen
            inför myndighetens beslut om anvisning. Vänsterpartiet anser därför
            att statsbidraget till arbetstagarorganisationer för att ge in
            yttranden till Arbetsförmedlingen inför arbetsplatsförlagda program
            och insatser bör bibehållas.
          </p>
          <p xml:id="i-7kAVcnt88iYdgVTB9tyMx3">
            Statsbidraget till arbetstagarorganisationer för att ge in yttranden
            till Arbetsför­medlingen inför arbetsplatsförlagda program och
            insatser bör bibehållas. Detta bör riksdagen ställa sig bakom
            och ge regeringen till känna.
          </p>
          <p xml:id="i-8LhQN9ztYob8wQp6ctJT6G">
            Därutöver bör samrådsförfarandet mellan Arbetsförmedlingen och
            fackföreningarna förbättras. Givet de problem som arbetstagarorganisationerna
            menar att utformningen av statsbidraget innebär, i form av långa
            handläggningstider och brist på transparens, bör utformningen
            ses över.
          </p>
          <p xml:id="i-VishMHMA8t4WSyH1ZkAvSW">
            Utformningen av statsbidraget till arbetstagarorganisationer
            för att ge in yttranden till Arbetsförmedlingen inför arbetsplatsförlagda
            program och insatser bör ses över i syfte att korta handläggningstiderna
            och öka transparensen. Detta bör riksdagen ställa sig bakom och
            ge regeringen till känna.
          </p>
          <p xml:id="i-FqUYMBJxKqc8CbGdb81m8i">
            Utöver detta bör Arbetsförmedlingen, i enlighet med Riksrevisionens
            rekommenda­tioner till myndigheten, digitalisera förfrågan om
            yttrande till arbetstagarorganisa­tionerna. Därmed skulle samrådsförfarandet
            effektiviseras avsevärt och arbetsbördan minskas för såväl Arbetsförmedlingen
            som arbetstagarorganisationerna.
          </p>
          <p xml:id="i-3rykqhqr8NVJNNLisECu5y">
            Regeringen bör ge Arbetsförmedlingen i uppdrag att digitalisera
            förfrågan om yttrande till arbetstagarorganisationerna. Detta
            bör riksdagen ställa sig bakom och ge regeringen till känna.
          </p>
        </div>
        <div xml:id="i-4h5ij4HSKhNCR5BGPATvCc" type="motSignatures">
          <list xml:id="i-DkuA7wuFsTXtSAsoiRdMyx">
            <item xml:id="i-KwMY2dob8riffPCe3xCEB" who="i-Yam9ii4K4HfneDbj5TzDJY">
              Ciczie Weidby (V)
            </item>
            <item xml:id="i-LXqsn74YrMVvpc5RVdigtP" who="i-Srv2XCR7hGVyZ66wLkW6ad">
              Lorena Delgado Varas (V)
            </item>
            <item xml:id="i-3DtfqdC4CRGV3Mo6Ut7TWH" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-DrYtKjzoq99WCBy95UabK9" who="i-Xte2hVf6qgEgJA6sWB1cDH">
              Malcolm Momodou Jallow (V)
            </item>
            <item xml:id="i-BeMwgtaiie7eSUR2JCgrZS" who="i-JZgLiagTc1Uwgw1yzLWrSS">
              Birger Lahti (V)
            </item>
            <item xml:id="i-12sK1y9AhMgoFyYcRAqwCQ" who="i-L3t2URPAv9iLWgdCvbz7Uv">
              Ilona Szatmári Waldau (V)
            </item>
          </list>
        </div>
      </div>
    </body>
  </text>
</TEI>
