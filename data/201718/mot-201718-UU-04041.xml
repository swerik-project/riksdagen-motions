<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-04041">
  <teiHeader>
    <fileDesc>
      <titleStmt>
        <title>med anledning av skr. 2017/18:118 Verksamheten i Europeiska unionen under 2017</title>
        <author corresp="i-SrBAa2d3LWrMGJXvTgBhLV i-RMyMvNY8rQGcpLy854czaK">av Jeff Ahl och Olle Felten (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4041 av Jeff Ahl och Olle Felten (båda SD)</title>
          <idno type="rdwebb">H5024041</idno>
          <rs type="number">4041</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5024041/text</ref>
          <ref type="dokument_url_html">http://data.riksdagen.se/dokument/H5024041</ref>
          <ref type="dokumentstatus_url_xml">http://data.riksdagen.se/dokumentstatus/H5024041</ref>
          <ref type="docx">http://data.riksdagen.se/fil/2214D0F7-7139-4139-932A-A1D34FE508C8</ref>
          <ref type="pdf">http://data.riksdagen.se/fil/13EC92D6-E475-401C-9D7F-4DB71A821861</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation">
              <desc>-</desc>
            </state>
          </person>
          <person gender="man">
            <idno>i-RMyMvNY8rQGcpLy854czaK</idno>
            <name>Olle Felten</name>
            <state type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-WfqnwN1DPksZTBibhqpr25" type="basedOn"/>
        <correspContext corresp="i-WfqnwN1DPksZTBibhqpr25">
          <ref>Skrivelse 2017/18:118</ref>
        </correspContext>
        <correspAction xml:id="i-M7uWz7nXYZ7NnVJtpioiEu" type="signed"/>
        <correspContext corresp="i-M7uWz7nXYZ7NnVJtpioiEu">
          <note type="signatory" corresp="i-SrBAa2d3LWrMGJXvTgBhLV"/>
          <note type="signatory" corresp="i-RMyMvNY8rQGcpLy854czaK"/>
        </correspContext>
        <correspAction xml:id="i-2iRGZpsRDCggK5UHsxm4vE" type="submitted">
          <date when="2018-04-03"/>
          <time when="07:49:52"/>
        </correspAction>
        <correspAction xml:id="i-Y64trb2HjrMYn9YEvJXpdh" type="reviewed">
          <date when="2018-04-04"/>
          <time when="14:20:25"/>
        </correspAction>
        <correspAction xml:id="i-2XY82YLzPaEHaXuJTpijFQ" type="dismissed">
          <date when="2018-04-10"/>
        </correspAction>
        <correspAction xml:id="i-2rNoxj917aJ4ez83884SYy" type="referred">
          <date when="2018-04-11"/>
        </correspAction>
        <correspAction xml:id="i-JHTQaAms8mNhb5mNGbDs9D" type="assigned">
          <date when="2018-06-19"/>
          <time when="16:56:23"/>
        </correspAction>
        <correspContext corresp="i-JHTQaAms8mNhb5mNGbDs9D">
          <ref type="assignedTo">Utrikesutskottet</ref>
        </correspContext>
        <correspAction xml:id="i-8dEEwiaS7uogW8YjmgJaM2" type="behandlas_i"/>
        <correspContext corresp="i-8dEEwiaS7uogW8YjmgJaM2">
          <ref type="uppgift">2017/18:UU10</ref>
          <ref type="ref_dok_id">H501UU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2017</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MPSsG5esLH51KvGorLzLCC" type="motHeader">
        <div xml:id="i-FZAvrS698koFaKhUvgpqz2" type="motTitle">
          Motion till riksdagen 2017/18:4041 av Jeff Ahl och Olle Felten
          (båda SD) med anledning av skr. 2017/18:118 Verksamheten i Europeiska
          unionen under 2017
        </div>
      </div>
      <div xml:id="i-NVRJVepiyoK9vZ1DLu7mCx" type="motBody">
        <div xml:id="i-LR9JQ1YNHJwS39wpFTKsyw" type="motProposal" subtype="förslag">
          <head xml:id="i-Joz9epp978rV2d6w3MFKUg">
            Förslag till riksdagsbeslut
          </head>
          <list xml:id="i-SooGaoE9rBdPLdQMC2Xto9" style="ol">
            <item xml:id="i-7NujLECzBUb4H4WwKXEpjN">
              Riksdagen ställer sig bakom det som anförs i motionen om en svensk
              folkomröstning inom ett år om svenskt utträde ur EU och tillkännager
              detta för regeringen.
            </item>
            <item xml:id="i-4JJXWZ7KBDAQ2mqkVTH2hJ">
              Riksdagen ställer sig bakom det som anförs i motionen om Europeiska
              rådet och tillkännager detta för regeringen.
            </item>
            <item xml:id="i-KJZgkt2hDLjobxsVXUnMFd">
              Riksdagen ställer sig bakom det som anförs i motionen om Storbritanniens
              utträde och tillkännager detta för regeringen.
            </item>
            <item xml:id="i-HiY6HEE61gKGzPY7zEVFYQ">
              Riksdagen ställer sig bakom det som anförs i motionen om rättsstatens
              principer och tillkännager detta för regeringen.
            </item>
            <item xml:id="i-Fteqnnc8R5KicmpiVEAFZ2">
              Riksdagen ställer sig bakom det som anförs i motionen om en översyn
              av EU:s fleråriga budgetram och tillkännager detta för regeringen.
            </item>
            <item xml:id="i-RceGg68Lfcbu9Rcx61kxBr">
              Riksdagen ställer sig bakom det som anförs i motionen om att
              motverka inrättandet av ett nytt finansministerium för EU och
              tillkännager detta för regeringen.
            </item>
            <item xml:id="i-Y4L9AekoYRcvktBt6mxrJM">
              Riksdagen ställer sig bakom det som anförs i motionen om utvidgningsprocessen
              och tillkännager detta för regeringen.
            </item>
            <item xml:id="i-6LfbRobc5NZsCyaoQNjPKB">
              Riksdagen ställer sig bakom det som anförs i motionen om EU:s
              utrikestjänst och tillkännager detta för regeringen.
            </item>
            <item xml:id="i-EhSbhsSFQeB5ZaUjbSWfdA">
              Riksdagen ställer sig bakom det som anförs i motionen om en global
              strategi för EU:s utrikes- och säkerhetspolitik och tillkännager
              detta för regeringen.
            </item>
            <item xml:id="i-6uBroJTpQsVWNP1L1J8kEu">
              Riksdagen ställer sig bakom det som anförs i motionen om den
              gemensamma säkerhets- och försvarspolitiken och tillkännager detta
              för regeringen.
            </item>
            <item xml:id="i-MQ1SLfVGTgUAzVXxKpSwfp">
              Riksdagen ställer sig bakom det som anförs i motionen om EU som
              aktör i FN och tillkännager detta för regeringen.
            </item>
            <item xml:id="i-Sge4rnm4wLkn3bod3VG8Fx">
              Riksdagen ställer sig bakom det som anförs i motionen om strategisk
              exportkontroll och tillkännager detta för regeringen.
            </item>
            <item xml:id="i-K4idn2BZxrgNGKeuSFoeyH">
              Riksdagen ställer sig bakom det som anförs i motionen om cybersäkerhet
              och tillkännager detta för regeringen.
            </item>
            <item xml:id="i-QsupJchEDzkHQo9NirHxT3">
              Riksdagen ställer sig bakom det som anförs i motionen om den
              gemensamma handelspolitiken och tillkännager detta för regeringen.
            </item>
            <item xml:id="i-bMrqmsoUZHhwczBtPSTyg">
              Riksdagen ställer sig bakom det som anförs i motionen om EU som
              global utvecklingsaktör och tillkännager detta för regeringen.
            </item>
            <item xml:id="i-LGriGJ9GZxQ2WEhH7hxEc8">
              Riksdagen ställer sig bakom det som anförs i motionen om EU:s
              bilaterala och regionala förbindelser och tillkännager detta för
              regeringen.
            </item>
            <item xml:id="i-EcxxXQ6Aqens8Q85obXXRV">
              Riksdagen ställer sig bakom det som anförs i motionen om polissamarbete,
              straffrättsligt samarbete och tullsamarbete och tillkännager detta
              för regeringen.
            </item>
            <item xml:id="i-PzcJM12AU9uRAfje4jryBm">
              Riksdagen ställer sig bakom det som anförs i motionen om asyl,
              invandring, visering och annan politik som rör rörligheten för
              personer och tillkännager detta för regeringen.
            </item>
          </list>
        </div>
        <div xml:id="i-JgfD1q7VfLiabPr2nbdgxX" type="motContent">
          <head xml:id="i-JfD3uhEfMrXvqoMXFkxb6R" type="h1">
            Del 1. Den övergripande utvecklingen i EU
          </head>
          <head xml:id="i-TCSQ4RRg6byBS949JpEUxw" type="h2">
            Folkomröstning för att lämna EU
          </head>
          <p xml:id="i-4KMwkYDLFrcoCSbqdrfEof">
            Det är vare sig rätt eller rimligt att EU:s regelverk står över
            de lagar som stiftas av Sveriges riksdag, det svenska folkets
            valda företrädare. Det svenska folket har aldrig blivit tillfrågat
            om detta, utan röstade ja till ett helt annat EU än vad EU framför
            allt på senare år utvecklats till. Det EU som svenska folket röstade
            ja till var ett mellanstatligt samarbetsprojekt vars syfte framställdes
            som ett freds- och utvecklingsprojekt för att medlemsländerna
            skulle bistå varandra när det gäller ekonomisk utveckling och
            fredlig samverkan. En utveckling mot en federal monsterstat, som
            EU nu är på väg att bli, fanns inte med i den bild av unionen
            som framställdes inför omröstningen om EU-medlemskap för Sverige.
          </p>
          <p xml:id="i-95CEnwHZ9W9LNfQTPQKmM2">
            Sveriges tradition med långtgående lagstiftning för att skapa
            en god hushållning med resurser och goda förutsättningar för säker
            livsmedelsproduktion med en väl utvecklad djurhållning och begränsad
            användning av onödiga kemikalier och hälsovådliga komponenter,
            betraktas som konkurrensbegränsning gentemot andra EU-länder med
            lägre nivå på säkerhet och djurskydd. EU tvingar därigenom Sverige
            till att låta sämre produkter konkurrera ut vår egen jordbruksproduktion
            som vi byggt upp under lång tid.
          </p>
          <p xml:id="i-VhphS5dHFdUpLgd4TL13np">
            Inom snart sagt samtliga politikområden tvingar EU i dag medlemsländerna
            till en långtgående harmonisering som riskerar att slå sönder
            lokala kulturmönster och traditioner.
          </p>
          <p xml:id="i-DqwNtc3wLDX7xjwTYyJoDm">
            Samverkan mellan fria nationer som byggs på frivillighetens grund
            är den modell som ett framtida EU måste bygga på, om det alls
            ska finnas förutsättningar för att EU ska kunna fungera.
          </p>
          <p xml:id="i-CLi1bimiUYnpKh2L1wf9eP">
            Kaoset under folkförflyttningen som skedde under 2015 och hur
            många av EU:s ledare samt länder valt att hantera detta är en
            katastrof både ekonomiskt, kulturellt, socialt och demografiskt.
            EU klarar inte och kommer aldrig att klara att hantera denna katastrof
            som fortsatt ger efterverkningar. Därför bör svenska folket så
            fort som möjligt få besvara frågan om man vill kvarstanna i eller
            lämna den överstatliga unionen. Med hänsyn till att det folkliga
            motståndet i Storbritannien svårligen underskattades är det av
            högsta vikt att även svenska folket får möjlighet att folkomrösta
            avseende fortsatt medlemskap eller ej i EU.
          </p>
          <p xml:id="i-ACUy2FJGmtS5HwPMrkwKzC">
            Sverige var redan innan EU-inträdet 1995 en högteknologisk och
            framgångsrik välfärdsstat med en stark export samt högkvalitativa
            produkter och tjänster. Till det hade Sverige även innan EU-inträdet
            en hög arbetsmoral och ett välorganiserat samhälle. Allt detta
            lyckades svenskarna skapa utan en överstatlig union vars lagar
            har företräde över våra egna. Sveriges riksdag har i många frågor
            reducerats till ett transportkompani utan ett reellt inflytande
            över allt fler frågor och politiska områden. Island ett litet
            land utanför EU kan sluta egna handelsavtal och slöt ett handelsavtal
            med Kina för några år sedan; därmed är myten om att små länder
            inte kan sluta handelsavtal med stora ett minne blott. Handelsavtal
            får Sverige enbart sluta om alla medlemsländer i EU är överens
            om innehållet, så utöver att kompromissa med den part som handelsavtalet
            ska slutas med så måste Sverige även jämka sig med alla EU-länder.
            Det är en orimlig ordning för ett litet exportberoende land som
            Sverige.
          </p>
          <p xml:id="i-QP5U3VWFzYBTgkn5zq6H7v">
            Den våg av terrorattacker som sköljt över EU:s medlemsstater
            under senare år pekar också på vikten av att respektive medlemsstat
            upprätthåller sina gränser och lag och ordning på sitt eget territorium.
            EU har, trots alla fina fördrag, bevisat att man inte har kraft
            att se till att ingångna avtal fullföljs på detta område.
          </p>
          <p xml:id="i-GgKDiigGFqyoYb9Ah5AvDw">
            Den överstatliga unionen EU, på väg in i en federal statsbildning,
            är inte det vi vill se i vårt alternativ för Sverige. I stället
            bör Sverige välja ett nordiskt spår med målet att upprätta en
            nordisk mellanstatlig samverkan som berör handels- samt försvars-
            och säkerhetspolitik. Samverkan på andra områden kan också vara
            intressant, men utifrån ett nationellt frivilligt perspektiv.
            Norden är tillsammans världens elfte starkaste ekonomi och vi
            skulle därför bli en regional stormakt. I en sådan utveckling
            ser vi också en starkare kulturell gemenskap än i en federal koloss
            styrd från Bryssel.
          </p>
          <head xml:id="i-UHJP99Q9HmQKk8SDUmPR3F" type="h2">
            Europeiska rådet
          </head>
          <p xml:id="i-Hykun7sJxwb1FkdTopdYsk">
            Det är olyckligt att Sverige frivilligt gått med i Pesco, det
            fördjupade försvarssamarbetet i EU. Detta innebär ett stort kliv
            mot en EU-armé, något flera federalister inom EU-byråkratin samt
            bland vissa tongivande medlemsländer talat sig varm om. En av
            grundförutsättningarna för att en stat ska definieras som just
            en stat är en egen försvarskapacitet; skulle EU därmed få en egen
            armé finns snart alla förutsättningar på plats för att kalla EU
            för en federation, då är det bara en formell detalj att EU förvandlas
            till en federation i nästa fördrag. Sverige bör omgående lämna
            Pesco.
          </p>
          <p xml:id="i-B4kLVKz9vck8RTHR67GxXm">
            Överlag bör Sverige framgent inta en ställning som innebär att
            all fördjupning av EU-samarbetet stoppas fram till dess att Sverige
            kan lämna EU.
          </p>
          <head xml:id="i-M85BZK8JHqV74piu8x4CX7" type="h1">
            Del 2. Frågor under rådet för allmänna frågor
          </head>
          <head xml:id="i-5rqd25hTwm5jjAAaWAi72L" type="h2">
            6. Storbritanniens utträde ur EU
          </head>
          <p xml:id="i-VsTvm6Q7LjGDWUALWVwL5j">
            Sverige bör inta en defensiv hållning vad gäller kraven som ställs
            på Storbritannien; Sverige ska verka för att förhandlingarna går
            smidigt och det brittiska folkets önskan om utträde respekteras.
            Sverige bör verka för att Storbritannien får igenom så mycket
            av de krav som de ställer som möjligt och att krav om ekonomisk
            kompensation från Storbritannien inte ställs från EU:s sida. Ett
            medlemsland bör inte arbeta för att förhindra ett annat medlemsland
            att utträda ur unionen. Varje medlemsland ska ha sin suveräna
            rätt att själv avgöra huruvida man vill delta eller inte. Ett
            land som inte vill vara med bör inte straffas för det, utan övriga
            medlemsländer bör verka för ett så fortsatt gott förhållande som
            möjligt med det utträdande landet. Allt annat skulle innebära
            att EU avskräcker länder som kan tänkas vilja vara intresserade
            av att vara med i EU-samverkan i framtiden. Ett öppet demokratiskt
            förhållningssätt bör prägla alla relationer mellan stater.
          </p>
          <head xml:id="i-2AxPCtWaxYcTZdcJAdjZ1k" type="h2">
            7. Rättsstatens principer inom EU
          </head>
          <p xml:id="i-DX1NwYZ2XvyEQ2UqbVmNhu">
            Polen har fått oförtjänt kritik, och Sveriges hyckleri i frågan
            om Polen och rättsstaten är påtaglig, EU beklagar sig över att
            Polens regering t.ex. utser domare i deras motsvarighet till hovrätt
            och tingsrätt, samt att förfarandet att sänka pensionsåldern för
            domare också har kritiseras. Det ska då nämnas att Sverige saknar
            författningsdomstol och därmed till skillnad från många länder
            i världen har en helt annan modell för hur rättsväsendet är uppbyggt
            än andra. Vidare utser även den svenska regeringen domare i Högsta
            domstolen och Högsta förvaltningsdomstolen. Polen är ett fritt
            land; enda anledningen till den våldsamma kritik som hörs från
            EU-byråkratin och vissa medlemsstater är för att de vägrar falla
            till föga för federalisternas krav om ökad integrering i EU.
          </p>
          <p xml:id="i-VY7eLToNDqjRAn3Qq9ijbp">
            Sverige bör föra linjen om att det polska folket har rätt att
            styra sitt eget land och att EU ska agera för att respektera folkrätten
            som stipulerar att varje nationalstat är suverän och ska respekteras.
            Folkrätten bör här gå före EU:s godtyckliga resonemang kring rättsstatens
            principer, vilket motsäger sig självt när EU försöker tvinga ett
            medlemsland att genomföra åtgärder som det landet har beslutat
            i god demokratisk ordning.
          </p>
          <head xml:id="i-7czJtBBagy9WT45ohTDjt6" type="h2">
            9. Översynen av EU:s fleråriga budgetram
          </head>
          <p xml:id="i-Pi5SaPoZztjzd2tyZSJHLc">
            Ett av de viktigaste styrmedlen för EU är den s.k. fleråriga
            budgetramen, som i praktiken är det inriktningsdokument som styr
            EU:s långsiktiga förutsättningar och utveckling. Ambitionen hos
            flera medlemsländer och från såväl kommissionen som EU-parlamentets
            majoritet är att EU:s budget måste utökas kraftigt och att EU
            måste ges en större andel s.k. egna medel för att minska beroendet
            av de nationella parlamenten, som i dag avgör hur stor ekonomi
            EU har.
          </p>
          <p xml:id="i-KuKnUAgxAQLTjRE6W1SNqT">
            Ropen efter en egen beskattningsrätt för EU hörs alltmer och
            tydligare. Det är en utveckling som vi anser att Sverige måste
            motverka med alla till buds stående medel. Om EU skulle ges en
            sådan beskattningsrätt, på bekostnad av medlemsländerna, skulle
            det innebära att den sista delen av den nationella suveräniteten
            för medlemsländerna börjar ätas upp av unionen. I det läget har
            vi i praktiken en federal stat, och det är inte en acceptabel
            utveckling. Vi anser att om det steget tas så måste regeringen
            omgående utlysa en folkomröstning om vårt fortsatta medlemskap
            i unionen.
          </p>
          <p xml:id="i-88iuyZpnbymSdoCMkxGhfi">
            Riksdagen har, så här långt, haft en relativt god samstämmighet
            i frågor som rör utökad budgetram för EU, med inriktning på att
            inte acceptera en utökning och att inte acceptera en beskattningsrätt
            för EU. Detta har manifesterats i ett antal subsidaritetsprövningar
            i t.ex. skatteutskottet och efterföljande beslut i riksdagens
            kammare.
          </p>
          <p xml:id="i-CM76Yh3XXHTht1yaU5CncU">
            Regeringen har så här långt följt dessa beslut, vilket vi tolkar
            som att man också står bakom dessa grundläggande förutsättningar
            för var den absoluta gränsen för EU:s aktiviteter går.
          </p>
          <p xml:id="i-XeJcAZSzbRKVsXzjhkgwya">
            I sin skrivelse skriver regeringen:
          </p>
          <list xml:id="i-VLCqQLb9aCVG4Ex18zPQcZ" style="ol">
            <item xml:id="i-DoiPaGRz7D2jnt3F4Pc4rU">
              När Storbritanniens bidrag försvinner behöver budgeten minska
              med lika mycket. Regeringen vill sätta ett utgiftstak som inte
              överstiger 1 procent av EU:s BNI.
            </item>
            <item xml:id="i-KJWnF5ahSnfXVTmyTEoWoY">
              Den svenska avgiften ska hållas nere. Det vill vi göra främst
              genom att minska storleken på budgeten men också genom att värna
              den andel vi själva ska betala.
            </item>
            <item xml:id="i-Pgr5FmbdtR3P4npgdED3pE">
              Regeringen vill se en modern budget med omprioriteringar till
              fördel för gemensamma åtgärder som säkerhet, migration, konkurrenskraft,
              forskning och klimatomställning. Det sker genom minskade anslag
              för jordbruksstöd och strukturfonder.
            </item>
            <item xml:id="i-DVtJezE7ibkLjQn2Z8TSXs">
              Det ska kosta att inte ta ansvar. Länder som inte tar sitt ansvar
              i migrationspolitiken ska inte heller kunna få tillgång till stöd
              från EU på samma sätt som i dag. Alla medlemsstater ska stå upp
              för våra gemensamma värderingar och beslut. EU för med sig både
              fördelar och förpliktelser.
            </item>
            <item xml:id="i-W91Wsku3utMt9GnXbRiico">
              Regeringen vill se en mer effektiv kontroll av hur EU-medel används.
              Med en minskad budget blir det ännu viktigare att pengarna används
              på rätt sätt.
            </item>
          </list>
          <head xml:id="i-R9tcsiYnSFe4B2veVJQCd5" type="h1">
            Vi delar regeringens ståndpunkter i punkt 1, 2 och 5.
          </head>
          <p xml:id="i-XZXrazgiGt8BeTZTk2Pe7h">
            Punkt 3 i nuvarande utformning skulle innebära att nya utgiftsområden
            tillåts expandera, till synes på bekostnad av gamla. Historiskt
            har det dock visat sig att det är betydligt svårare att avveckla
            ett långsiktigt projekt än att starta nya. Det kan därför inte
            komma i fråga att utveckla nya utgiftsområden, eller expandera
            befintliga, innan man har avvecklat motsvarande kostnadsmassa
            från de delar som ska finansiera de nya genom neddragningar. Här
            måste regeringen bli mycket tydligare i sin ståndpunkt gentemot
            EU, så att besparingar kommer först och nya utgifter kan utvecklas
            när de faktiska besparingarnas omfattning kan visas i bokslut.
          </p>
          <p xml:id="i-UdU7fVGJWhk3VL9y7kvYaZ">
            Punkt 4 anser vi inte har med budgetfrågan att göra. Det är snarare
            ett försök att göra intrång i andra staters interna angelägenheter,
            och formuleringarna tyder på en brist på förståelse för olika
            medlemsländers ekonomiska och kulturella särart.
          </p>
          <p xml:id="i-ZZ5TGEXaid9jfvqDif7z9">
            Punkt 1 är en central punkt som den svenska regeringen måste
            sätta högst upp på dagordningen, då den förhärskande åsikten inom
            EU-byråkratin är den motsatta och att man driver en utökningslinje
            hårt i alla tillgängliga sammanhang.
          </p>
          <p xml:id="i-VEA3sHwGckbHvBKXCDngYa">
            Sverige har inte råd att betala mer till EU. Som nettobidragsgivare
            kommer Sverige, med nu liggande förslag från kommissionen, att
            2020 tvingas betala upp till ca 15–18 miljarder mer i avgift till
            EU. Detta är i huvudsak grundat på de förslag som kommissionen
            lagt för att kompensera för att UK lämnar EU och att EU därigenom
            förlorar ca 120–140 miljarder kronor per år i nettobidrag. I den
            kalkylen ligger inga nya utgifter. Kraven på att Sverige inte
            ska behöva betala mer än i dag måste, i det korta perspektivet,
            vara absoluta. På sikt behöver vi förhandla om att minska bidragen.
          </p>
          <p xml:id="i-KxwQMhPHAkaPxiHFCUtyEu">
            Lyckas vi inte få gehör för dessa viktiga krav, bör Sverige starta
            en process för att lämna EU och finna andra vägar för internationell
            samverkan på olika områden.
          </p>
          <p xml:id="i-U4ium1URhqszBpSTrWZrVz">
            Inom EU pågår också ett intensivt arbete för att inrätta ett
            nytt finansministerium för EU. Regeringen kommenterar inte det
            i sin skrivelse. Vi menar att det inte är förenligt med EU:s uppdrag
            att ta ett sådant steg, som skulle innebära en ny kostnadsdrivande
            process i EU men också bädda för att utveckla förutsättningarna
            för en egen beskattningsrätt för EU. Därför anser vi att regeringen
            bör agera kraftfullt mot en sådan utveckling.
          </p>
          <head xml:id="i-NpDYpq7SpEyeptQpLtfvfm" type="h2">
            10. Utvidgningsprocessen
          </head>
          <p xml:id="i-N2FEeA2fDG8gsjk3by2EZs">
            Så länge Sverige är medlem av EU bör Sverige göra allt som går
            för att förhindra ytterligare utvidgning samt att alla partnerskap
            som EU ingått med sina grannar avslutas. Flera av dessa partnerskap
            innehåller mått av propaganda som ska förmå befolkningen i nya
            potentiella medlemsländer att bli mer positivt inställda till
            EU. EU bedriver strategisk kommunikation i partnerskapsländerna
            som det kallas på byråkratspråk. Detta är enligt oss illegitim
            verksamhet och snedvrider demokratins grundkriterium att all makt
            utgår från folket. I likhet med den kritik som framförs mot Ryssland
            är detta oförsvarbart; det är folket i respektive land som ska
            föra politiska diskussioner – utan någon otillbörlig påverkan
            utifrån.
          </p>
          <head xml:id="i-89ihgNKWU1sAmtFNUkkyJY" type="h1">
            Del 3. EU:s förbindelser med omvärlden
          </head>
          <head xml:id="i-RqjAgghgmJX7TqNfd29gof" type="h2">
            17.1 EU:s utrikestjänst
          </head>
          <p xml:id="i-2N5Xn5vsQyy8XgV5wVP2A6">
            En sak som definierar en stat är om den bedriver sin egen utrikespolitik
            eller ej. EU ska över huvud taget inte bedriva utrikespolitik;
            det är upp till varje enskild stat inom EU att göra. Så länge
            Sverige är medlem av EU ska Sverige aktivt arbeta för att lägga
            ned EEAS. Oroväckande tendenser är att det talas om majoritetsbeslut
            i stället för konsensusbeslut vad avser frågor som rör utrikespolitik;
            detta ska självfallet Sverige motverka.
          </p>
          <head xml:id="i-PnswKwUCB28AFhnFhpnMPt" type="h2">
            17.2 En global strategi för EU:s utrikes- och säkerhetspolitik
          </head>
          <p xml:id="i-4qwJZHzppWrTUxQQqwMGNr">
            EU ska inte skapa egna strategier för utrikes- och säkerhetspolitik.
            Enskilda eller flera stater kan och bör samarbeta när det finns
            behov; det kan däremot göras utanför EU:s ram. Internationell
            konflikthantering ska genomföras inom FN:s ram och inte EU:s,
            och detta bör regeringen arbeta aktivt för.
          </p>
          <p xml:id="i-SAE75X3LbSTqh8KDCvGwHc">
            Motståndskraft gentemot påverkansoperationer bygger varje enskilt
            land upp bäst, eventuellt i samarbete med närstående länder men
            utan överstatliga förtecken. I EU finns dock länder vars vilja
            verkar vara att påtvinga mindre länder sin egen; därför är EU
            i sig ett hot mot svensk frihet. Därför bör Sverige bygga sin
            egen motståndskraft med utgångspunkt i våra egna utgångspunkter
            och bedömningar. Samverkan och informationsutbyte bidrar dock
            till ökad säkerhet och bör därför ske med alla vänskapligt sinnade
            länder.
          </p>
          <head xml:id="i-9amLYr7AgJqPGt9YgYSfoU" type="h2">
            17.3 Den gemensamma säkerhets- och försvarspolitiken
          </head>
          <p xml:id="i-QnaApouCssVTP7wX7RdRxF">
            Det är olyckligt att Sverige frivilligt gått med i Pesco, det
            fördjupade försvarssamarbetet i EU. Detta innebär ett stort kliv
            mot en EU-armé, något flera federalister inom EU-byråkratin samt
            bland vissa tongivande medlemsländer talat sig varm om. En av
            grundförutsättningarna för att en stat ska definieras som just
            en stat är en egen försvarskapacitet; skulle EU därmed få en egen
            armé finns snart alla förutsättningar på plats för att kalla EU
            för en federation, då är det bara en formell detalj att EU förvandlas
            till en federation i nästa fördrag. Sverige bör omgående lämna
            Pesco.
          </p>
          <p xml:id="i-YMLLu1v9u5SorJUyJNQZxK">
            Vidare är det olyckligt att det över huvud taget byggs upp militära
            samarbeten samt militär ledningsstruktur och infrastruktur inom
            EU. Vi menar att svenska regeringen, så länge Sverige är medlem
            av EU, ska verka för att nedmontera all typ av militärt samarbete
            inom EU mellan medlemsstaterna. Alla typer av militära samarbeten
            och strukturer får ske bilateralt eller multilateralt utanför
            EU:s ram.
          </p>
          <p xml:id="i-5RuhDiD9jbGnhjLvQ5C6WY">
            Alla insatser som genomförs under EU-flagg ska Sverige stå utanför.
            Alla former av samarbeten mellan Nato och EU ska Sveriges regering
            arbeta för att stoppa, så länge Sverige är medlem av EU.
          </p>
          <head xml:id="i-9U3ibh7G2ppKLLowuwqJRV" type="h2">
            17.4 EU som aktör i FN
          </head>
          <p xml:id="i-9a1uCFFRQ6tLkh4NCfaNwa">
            Så länge Sverige är medlem i EU ska Sverige verka för att EU
            inte ska ha någon som helst formell ställning eller informell
            ställning inom FN.
          </p>
          <head xml:id="i-H22VdhbtJKW4xnr1uQ8xWB" type="h2">
            17.11 Strategisk exportkontroll
          </head>
          <p xml:id="i-NUu6m3SoVj43m5K7PkmTEZ">
            Detta ska vara en nationell angelägenhet; Sverige ska agera för
            att EU inte samordnar sig i dessa frågor. Ska frågan lyftas internationellt
            är det inom FN-ramen.
          </p>
          <head xml:id="i-JdGqUYrCMMC9xD2t7Uw9WG" type="h2">
            17.14 Cybersäkerhet
          </head>
          <p xml:id="i-QbJrMKAzXveA3c77hRXoC3">
            Cybersäkerhet ska ordnas nationellt; Sverige kan möjligen samordna
            detta med länder som är av strategisk betydelse och i de områden
            som är av betydelse. Det finns inga skäl att samordna detta inom
            ramen för EU.
          </p>
          <head xml:id="i-D3S3hrq3gpVAKArHYqcbcB" type="h2">
            18 Den gemensamma handelspolitiken
          </head>
          <p xml:id="i-Phc65xUxvWuAZZM4w9pYLX">
            För Sveriges del som exportberoende land är det såklart en omfattande
            nackdel att tvingas samordna handelsavtal med alla andra EU-länder
            och sedan förhandla med tredje part som innebär ännu fler eftergifter.
            Det är av högsta vikt att Sverige därför får till en folkomröstning
            för att lämna EU. Under tiden som vi är medlemmar ska Sverige
            lägga in sitt veto om minsta jämkning med andra länder i EU betyder
            någon form av nackdel för svenska löntagare, bönder eller företag.
          </p>
          <p xml:id="i-PG2gDkiCmx1C2SeMfVHRxf">
            Inga handelsavtal med tvistelösningsmekanismer som är utanför
            staternas kontroll ska godkännas; problem som uppstår i handelsavtal
            ska hanteras via staternas diplomatiska kår.
          </p>
          <head xml:id="i-9Guzm6sTomGymh2JWiRaYn" type="h2">
            19. EU som global utvecklingsaktör
          </head>
          <p xml:id="i-AWCbhebV5SK5h2XTcQwGsB">
            EU ska över huvud taget inte syssla med biståndspolitik; det
            är en nationell kompetens, och samordning internationellt ska
            ske inom ramen för FN.
          </p>
          <head xml:id="i-JgFRbfub3mrvCqCJBaMtVY" type="h2">
            20. EU:s bilaterala och regionala förbindelser
          </head>
          <p xml:id="i-JWpBkHTgiozmkmFULPRLft">
            Regeringen ska inta en position som innebär att inga partnerskap
            ska fördjupas så länge Sverige är fortsatt medlem av EU. Samarbetet
            med Efta ska präglas av respekt för Eftaländernas önskemål och
            krav.
          </p>
          <head xml:id="i-3gWa5LP1GrAqTgHhnE2JHQ" type="h2">
            28. Polissamarbete, straffrättsligt samarbete och tullsamarbete
          </head>
          <p xml:id="i-ENLHrxZ2pqp4ofddSuUXvv">
            Samordning vad gäller inre säkerhet kan till viss del samordnas
            inom EU; däremot är gränsöverskridande brottslighet i stor utsträckning
            oberoende av lands- eller unionsgränser. Således är det i huvudsak
            inom ramen för Interpol som polisiärt och rättsligt samarbete
            ska äga rum. Sverige ska inte verka för att fördjupa arbetet inom
            frågor som berör rättsväsen inom EU.
          </p>
          <head xml:id="i-6mayfHxYdVhpbpaTC67pTG" type="h2">
            29. Asyl, invandring, visering och annan politik som rör rörlighet
            för personer
          </head>
          <head xml:id="i-27LQStUrn5dpptwWnpV8Ct" type="h1">
            Så länge Sverige är medlem av EU ska enbart samarbete i migrationsfrågor
            röra två områden:
          </head>
          <list xml:id="i-LJxaiHaCrWTmNjfF7whgoJ" style="ol">
            <item xml:id="i-Jdbu8CJN9TEWwQTzZ7RDuA">
              Alla asylsökande som kommit till Sverige sedan år 2015 ska återbördas
              till det land som var första land i enlighet med Dublinförordningens
              regler.
            </item>
            <item xml:id="i-V9GMinuxs8kjbm7gzGcyQm">
              Samarbetet inom EU ska enbart handla om hur återvandring av invandrare
              ska samordnas på bästa sätt.
            </item>
          </list>
          <p xml:id="i-R9m1qYtUtnAo6FQK75rfbm">
            Den mycket stora mängd migranter som kommit till EU de senaste
            åren har typiskt sett varit en ren transitfråga genom Europa för
            att söka sig till länder med en generös flyktingpolitik och goda
            ekonomiska villkor för nyanlända. Sveriges välfärdspolitik har
            därvid varit ett viktigt dragplåster för många. Det har lett till
            att Sverige har blivit det land i EU som, i förhållande till folkmängden,
            tagit emot i särklass flest av de aktuella migranterna. Att det
            har varit möjligt beror på att EU-länderna inte har upprätthållit
            de krav som ställs i Dublinförordningen om att asyl ska sökas
            i första mottagarland i EU. Det betyder att Sveriges problem med
            den stora asylinvandringen och de kostnader det medför för det
            svenska samhället till stor del beror på att EU inte förmått medlemsländerna
            att uppfylla sina åtaganden. Det är därför rimligt att Sverige
            kompenseras av EU för att täcka en rimlig del av de kostnader
            som vi drabbats av på grund av EU:s och vissa EU-länders tillkortakommanden
            i detta avseende.
          </p>
          <p xml:id="i-BzbujywZapkAWYv9abFKSK">
            Sverige bör därför dra av hela avgiften till EU under minst 10
            år som kompensation för de kostnader som åsamkats oss genom att
            flertalet medlemsländer brutit mot Dublinförordningen.
          </p>
          <p xml:id="i-5XXgBZhDmJ3tL898SxoHs3">
            Fram till dess att alla som kommit som asylsökande i enlighet
            med punkt 1 har återbördats till det första land de satte sin
            fot på i enlighet med Dublinförordningen så ska Sverige tills
            vidare ställa in alla betalningar av EU-avgiften.
          </p>
          <p xml:id="i-TNRJLVJZwKdwpBuebGt92Y">
            Vidare har EU:s hantering och agerande gentemot medlemsstater
            som försöker värna sin nationella suveränitet klingat falskt vad
            gäller EU:s paroll om fred och demokrati. Utöver det är migration
            enbart en nationell fråga; inget EU-land ska påtvingas kvoter
            av invandrare från EU.
          </p>
        </div>
        <div xml:id="i-BWaxSk97vCYSk7NgcNFXqv" type="signatureBlock">
          <list xml:id="i-UdyF6Y6Y5WLbYy81YY2z8R">
            <item xml:id="i-VZFvQR215dCjFyNbUMQPYX" type="signature">
              Jeff Ahl (SD)
            </item>
            <item xml:id="i-HxymyCNhDMjGynKGxKe6Tj" type="signature">
              Olle Felten (SD)
            </item>
          </list>
        </div>
      </div>
    </body>
  </text>
</TEI>
