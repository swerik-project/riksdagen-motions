<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00304">
  <teiHeader>
    <fileDesc>
      <titleStmt>
        <title>Digitala biliotek</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Digitala biliotek</title>
          <idno type="rdwebb">GX02Kr304</idno>
          <rs type="number">Kr304</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr304/text</ref>
          <ref type="dokument_url_html">http://data.riksdagen.se/dokument/GX02Kr304</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr304</ref>
          <ref type="doc">http://data.riksdagen.se/fil/2B042E2E-1949-4AFB-8106-3BCE20FCE1AF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3iSVKXb5cgcCFgBqfxeoL7" type="signed"/>
        <correspContext corresp="i-3iSVKXb5cgcCFgBqfxeoL7">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="numbering" xml:id="i-AgrZ1dpVpF2ATxkHHE8jH">
          <date when="2009-10-07"/>
        </correspAction>
        <correspAction type="submission" xml:id="i-YAcopg3PNDS6LP24a5nFkR">
          <date when="2009-10-05"/>
        </correspAction>
        <correspAction type="transfer" xml:id="i-72YvhNQENE12Sfo91GvfwB">
          <date when="2009-10-04"/>
        </correspAction>
        <correspAction type="assigned" xml:id="i-Bj17PV9pBpv7M9rcfTHLxe"/>
        <correspContext corresp="i-Bj17PV9pBpv7M9rcfTHLxe">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-UoCeF7veBiGeTkxwEKwvcb">
            Förslag till riksdagsbeslut
          </head>
          <list style="ol">
            <item xml:id="i-6r2iKtpv2yuHUhkXuTtG3a">
              Riksdagen tillkännager för regeringen som sin mening vad som
              anförs i motionen om att komma med förslag på ett ersättningssystem.
            </item>
            <item xml:id="i-4PeudQw5YSTCJ8cz8sJvxQ">
              Riksdagen tillkännager för regeringen som sin mening vad som
              anförs i motionen om att tillsätta en utredning med syfte att
              inrätta digitala bibliotek.
            </item>
          </list>
        </div>
        <div type="motContent">
          <head type="h1" xml:id="i-C6KSSG3VPQ9mGv9vwq6s1L">
            Motivering
          </head>
          <p xml:id="i-K3CK8snup3qT3hLC5togDr">
            Vänsterpartiet vill se ett fördjupat utbud av fritt tillgänglig
            film och musik på nätet, och bättre ekonomiska villkor för filmare
            och musiker att arbeta på heltid. Därför föreslår vi att regeringen
            utreder möjligheten att bygga upp digitala bibliotek för film
            och musik och hur ett ersättningssystem bör utformas, där vem
            som helst kan ta del av innehållet över nätet. Ett ersättningssystem
            motsvarande det som används i de vanliga biblioteken idag skulle
            kunna fördela medel till dem som väljer att låta sina verk tillgängliggöras,
            baserat på nedladdningsstatistiken.
          </p>
          <p xml:id="i-MwhdJz8CcqVVLYm9NbNtLF">
            Vänsterpartiet är för fri fildelning, och för att fler ska kunna
            arbeta med film och musik på heltid. Till skillnad från Ipredlagstiftningen
            skulle digitala bibliotek kunna göra faktisk skillnad för mycket
            film och musik som görs i Sverige. Digitala bibliotek är dock
            ett förslag som kan genomföras oberoende av vad som beslutas om
            upphovsrätten och rättsprocesserna mot fildelare. Vi hoppas att
            det kan samla stöd även bland dem som inte håller med oss om behovet
            av att reformera upphovsrätten.
          </p>
          <head type="h1" xml:id="i-LxQgrfDP2rECscQxvgHku6">
            Ersättningssystem
          </head>
          <p xml:id="i-NdWa3VV4boZbFuS64dFSZK">
            En stor del av kulturen i Sverige finansieras gemensamt. Kulturrådet
            uppskattar hushållens kulturutgifter år 2007 till 34 miljarder
            kronor, exklusive teknisk utrustning. Av de pengarna går 12 miljarder
            till tv-avgifter, inklusive kabel- och satellit-tv. De offentliga
            kulturutgifterna uppgick samma år till 22 miljarder kronor, motsvarande
            12 procent av de totala offentliga utgifterna.
          </p>
          <p xml:id="i-4LPohxGPhC3yHi7g4GKRhm">
            Bokmarknaden omsätter idag omkring 7 miljarder kronor, varav
            drygt 4 miljarder är köp från hushåll. Staten betalar ut omkring
            120 miljoner kronor per år i biblioteksersättning. Staten genomförde
            dock relativt nyligen en stor reform för bokmarknaden: sänkningen
            av bokmomsen kostar omkring 1 miljard kronor om året i uteblivna
            intäkter. De fysiska biblioteken bidrar också till att stärka
            bokförsäljningen genom inköp av de exemplar de lånar ut, vilket
            finansieras via kommunerna.
          </p>
          <p xml:id="i-U5JgjgfDgVaAHvNfLGCwUM">
            Poängen med ersättningssystemet är inte att ersätta branschens
            förluster av fildelningen. Det finns ingen enkel koppling mellan
            den ökande kopieringen och förändringarna i kulturekonomin. Vi
            kan bara spekulera i hur kulturekonomin skulle ha sett ut utan
            fildelningsnätverken, och det är inte särskilt intressant. Fildelningen
            är här för att stanna.
          </p>
          <p xml:id="i-8SoRT5Ys7fNWkuuz1yWCQs">
            Ersättningssystemet är ett sätt att ta politiskt ansvar för kulturekonomin
            i stort. Dess omfattning behöver kontinuerligt utvärderas i jämförelse
            med utvecklingen i film- och musikbranschen av staten såväl som
            av alla andra involverade.
          </p>
          <p xml:id="i-M2Rzddj7zUPxQB2x3ExXZG">
            Det är svårt att uppskatta hur mycket ett digitalt nätbibliotek
            skulle användas. Ersättningssystemen till författare infördes
            långt efter att Sveriges bibliotek hade blivit stabila institutioner.
            Därför skulle ersättningen till en början behöva styras av politiska
            inriktningsbeslut om totalsumman på stödet, så att ersättningen
            per nedladdning de första åren anpassas till den budgeten. När
            systemet stabiliseras bör en förhandlingsordning motsvarande Författarförbundets
            inrättas, för att upphovsrättsinnehavarna ska kunna sätta press
            på regeringen att räkna upp anslagen ordentligt.
          </p>
          <p xml:id="i-BiYvMhq8WzxuEAR4UReMkV">
            Under de första åren skulle förstås uppbyggandet av biblioteken
            som tjänst och som institution kräva en del resurser. Dagens fildelningsnätverk
            visar dock att själva distributionen inte behöver vara särskilt
            kostsam. Däremot skulle det digitala biblioteket göras till en
            högkvalitativ tjänst, där t.ex. bibliotekarier kan tipsa folk
            om film och musik de skulle kunna tänkas gilla, och där det skapas
            sociala mötesplatser.
          </p>
          <p xml:id="i-JpiPwpFMPCqS6fNJNjWJ5">
            Att de digitala biblioteken måste börja med att bygga upp sina
            kataloger talar för att det är bättre att tills vidare inrikta
            dem på film och musik från Sverige. Det skulle också göra att
            standardavtalet fungerar efter samma princip som dagens biblioteksersättning,
            som bara går till svenska författare.
          </p>
          <p xml:id="i-LRh1qv3V8ZQkQLgHcuYWQW">
            Det behöver finnas golv och tak i ersättningarna, precis som
            i dagens system. Golvet behövs för att undvika administrationskostnader,
            och kan utformas så att tidigare inte betalade ersättningar ligger
            kvar tills det år då upphovsmannens samlade ersättningar kommer
            över minimigränsen. Taket behövs för att undvika att för mycket
            pengar går till upphovsmän som redan är ekonomiskt oberoende.
            Poängen med biblioteksersättning är inte att simulera en marknad,
            utan att få stark effekt på möjligheten att arbeta med kultur.
          </p>
          <p xml:id="i-UHKotKmZsaedRosni9thUW">
            Vänsterpartiet anser att ett förslag till ersättningssystem bör
            tas fram. Detta bör riksdagen som sin mening ge regeringen tillkänna.
          </p>
          <head type="h1" xml:id="i-FT5RYzND1tNxUqvLDJLU2g">
            Digitala bibliotek
          </head>
          <p xml:id="i-MU1jLCA2tJwHpsiE8QQhw5">
            Vänsterpartiet har tidigare presenterat ett utförligt, konkret
            förslag till hur digitala bibliotek skulle kunna utformas. Några
            av de resonemangen skulle vi vilja lyfta fram helt kort också
            här:
          </p>
          <list style="ul">
            <item xml:id="i-XzdSfZ7t61dqe2xnfS8RxN">
              Fördelningen av medel påverkas förstås av vilket urval biblioteken
              gör. Redan från början bör ambitionen vara att ha största möjliga
              bredd, och fungera som en distributionsväg även för artister och
              filmare som ännu inte är etablerade eller betraktar sin verksamhet
              som en fritidssysselsättning.
            </item>
            <item xml:id="i-3ebMHTshrVaRALZ4pYGipT">
              Kan de digitala biblioteken få en stark koppling till public
              service skulle det också öppna en hel del möjligheter. Redan idag
              strävar public service-företagen efter större möjligheter att
              tillgängliggöra det material de producerar. Det finns en oerhörd
              potential i att öppna public service-arkiven. Det är inte heller
              svårt att argumentera för att de verk som bekostats med radio
              och tv-avgifter borde finnas tillgängliga för alla.
            </item>
            <item xml:id="i-YirghBztPS9b8baZCsopK">
              För att undvika användarfusk föreslår vi att de digitala biblioteken
              liksom de vanliga bygger på att användarna uppger personnummer.
              Det behöver dock inte omöjliggöra anonyma användare helt: det
              räcker med att de flesta användare uppger personnummer för att
              systemet ska kunna ge legitima underlag att basera fördelningen
              på. Det borde gå att uppnå genom att ge de användarna några mindre
              praktiska fördelar.
            </item>
            <item xml:id="i-AyPrKgDuibV9FwrtvNEtNx">
              Vi menar att det är avgörande att digitala bibliotek inte kräver
              att användarna har DRM-program installerade på sina datorer. Försöken
              att kryptera och kopieringsskydda filer är en av de viktigaste
              orsakerna till att de flesta film- och musiktjänster som finns
              på nätet misslyckats. Det finns också starka principiella skäl
              att lyfta fram mot att det offentliga publicerar material utan
              öppna standarder.
            </item>
            <item xml:id="i-NxXjcQbyKQYqhreCD6aqBv">
              Istället ser vi gärna att standardavtalet kopplas till ett krav
              på att verket släpps under någon av Creative Commons-licenserna.
              Det skulle innebära att det alltid ska vara tillåtet att sprida
              verken även utanför biblioteken, så länge det inte sker kommersiellt.
            </item>
            <item xml:id="i-KoC3Cpx8tEHkeYz1GyeBYL">
              Utöver film och musik skulle digitala bibliotek förstås kunna
              sprida t.ex. ljudböcker, elektroniska böcker och åtminstone äldre
              datorspelstitlar. Biblioteken skulle också kunna öppna för en
              rad utvecklingsmöjligheter: nya idéer kring t.ex. biblioteket
              som mötesplats, bibliotekariens roll och användarinflytande.
            </item>
          </list>
          <p xml:id="i-2cn76emsMXvWT764N243hc">
            Digitala bibliotek skulle inte ersätta fildelningen, lika lite
            som folkbiblioteken gjorde att människor slutade låna böcker av
            varandra. Däremot skulle de kunna vara ett steg på vägen mot ett
            mer positivt sätt att hantera frågan om teknikutvecklingen och
            kulturens villkor långt från dagens låsning kring att försöka
            stoppa fildelningen.
          </p>
          <p xml:id="i-QDL3wjDgSXaiCggXiKqWPH">
            Vänsterpartiet ser ett behov av att tillsätta en utredning gällande
            inrättande av digitala bibliotek. Detta bör riksdagen som sin
            mening ge regeringen tillkänna.
          </p>
        </div>
        <div type="motSignatures">
          <list>
            <item xml:id="i-QVFkwEta5AmmcfkNKnN6zm" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-9FBeHqMHQTgqSxNbGVfmmJ" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-B2j5BZfcnGkLVXfdgXF4kS" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-59X9KvgBGquonhRszg8xtX" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-UgxJgUBKNUfC9UkGLXXPmc" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-LaZrBMMStK376aAyJg4uGW" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-YAkyPMweSvCsE1nmg19oYN" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-MKwBmzdPFNfT6bpJNSLbTq" who="i-FAhoYDeAxVXRZmnF5LnHgv">
              Kent Persson (v)
            </item>
          </list>
        </div>
      </div>
    </body>
  </text>
</TEI>
