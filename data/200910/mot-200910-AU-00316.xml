<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-AU-00316">
  <teiHeader>
    <fileDesc>
      <titleStmt>
        <title>Förbättrade villkor för unga på arbetsmarknaden</title>
        <author corresp="i-U4pHk2tFdyZvzTiVobxoV7 i-7BVrTrBc6AJDkYa3WEfLxy">av Anna Tenje och Jan R Andersson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbättrade villkor för unga på arbetsmarknaden</title>
          <idno type="rdwebb">GX02A316</idno>
          <rs type="number">A316</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GX02A316/text</ref>
          <ref type="dokument_url_html">http://data.riksdagen.se/dokument/GX02A316</ref>
          <ref type="dokumentstatus_url_xml">http://data.riksdagen.se/dokumentstatus/GX02A316</ref>
          <ref type="doc">http://data.riksdagen.se/fil/70F398EC-FF92-4BB5-B5ED-8289F4585129</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U4pHk2tFdyZvzTiVobxoV7</idno>
            <name>Anna Tenje</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UharYZsk8mpwurLXRukGLU" type="signed"/>
        <correspContext corresp="i-UharYZsk8mpwurLXRukGLU">
          <note type="signatory" corresp="i-U4pHk2tFdyZvzTiVobxoV7"/>
          <note type="signatory" corresp="i-7BVrTrBc6AJDkYa3WEfLxy"/>
        </correspContext>
        <correspAction type="numbering" xml:id="i-Wn5DTqmyYXWdtTiLYexYji">
          <date when="2009-10-06"/>
        </correspAction>
        <correspAction type="submission" xml:id="i-2xKppRyhrA4dHS7KokGq9o">
          <date when="2009-10-05"/>
        </correspAction>
        <correspAction type="transfer" xml:id="i-YLRSLidDEEjgz9c47kqMLb">
          <date when="2009-10-05"/>
        </correspAction>
        <correspAction type="assigned" xml:id="i-6ci5X7hoLVnHw4LJiPuhSe"/>
        <correspContext corresp="i-6ci5X7hoLVnHw4LJiPuhSe">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-CxMVD2hF6WV8nkaYcTjWFT">
            Förslag till riksdagsbeslut
          </head>
          <list style="ol">
            <item xml:id="i-GK4CkxZ5UpYyYKznNkShTn">
              Riksdagen tillkännager för regeringen som sin mening vad som
              anförs i motionen om att göra en översyn av tidsgränserna i jobbgarantin
              i syfte att skapa större flexibilitet.
            </item>
            <item xml:id="i-RyCoV616GPj3uSTt8xVk1E">
              Riksdagen tillkännager för regeringen som sin mening vad som
              anförs i motionen om att införa starta-eget-bidrag för unga på
              samma villkor som för andra.
            </item>
            <item xml:id="i-WTh9mzADPeL5GRaEh4qccJ">
              Riksdagen tillkännager för regeringen som sin mening vad som
              anförs i motionen om att göra en översyn av åldersgränserna för
              flyttbidrag, pendlingsstöd och sökanderesa.
            </item>
            <item xml:id="i-HWLyfrgLhxHdhr4gngZQDf">
              Riksdagen tillkännager för regeringen som sin mening vad som
              anförs i motionen om att underlätta för unga att få arbetslivserfarenhet
              inom industrin och därmed se över åldersgränsen för arbete vid
              maskiner.
            </item>
            <item xml:id="i-X93xjQ7UBBbFtgzCQ3wDZJ">
              Riksdagen tillkännager för regeringen som sin mening vad som
              anförs i motionen om att se över systemet för praktikplatser för
              ungdomar.
            </item>
          </list>
        </div>
        <div type="motContent">
          <head type="h1" xml:id="i-tZiR6yi7cPD3Mtyr9c3T2">
            Motivering
          </head>
          <p xml:id="i-8xvfQRTJsrpGLKjEuqWCo1">
            Sverige behöver fler företagare, såväl unga som gamla. I jämförelse
            med andra EU-länder har vi ett svagt företagande i Sverige. Exempelvis
            visar statistik från Eurostat att antalet företagare i EU-15 ökade
            med nära 15 % mellan 1995 och 2007, och under samma tid minskade
            antalet företagare i Sverige. Vi måste bli bättre på att skapa
            drivkrafter för människor i vårt land att starta eget. Samtidigt
            är ungdomsarbetslösheten i Sverige hög i jämförelse med andra
            europeiska länder den ligger på över 20 %. Unga människor i Sverige
            har av förklarliga skäl mindre arbetserfarenhet än äldre och har
            således svårare att komma in på arbetsmarknaden. Därför behövs
            flera åtgärder för att öka unga människors möjlighet att komma
            in på arbetsmarknaden samt att starta eget företag.
          </p>
          <head type="h2" xml:id="i-AoVS9kdPEWMaAq1vFyQpYr">
            Flexibilitet vad gäller tidsgränserna för jobbgarantin
          </head>
          <p xml:id="i-Hx5Zo3wh2NjwiNnwSiQ4M5">
            Efter tre månaders arbetslöshet erbjuds ungdomarna deltagande
            i jobbgarantin för ungdomar. Inom jobbgarantin utökar nu regeringen
            de arbetsmarknadspolitiska insatserna och erbjuder fler aktiviteter.
            Vi anser att detta arbete i grunden är något mycket positivt men
            att insatser måste göras redan tidigare. Tre månader är en lång
            tid i en ung människas liv. Risken är dessutom att ungdomarna
            i realiteten är arbetslösa en längre tid innan de registrerar
            sig hos Arbetsförmedlingen. Ungdomar som tar studenten i juni
            vänder sig inte till Arbetsförmedlingen förrän till hösten. Sedan
            går det tre månader innan jobbgarantin träder in, och sedan är
            det jul. Så i realiteten kommer unga inte in i systemet förrän
            efter jul och då har det gått ¾ år. Det gäller dock att göra nogräknade
            avvägningar i denna fråga. Under nittiotalskrisen fick breda grupper
            av ungdomar program och åtgärder från dag ett. Resultatet var
            förödande, antingen gav det inget resultat alls eller så rentav
            försämrades individens chanser att få jobb jämfört med den som
            inte deltagit i åtgärderna. Därför vill nuvarande regeringen undvika
            att unga låses in i onödan i åtgärder. Det ska också ses ur perspektivet
            att ungas tid i arbetslöshet är hälften så lång som för äldre,
            många får snabbt ett nytt jobb igen. De behöver då inte praktik
            etc. Med det sagt finns det fortfarande en hård kärna som har
            problem och regeringen vill undvika långtidsarbetslöshet och då
            träder jobbgarantin in med åtgärder för att bemöta detta. För
            de unga som är funktionshindrade eller nyanlända går det att få
            en insats från dag ett i arbetslöshet. Dessutom att en ung inte
            får ta del av jobbgarantin från första dagen i arbetslöshet innebär
            inte att denne står utan stöd. Tvärtom ska man få bra hjälp och
            stöd i sitt jobbsökande, men poängen är att det är just jobbsökande
            som ska stå i fokus. Detta är både rätt och riktigt, men vi anser
            att det borde finnas mer flexibilitet i systemet. Personal på
            Arbetsförmedlingen besitter hög kompetens och borde få ett större
            handlingsutrymme och en större flexibilitet i systemet och i större
            utsträckning avgöra saken från fall till fall. Vi anser att vi
            bör göra en översyn av tidsgränserna i jobbgarantin med syfte
            att skapa större flexibilitet i systemet.
          </p>
          <head type="h2" xml:id="i-6f4xsqhWtksqV4vDka6Hpm">
            Starta-eget-bidrag för unga på samma villkor
          </head>
          <p xml:id="i-LrYgMEBUu5mmHZkGyXKBj1">
            Unga människor har många idéer och innovativa förslag och de
            känner väl till andra unga människors intressen och behov. Undersökningar
            visar att nästan 75 procent av våra unga skulle kunna tänka sig
            att starta eget. Trots detta kan inte unga under 26 år få starta-eget-bidrag.
            Därmed har de inte heller tillgång till starta-eget-kurser och
            annat stöd och information om hur det är att starta eget. Detta
            hindrar unga i Sverige att starta eget.
          </p>
          <p xml:id="i-TN1nrXnM2wSgLWi6xCntcy">
            I Sverige har vi många kreativa unga som skulle kunna tänka sig
            att starta eget, men få gör det. Våra unga behöver fler incitament
            för att utveckla sina idéer och sin kunskap. Kunskap, motivation
            och goda idéer har ingen åldersgräns. Regeringen aviserar därför
            i budgetpropositionen att stöd till start av näringsverksamhet
            även ska kunna ges till unga inom jobbgarantin. Detta är både
            efterlängtat och mycket viktigt åldern ska inte spela någon roll
            för att få starta-eget-bidrag. Vi anser dock att det är av stor
            betydelse att det starta-eget-bidrag för unga som ska införas
            blir på samma villkor som det bidrag som funnits sedan tidigare.
          </p>
          <head type="h2" xml:id="i-4P45eHjYjWAzjQ9jrcKfDb">
            Avskaffa åldersgränsen för flyttningsbidrag och pendlingsstöd
          </head>
          <p xml:id="i-H5N7Z5kALUpFK4gck2jeJW">
            Både flyttbidraget och pendlingsstödet syftar till att underlätta
            geografisk rörlighet på arbetsmarknaden genom att ekonomiskt stödja
            den som inte kan få arbete på eller i närheten av hemorten och
            som har fått arbete på annan ort och måste flytta eller pendla
            till orten där arbetsplatsen är belägen. Respenning eller flyttbidrag
            kan lämnas i form av sökanderesa och logi eller ersättning för
            flyttkostnader för den som väljer att flytta permanent till den
            ort där det nya arbetet finns. Stöd till veckopendling och dagpendling
            kan lämnas för kostnader som den enskilde har för resor utanför
            normalt pendlingsområde.
          </p>
          <p xml:id="i-BcvNqCHEoR7ZvUzaDJ3Q8s">
            För att vara berättigad till flyttbidrag och pendlingsstöd ska
            man vara inskriven och söka arbete genom den offentliga Arbetsförmedlingen
            samt vara arbetslös och inte bedömts kunna få arbete i eller nära
            hemorten. Dessutom måste man ha fyllt 25 år. För sökanderesa gäller
            åldersgränsen 20 år. Alla dessa åldersgränser för flyttbidrag,
            pendlingsstöd samt sökanderesa är diskriminerande och bör avskaffas.
            Våra unga behöver fler incitament för att vidga sina vyer, utveckla
            sina idéer och inhämta ny kunskap. Då ska vi inte göra det svårare
            för dem.
          </p>
          <p xml:id="i-51FvG7rHJZhZtNmqonaMQP">
            Samtidigt upplever vi att förändringen i styrningen av Arbetsförmedlingen
            gentemot en mer målstyrd verksamhet inte har motsvarats av en
            minskning av tidigare detaljstyrning. Detta ger sammantaget en
            besvärlig uppgift för arbetsförmedlarna.
          </p>
          <head type="h2" xml:id="i-X81NCTBi5cN1Xb2eRg68WS">
            Underlätta för unga att få arbetslivserfarenhet inom industrin
          </head>
          <p xml:id="i-Xc3dcqtLZKKfNMbdsvgr9Z">
            Industrin är en viktig sektor i den svenska ekonomin. I stora
            delar av landet utgör industrin en viktig del av det lokala arbetslivet
            och är därtill en viktig arbetsgivare. Arbeten inom industrin
            finns i stor variation, både geografiskt och yrkesmässigt. Den
            demografiska utvecklingen gör att den svenska industrin efterfrågar
            unga och kvalificerade människor. Det skulle vara värdefullt för
            många ungdomar att prova på ett arbete inom den svenska industrin
            dels för dem själva och dels eftersom ung arbetskraft behövs inom
            industrin. Samtidigt har ungdomar som vill få en första arbetslivserfarenhet
            som sommarjobbare eller som praktikanter inom industrin en klar
            nackdel. De får exempelvis inte arbeta vid maskiner eller köra
            truck förrän de fyllt 18 år.
          </p>
          <p xml:id="i-8jiyY2RbBNjaWZVPv8zzUf">
            För att locka fler unga att jobba inom den svenska industrin
            och för att unga ska få dels en smak för hur ett arbete inom industrin
            verkligen är och dels arbetslivserfarenhet är denna åldersgräns
            ett stort hinder. I dagens moderna svenska industri är det stora
            flertalet maskiner så pass säkra att ansvarsfulla och tekniskt
            kompetenta ungdomar inte skulle ha några svårigheter att arbeta
            vid dem och det skulle således inte innebära några säkerhetsrisker.
            För att industrin ska attrahera unga människor är det viktigt
            att unga får givande arbetsuppgifter, såsom arbete vid maskiner.
            På detta sätt får unga en kontakt med arbetsmarknaden och en första
            erfarenhet från arbetslivet. Åldersgränsen för arbete vid maskin
            bör därför sänkas.
          </p>
          <head type="h2" xml:id="i-2mBSK4HMewV5odr9x3H3Zt">
            Förbättrat system för praktikplatser för ungdomar
          </head>
          <p xml:id="i-Wmrw13vik7d2gahUVeuy6s">
            Många ungdomar behöver hjälp med att få ett första steg in på
            arbetsmarknaden. En sådan väg är praktikplatser där ungdomar får
            just denna första och värdefulla kontakt med arbetsmarknaden.
            Genom en praktikplats får unga människor sina första arbetsuppgifter,
            de får nya intryck och en värdefull erfarenhet. De får delta i
            en arbetsgemenskap, chansen att visa upp sig och känna på hur
            regler och strukturer fungerar på en arbetsplats och de får sina
            första referenser. Detta underlättar deras chanser på arbetsmarknaden.
          </p>
          <p xml:id="i-8RpPND2TkkmAqnAgd7Uc3Z">
            I dagsläget finns möjlighet för unga att prova på arbetslivet
            som praktikanter. Med en hög ungdomsarbetslöshet är det dock viktigt
            att antalet praktikplatser blir fler så att fler ungdomar får
            möjlighet att komma in på arbetsmarknaden och få kontakt med företag
            och andra arbetsplatser.
          </p>
          <p xml:id="i-7FiMgPc2rY1X1PedY5z7mR">
            Praktikplatser för ungdomar behöver uppmuntras inom både offentlig
            och privat sektor. Det har dock visat sig att praktikantmöjligheter
            saknas särskilt inom den offentliga sektorn. Kommuner och landsting
            är i regel sämre på att ställa upp med praktikplatser för våra
            unga. Detta är beklagligt ur många aspekter då praktikplatser
            faktiskt finansieras med offentliga medel. Den offentliga sektorn
            borde i detta sammanhang ta ett större ansvar och förbättra möjligheterna
            för unga att få en praktikplats. Det skulle kunna vara allt från
            kontorsarbete till extrahjälp på ett äldreboende eller en förskola.
            Sverige behöver dessutom snart fler, unga som gamla, som arbetar
            inom den offentliga sektorn praktikplatser är då en bra inkörsport.
            Det skulle i vilket fall vara en win-win-situation både för praktikanten
            som får erfarenhet och en känsla av arbetslivet och för den offentliga
            sektorn som får ett extra tillskott i verksamheten. Kommuner och
            landsting borde i sammanhanget därför ha ett särskilt ansvar för
            att ställa upp med praktikplatser för ungdomar.
          </p>
          <p xml:id="i-Wd6kCjftykSmdheeaLsWVi">
            En bra modell är praktikplatser som tillhandahåller handledare
            som vägleder och hjälper praktikanten att få struktur på arbetsuppgifter
            och arbetslivet. Handledarsystemet bör innebära att ett företag
            kan ansöka om en så kallad handledarpeng under begränsad tid eller
            i särskilda fall. En handledarpeng skulle exempelvis göra det
            möjligt för mindre nystartade företag med ekonomiska begränsningar
            att ta emot en praktikant. Det kan även handla om företag med
            relativt komplicerade arbetsuppgifter där en inkörningstid med
            handledare behövs, eller i fall där praktikanten själv behöver
            extra stöd och kraftfullare handledning. I dagsläget förverkligas
            inte praktik med handledarstöd i den omfattning som teoretiskt
            skulle vara möjlig. En praktikanttjänst är en viktig inkörsport
            för våra unga på arbetsmarknaden, och möjligheterna till ett system
            med handledarpeng för att fler arbetsplatser ska kunna erbjuda
            unga människor praktikantplatser bör därför ses över.
          </p>
        </div>
        <div type="motSignatures">
          <list>
            <item xml:id="i-7CB3m5k4eyXVpZV6zokyj7">
              Anna Tenje (m)
            </item>
            <item xml:id="i-CUq9DqBULZFWZqu2PgZ3Td">
              Jan R Andersson (m)
            </item>
          </list>
        </div>
      </div>
    </body>
  </text>
</TEI>
