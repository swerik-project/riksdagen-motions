<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00443">
  <teiHeader>
    <fileDesc>
      <titleStmt>
        <title>Skärpta regler för svensk minknäring</title>
        <author corresp="i-9aV6a5JgMMU7racuNkrEgj">av Richard Jomshof (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skärpta regler för svensk minknäring</title>
          <idno type="rdwebb">GZ02MJ443</idno>
          <rs type="number">MJ443</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ443/text</ref>
          <ref type="dokument_url_html">http://data.riksdagen.se/dokument/GZ02MJ443</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ443</ref>
          <ref type="doc">http://data.riksdagen.se/fil/B8E5D41E-DC68-4958-A8E5-E0782AFDF3E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WmjGojsCnWgYWyvYqXCkTP" type="signed"/>
        <correspContext corresp="i-WmjGojsCnWgYWyvYqXCkTP">
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction xml:id="i-EqqnPz1iauL7VjooepWfyB" type="numbering">
          <date when="2011-10-10"/>
        </correspAction>
        <correspAction xml:id="i-Bk72zWefYf3xrHQcaA7jDN" type="submission">
          <date when="2011-10-05"/>
        </correspAction>
        <correspAction xml:id="i-N8ubkxv6Bh4XyrUAre5ziq" type="transfer">
          <date when="2011-10-03"/>
        </correspAction>
        <correspAction xml:id="i-8FfmhWhbBQTwabHP2fYAVj" type="assigned"/>
        <correspContext corresp="i-8FfmhWhbBQTwabHP2fYAVj">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NoVgkphEL7FwQ7zfZvHd9A">
            Förslag till riksdagsbeslut
          </head>
          <list style="ol">
            <item xml:id="i-HSPPtc1DAJvnifEEsMU14S">
              Riksdagen tillkännager för regeringen som sin mening vad som
              anförs i motionen om att i djurskyddslagen (1988:534) införa en
              paragraf som klart och tydligt stipulerar att minkar som föds
              upp för pälsproduktion ska hållas på ett sådant sätt att deras
              naturliga behov av att springa, klättra och simma tillgodoses.
            </item>
            <item xml:id="i-RbjLymxXW2zsZgPCAd5KWR">
              Riksdagen tillkännager för regeringen som sin mening vad som
              anförs i motionen om att införa ett importförbud av pälsvaror
              från länder som inte lever upp till de krav som stipuleras i svensk
              djurskyddslagstiftning.
            </item>
          </list>
        </div>
        <div type="motContent">
          <head xml:id="i-LGBv2gwgC4jVJd7tFXpW67" type="h1">
            Motivering
          </head>
          <p xml:id="i-WJJzUrGvFpRc2oneoZkYLr">
            I Sverigedemokraternas valmanifest 99 förslag för ett bättre
            Sverige Sverigedemokraternas kontrakt med väljarna 20102014, skriver
            partiet bland annat följande: I vårt Sverige värnar vi om djuren
            och det svenska djurskyddet. Vi skriver också att vi vill ha ett
            importförbud av djurprodukter som framställts genom att utsätta
            djur för onödigt lidande. Jag vill ta fasta på båda dessa skrivelser
            och ser det som en självklarhet att Sverige skall verka för importförbud
            av djurprodukter där djur utsätts för onödigt lidande.
          </p>
          <p xml:id="i-D5E3YaRNcX2PWTP6NpZMWk">
            Sverige har en lång tradition av en internationellt sett stark
            djurskyddslagstiftning. Det är något vi ska vara stolta över.
            Tyvärr visar det sig med jämna mellanrum att den svenska lagstiftningen
            inte efterlevs på alla områden. Jag menar att det är av stor vikt
            att vi åtgärdar eventuella missförhållanden om vi ska kunna vara
            trovärdiga på området.
          </p>
          <p xml:id="i-JyDPbmeAY2KFnCKbDSqRTs">
            Ett sådant område är den svenska minknäringen. Redan år 2003
            konstaterades i den svenska pälsdjursnäringsutredningen (SOU 2003:86
            Djurens välfärd och pälsdjursnäringen) att det fanns en rad problemområden
            inom den svenska minkfarmningen, varför man framförde att minknäringen
            senast 2010 skulle leva upp till djurskyddslagens krav på ett
            naturligt beteende för djuren, eller läggas ned helt eller delvis.
            Man skriver dessutom att förändringen måste ske skyndsamt eftersom
            utvecklingsarbetet för minkar knappt börjat, medan det för andra
            djur pågått under en lång tid. Man skrev bland annat följande:
          </p>
          <p xml:id="i-DSr14Yjd1oiiCrqQJ8LMKY">
            En fråga är hur lång tid näringen skall få på sig att förbättra
            förhållandena för minkarna. Vi anser med hänsyn till att förändringen
            skall ske skyndsamt att en tidsperiod om fem år bör vara tillräcklig
            för att ge näringen tid att anpassa sig. Denna tid måste dock
            utsträckas något, eftersom forskning skall pågå samtidigt. SLU
            har bedömt att forskning skulle behöva pågå till år 2007. Vi anser
            sammantaget att indikationerna om att 4 § djurskyddslagen inte
            är uppfylld bör ha upphört till slutet av år 2010. Om så inte
            har skett bör minknäringen helt eller delvis läggas ner.
          </p>
          <p xml:id="i-WbZ6R5aLabf2Aqe14UJ1dc">
            Trots att man fick sju år på sig valde pälsnäringen att ta initiativ
            till ett så kallat djuromsorgsprogram först år 2010, samma år
            då missförhållandena skulle varit åtgärdade, vilket är mycket
            anmärkningsvärt. Detta program har för övrigt underkänts och fått
            utstå kraftig kritik av Jordbruksverket vid två skilda tillfällen.
          </p>
          <p xml:id="i-VfUDT6DeTHmJzuU3oXH72q">
            Minkar är, för den som inte vet detta, ett mycket aktivt och
            ensamlevande rovdjur och kan på många sätt jämföras med katter,
            som i sin naturliga miljö klättrar, dyker och simmar. En vuxen
            mink har i naturen ett revir som alltid ligger längs med ett vattendrag
            och som kan sträcka sig upp till sex kilometer. Upp till 70 procent
            av födan fångar minken i vatten och den simmar dagligen upp till
            250 meter.
          </p>
          <p xml:id="i-S5DAtW5zyVw9nTZk9gCa2M">
            Vi måste naturligtvis ha klart för oss att all djurproduktion
            innebär en inskränkning av djurets frihet och naturliga beteende.
            Men detta är inte detsamma som att man har rätt att behandla ett
            djur hur som helst. Det finns i dag bevisligen mycket stora problem
            på en majoritet av de svenska minkfarmarna. Den 20 augusti 2010
            presenterade Jordbruksverket en sammanställning av djurskyddsinspektioner
            som till exempel visade att 85 procent av minkfarmerna saknar
            enkla föremål för sysselsättning i minkarnas burar, burar som
            för övrigt är mindre än en tredjedels kvadratmeter, vilket skall
            jämföras med det utrymme minken är van vid i sin naturliga miljö.
          </p>
          <p xml:id="i-7HR4skWHfjRy78RBcbEb3E">
            I andra fall talas om stympade och blödande djur på grund av
            för trånga burar, sjuka djur med rinnande ögon och öron, medvetslösa
            och döda djur, stereotypa beteenden och en hög stressnivå, burar
            fulla med stora mängder avföring, miljöfarligt gödselläckage innehållande
            kväve och fosfor, döda minkar som ligger oskyddade och kannibalism.
            Detta är inga undantag utan något som har påträffats på en stor
            mängd minkfarmer.
          </p>
          <p xml:id="i-9GgLBfNeHMeLWfuUyLnDMZ">
            Sammantaget visar det sig att minknäringen inte lever upp till
            svensk djurskyddslagstiftning som kräver att djur skall hållas
            och skötas i en god naturmiljö och på ett sådant sätt att det
            främjar deras hälsa och ger dem möjlighet att bete sig naturligt
            4 § djurskyddslagen (1988:534).
          </p>
          <p xml:id="i-SJEA6jUyN4gKqUc2cC1uCH">
            Det står nu klart att svensk minknäring inte klarar av att leva
            upp till svensk djurskyddslagstiftning, trots att man fått sju
            år på sig att rätta till missförhållandena, vilket är ett svaghetstecken.
            För att komma till rätta med de omfattande missförhållandena inom
            näringen, är det nu upp till oss politiker att se till att dessa
            snarast åtgärdas.
          </p>
          <p xml:id="i-4WC2m8b6ZfumRS8xaodoJK">
            Mot bakgrund av ovanstående föreslår jag att det i djurskyddslagen
            (1988:534) införs en paragraf som klart och tydligt deklarerar
            att minkar som föds upp för pälsproduktion skall hållas på ett
            sådant sätt att deras naturliga behov av att springa, klättra
            och simma tillgodoses och att det införs ett importförbud av pälsvaror
            från länder som inte lever upp till de krav som stipuleras i svensk
            djurskyddslagstiftning.
          </p>
        </div>
        <div type="motSignatures">
          <list>
            <item xml:id="i-WoiVS2Ykq9KiHHh3tGcPRB" who="i-9aV6a5JgMMU7racuNkrEgj">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
