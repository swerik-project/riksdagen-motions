<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UbU-00292">
  <teiHeader>
    <fileDesc>
      <titleStmt>
        <title>Systemfelen i den svenska skolan</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:292 av Daniel Riazat m.fl. (V)</title>
          <idno type="rdwebb">H602292</idno>
          <rs type="number">292</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H602292/text</ref>
          <ref type="dokument_url_html">http://data.riksdagen.se/dokument/H602292</ref>
          <ref type="dokumentstatus_url_xml">http://data.riksdagen.se/dokumentstatus/H602292</ref>
          <ref type="docx">http://data.riksdagen.se/fil/694190B1-CBF6-4286-AC41-5B7FE4E30645</ref>
          <ref type="pdf">http://data.riksdagen.se/fil/A41BFCFE-00AA-4D7D-95F9-4E54A7F51E44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-N7JyQQg9V3x8FPqj2ixras" type="signed"/>
        <correspContext corresp="i-N7JyQQg9V3x8FPqj2ixras">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-KN1Maq2zEPoCNRFq2BLETV" type="submitted">
          <date when="2018-11-09"/>
          <time when="14:45:20"/>
        </correspAction>
        <correspAction xml:id="i-LYuS9jzUMZTyshZyXJJuGN" type="reviewed">
          <date when="2018-11-09"/>
          <time when="15:53:50"/>
        </correspAction>
        <correspAction xml:id="i-WiQWoNiMwSEU7kgqgwJsaR" type="referred">
          <date when="2018-12-05"/>
        </correspAction>
        <correspAction xml:id="i-MHQsC9nsGpthcRmycMk5kS" type="assigned">
          <date when="2019-05-02"/>
          <time when="17:58:19"/>
        </correspAction>
        <correspContext corresp="i-MHQsC9nsGpthcRmycMk5kS">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-GwDh3pAtw4bi4w9XwEUmdg" type="behandlas_i"/>
        <correspContext corresp="i-GwDh3pAtw4bi4w9XwEUmdg">
          <ref type="uppgift">2018/19:UbU10</ref>
          <ref type="ref_dok_id">H601UbU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU10</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3raCuHcbwEJtLFA1sS33Mj" type="motHeader">
        <div xml:id="i-E6BSDhDpyYZG7hTKBX7deq" type="motTitle">
          Motion till riksdagen 2018/19:292 av Daniel Riazat m.fl. (V)
          Systemfelen i den svenska skolan
        </div>
      </div>
      <div xml:id="i-Gogwk7Q1fct1K5vyi3dZJV" type="motBody">
        <div xml:id="i-QJzTHBnpHQGWPnTzfnq4ds" type="motProposal" subtype="förslag">
          <head xml:id="i-XXzPtjeaVdfpFzYHvwPpp8">
            Förslag till riksdagsbeslut
          </head>
          <list xml:id="i-Ff9Mt6WM1audK7jQRj7eiK" style="ol">
            <item xml:id="i-HLCur7pmjVxC7ZGDRCZ4UE">
              Riksdagen ställer sig bakom det som anförs i motionen om att
              skolplaceringar i grundskolan bör utgå från upptagningsområden
              där en elev får en plats på en kommunal skola och tillkännager
              detta för regeringen.
            </item>
            <item xml:id="i-YXhgEcrvGKvTHYLBXJaSaz">
              Riksdagen ställer sig bakom det som anförs i motionen om att
              det bör ges möjlighet att komma med alternativa önskemål vid skolplacering
              och tillkännager detta för regeringen.
            </item>
            <item xml:id="i-9EECcgkehiU3NAFyFKpv6k">
              Riksdagen ställer sig bakom det som anförs i motionen om att
              möjligheten för fristående skolor att använda sig av kösystem
              vid antagning av elever bör tas bort och tillkännager detta för
              regeringen.
            </item>
            <item xml:id="i-LXQHk7Pwn2aVGG9dhFv2z5">
              Riksdagen ställer sig bakom det som anförs i motionen om att
              regeringen bör återkomma med förslag som innebär att det sätts
              stopp för vinstjakten i den svenska skolan och tillkännager detta
              för regeringen.
            </item>
            <item xml:id="i-Mft5zQ9B1ctNx2vgcgunbS">
              Riksdagen ställer sig bakom det som anförs i motionen om att
              det bör tillsättas en utredning i syfte att införa statligt huvudmannaskap
              för hela skolväsendet och tillkännager detta för regeringen.
            </item>
          </list>
        </div>
        <div xml:id="i-RC7Y3Qvs6rTHLeUZo41Ts9" type="motContent">
          <head xml:id="i-TYzqmLfiUL1usva5ee4Sf" type="h1">
            Inledning
          </head>
          <p xml:id="i-7bAFHNBdk6d48AkjLrPVHU">
            Skolan ska lägga grunden för ett liv med möjligheter och Vänsterpartiet
            vill därför återupprätta den jämlika skolan. Varje människa behöver
            kunskap om sig själv och sin omvärld. Ju mer hon förstår, desto
            större förmåga får hon att hantera sin omvärld. Möjligheterna
            att påverka sitt eget liv och samhället blir större. En skola
            för ett modernt och demokratiskt samhälle handlar dock inte bara
            om att utbilda för arbetslivet – det handlar också om allas rätt
            till kunskap. Kunskap är en demokratisk rättighet och ingen handelsvara.
            Vi vill därför ha en gemensamt finansierad och demokratiskt styrd
            skola där det är behoven som styr resursfördelningen. I en likvärdig
            skola ges varje elev goda möjligheter att få sina behov tillgodosedda
            och på så sätt kan alla elever nå målen. Nedskärningarna i den
            offentliga sektorn i början av 1990-talet dränerade den allmänna
            skolans resurser. Så gjorde också den nästan obegränsade rätten
            att inrätta fristående skolor – till billigt pris och på kommersiella
            grunder. Vänsterpartiet vill ha en skola där eleverna får det
            stöd och den stimulans som behövs för att ta emot, skaffa och
            söka kunskap. Det är hög tid för återupprättandet av den allmänna,
            sammanhållna skolan.
          </p>
          <head xml:id="i-LMkuGQ8VbXoSPuGYm7fhs9" type="h1">
            Det fria skolvalet
          </head>
          <p xml:id="i-YZauvV5gLdSucPyPtSxVc3">
            All forskning indikerar att betydelsen av elevers sociala bakgrund,
            klasstillhörighet och etniska bakgrund för skolresultaten ökar.
            Det fria skolvalet i grundskolan har bidragit till att elever
            vars föräldrar har större studievana samlas i skolor där det finns
            många andra studiemotiverade elever. Föräldrars utbildningsbakgrund
            spelar allt större roll för hur väl barnen utvecklas under sin
            skolgång. Konsekvensen av detta har bl.a. blivit en ökande skolsegregation.
          </p>
          <p xml:id="i-JGkrD3VgMSnfmxsihztUjL">
            Enligt 1 kap. 9 § skollagen ska utbildningen inom skolväsendet
            vara likvärdig inom varje skolform och inom fritidshemmet oavsett
            var i landet den anordnas. En likvärdig skola betyder att alla
            elever ska ha lika tillgång till utbildning, lika kvalitet på
            utbildningen och att skolan ska kompensera för elevers olika förutsättningar.
            Med andra ord ska alla elever ges möjlighet till goda studieresultat
            oavsett bakgrund och vilken skola de går i.
          </p>
          <p xml:id="i-UpauBxtKRhzY7GMwAcWCoK">
            Men enligt flera rapporter från bl.a. Organisationen för ekonomiskt
            samarbete och utveckling (OECD), som släpper PISA-rapporterna,
            har kunskapsskillnaderna mellan de svenska skolorna ökat drastiskt.
            I den senaste rapporten som släpptes 6 december 2016 pekas det
            fria skolvalet ut som en av de största bidragande faktorerna.
          </p>
          <p xml:id="i-WD9jvv8epauFtaQSN27swu">
            Även Institutet för arbetsmarknads- och utbildningspolitisk utvärdering
            (IFAU) har konstaterat att skillnaderna mellan resultaten på olika
            skolor ökar och att detta till stor del beror på att elever sorteras
            på olika skolor. I rapporten Skolsegregation och skolval (2015:5)
            menar de att den ökande boendesegregationen är huvudförklaringen
            till den stora skolsegregationen, men även att skolvalet har bidragit
            till att resultatskillnaderna mellan skolor ökar.
          </p>
          <p xml:id="i-SEN6Zpu4czvx9ezzV8M9wd">
            Den svenska skolan är inte i kris, men det är den svenska skolpolitiken.
            Skolpolitiken måste ha som tydlig utgångspunkt alla elevers rätt
            till likvärdig och högkvalitativ kunskap, inte bara på pappret
            utan också i praktiken. Men skolvalet leder åt helt fel håll.
            Att skolan ska vara en plats där elever med olika bakgrund och
            erfarenheter kan mötas blir alltmer avlägset. Vänsterpartiet anser
            att alla barn oavsett bostadsort, klassbakgrund och etnisk bakgrund
            ska garanteras en bra skola istället för dagens segregerande skolvalssystem.
          </p>
          <p xml:id="i-9cZ8ufUjktEaaY7H7cqZ3F">
            Dagens system med ett fritt skolval i grundskolan måste därför
            avskaffas och ett nytt system med visionen om allas likvärdiga
            rätt till kunskap tas fram. Genom ett omvänt perspektiv på skolplaceringar
            och genom att de fristående skolornas möjligheter att använda
            sig av segregerande antagningsregler tas bort, kan en modell som
            leder till mer likvärdiga förutsättningar för skolor och elever
            skapas.
          </p>
          <p xml:id="i-92TomG3v8eqhSkZDoD1t2z">
            För att skapa bättre förutsättningar för likvärdig undervisning
            och ett effektivt utnyttjande av skolans resurser bör skolplaceringar
            i grundskolan utgå från upptagningsområden där en elev i första
            hand får en plats på en kommunal skola. Upptagningsområdena bör
            baseras på att elever ska gå i en skola nära hemmet, men bör även
            ta hänsyn till eventuell boendesegregation och sträva efter en
            sammansättning av elever med olika bakgrund. Skolplaceringar i
            grundskolan bör utgå från upptagningsområden där en elev får en
            plats på en kommunal skola. Detta bör riksdagen ställa sig bakom
            och ge regeringen till känna.
          </p>
          <p xml:id="i-NJicJu84ZjzE6eWBnu1HvV">
            Efter att en skolplacering meddelats bör det dock även ges möjlighet
            för föräldrar och elever att komma med alternativa önskemål. Ett
            sådant önskemål ska motiveras särskilt. Skäl för annan placering
            kan t.ex. vara att en skola har en särskild inriktning, särskild
            pedagogik, sociala skäl eller att en elev har en funktionsnedsättning
            och kan få bättre stöd vid en viss skola. Vid konkurrens om en
            plats bör platsen tilldelas en elev som bor inom samma upptagningsområde
            som skolan ligger i och i andra hand enligt en strikt närhetsprincip.
            Varje fall av särskilda önskemål ska beslutas av skolledningen
            i samråd med vårdnadshavare och övriga berörda. Det bör därför
            ges möjlighet att komma med alternativa önskemål vid skolplacering.
            Detta bör riksdagen ställa sig bakom och ge regeringen till känna.
          </p>
          <p xml:id="i-2eCsxk1gMRis97iYJZ3CZT">
            För att skolvalets segregerande effekter ska upphöra måste de
            antagningsregler som gäller för fristående skolor förändras. Framförallt
            är det den flitigt använda möjligheten att använda köer för antagning
            som har de stora segregerande effekterna. I många fall kan flera
            års kötid krävas för antagning, något som är till fördel för elever
            som kommer från socioekonomiskt starkare hem. Elever födda i Sverige
            får dessutom en fördel gentemot utlandsfödda elever. Möjligheten
            för fristående skolor att använda sig av kösystem vid antagning
            av elever bör tas bort. Detta bör riksdagen ställa sig bakom och
            ge regeringen till känna. Trots Skolkommissionens konstaterande
            av det fria skolvalets negativa effekter vill en majoritet av
            riksdagens partier fortsätta experimentera med skolans elever.
            Idén går ut på att tvinga alla föräldrar att göra ett skolval,
            vilket enligt Vänsterpartiets mening skulle bidra till ytterligare
            segregation och klyftor.
          </p>
          <head xml:id="i-Toee21XtKCR5JF5jCqXFK1" type="h1">
            Avskaffa vinstjakten
          </head>
          <p xml:id="i-CvCQDdxYLyXzC4LMNNh3M1">
            En förutsättning för ett riktigt bra skolsystem är att det fokuserar
            på det viktigaste. Kvaliteten och behoven ska alltid komma i första
            rummet, inte möjligheten att berika sig på verksamheten. I skola
            och förskola ska det finnas personal så att varje barn får det
            stöd hen behöver, något som inte får prioriteras ned för att skapa
            vinstutdelning till ägarna. För att nå dit behöver skolan avkommersialiseras.
            Vänsterpartiet anser att skolans mål ska vara att ge eleverna
            den bästa kunskapen – inte att generera vinst till privata bolag.
          </p>
          <p xml:id="i-UP6yA5SnCv9xKiKRgWJgqV">
            Sverige är idag världens enda land som tillåter obegränsade vinster
            inom den fristående utbildningssektorn. Lagstiftningen i andra
            länder är betydligt mindre generös mot privata vinstintressen
            inom utbildningssektorn. I en del länder är visserligen alla bolagsformer
            tillåtna för de fristående skolorna men det finns ett krav på
            att alla offentliga medel ska komma eleverna till godo. Det finns
            inget annat land i världen där aktiebolag och riskkapitalbolag
            kan göra så stora vinster på att bedriva utbildningsverksamheter
            med offentliga medel. I Danmark är det t.ex. förbjudet att driva
            skolor i form av aktiebolag, just med tanke på möjligheten till
            vinstutdelning, och det är endast icke vinstdrivande stiftelser
            som får vara huvudman. Dessutom får en enskild huvudman inte driva
            fler än en skola.
          </p>
          <p xml:id="i-AkR1Tr55DLJ81TtFXKKf3M">
            Vinstjakten är en av anledningarna till att skolan blir allt
            mindre likvärdig. Vinstdrivande fristående skolor etablerar sig
            där de har bäst marknadsutsikter, med andra ord i områden där
            befolkningen har hög utbildning och goda inkomster. Dessutom har
            dessa skolor ett intresse av att driva upp elevernas betyg med
            förhoppningen om att locka till sig fler elever, vilket leder
            till betygsinflation och ökad segregation. Offentligt drivna skolor
            är däremot skyldiga att erbjuda alla elever utbildning, även barn
            med särskilda behov och barn vars tidigare skolor har försatts
            i konkurs.
          </p>
          <p xml:id="i-CEux7F297MmmqqkK3H9vAW">
            Vinstintresset innebär också ett resursslöseri. Dels genom att
            vinster plockas ut från den skolpeng som egentligen är till för
            undervisningen – dessa vinster har ofta förts ut ur landet till
            skatteparadis – dels genom att de ökande skillnaderna mellan skolor
            har skapat ett stort behov av kontroll och granskning.
          </p>
          <p xml:id="i-RaQ3uR6ZVqEoVy442Eef4h">
            Vänsterpartiet anser att demokratiskt fattade beslut och behovsbedömning
            bör vara grunden för nyetablering av skolor, så att inte skattemedel
            slösas bort på överetablering. Skattemedel ska enbart kunna användas
            till den verksamhet de är avsedda för, och det ska inte finnas
            incitament att bedriva verksamheten på annat sätt eller med andra
            mål än alla elevers lika rätt till kunskap.
          </p>
          <p xml:id="i-HwDd5E3k9dWpM8aVoM7fYQ">
            Vänsterpartiet och regeringen tillsatte en välfärdsutredning
            2015, Ordning och reda i välfärden. Utredningen fick i uppdrag
            att föreslå ett nytt regelverk för offentlig finansiering av privat
            utförda välfärdstjänster, inklusive skolan. Syftet med utredningen
            har varit att säkerställa att offentliga medel används till just
            den verksamhet de är avsedda för och att eventuella överskott
            som huvudregel ska återföras till den verksamhet där de uppstått.
            Under riksdagsåret 2017/18 avslog riksdagen ett förslag som byggde
            på utredningen. Vänsterpartiet menar att det fortfarande finns
            ett behov av vinstbegränsningar inom välfärden i allmänhet och
            skolsektorn i synnerhet. För en likvärdig utbildning behövs ett
            slut på vinstintresset inom skolväsendet. Regeringen bör därför
            återkomma med förslag som innebär att det sätts stopp för vinstjakten
            i den svenska skolan. Detta bör riksdagen ställa sig bakom och
            ge regeringen till känna.
          </p>
          <head xml:id="i-N3SyExGesvS7zw9uSN3F3r" type="h1">
            Förstatliga skolan – statligt huvudansvar
          </head>
          <p xml:id="i-UdxF1gpYvHpKTa4uHmH3AA">
            Kombinationen av friskolereformen, det fria skolvalet och kommunalisering
            har fått katastrofala konsekvenser för både likvärdigheten och
            kvaliteten i den svenska skolan. De åtgärder som hittills vidtagits
            för att återupprätta kvalitet och likvärdighet såsom lärarlegitimation,
            nya läroplaner och nya skollagar är inte tillräckliga för att
            lösa denna problematik. För att möjliggöra likvärdigheten behövs
            det en aktör, staten, som tar huvudansvaret för den svenska skolan.
          </p>
          <p xml:id="i-LXZD35ja9s7uTDTnspxKCT">
            Kommunernas förutsättningar och engagemang för skolan varierar
            så mycket att det är till skada för både enskilda individer och
            samhället. Att svenska elever får en undervisning av högsta kvalitet
            – likvärdig över landet – är en angelägenhet för alla. Vilken
            skola en går i ska inte avgöra kvaliteten på ens utbildning. En
            likvärdig skola förutsätter en likvärdig ekonomi och ett statligt
            ekonomiskt ansvar är därmed centralt för att nå det. Likvärdiga
            förutsättningar innebär inte lika mycket pengar till alla skolor,
            utan att resurserna fördelas efter behov. Detta till skillnad
            från pengar efter vad en kommun vill och kan betala.
          </p>
          <p xml:id="i-BenxDK98zX2FhTrCENS4We">
            Lärarna är den viktigaste faktorn i skolan för att alla elever
            ska kunna prestera och utvecklas maximalt. Undervisningsuppdraget
            måste därför gå direkt från staten till lärarprofessionen. De
            ska avgöra vilka konkreta insatser som ska göras för att nå målen,
            men med tydlig statlig reglering av förutsättningarna. Detsamma
            gäller för skolans ledning. Om staten styr behörighetsregler,
            minimitid för undervisning osv. samtidigt som varje skolenhet
            får ekonomiska resurser efter behov, skapas likvärdiga förutsättningar
            för alla landets skolor. Om staten övertar arbetsgivaransvaret
            underlättas också möjligheterna att bedriva en nationellt sammanhållen
            skolpolitik.
          </p>
          <p xml:id="i-9sncqYtPvC6KfcNKnw28TQ">
            Det kommunala huvudmannaskapet med 290 olika sätt att styra skolan
            har skapat ett byråkratiskt system. Med en tydlig statlig finansiering
            och resursfördelning som utgår ifrån behoven kan de ekonomiska
            resurserna prioriteras och fördelas till de insatser som spelar
            störst roll för elevernas kunskapsutveckling. Med ett nationellt
            ansvarstagande kan den negativa trenden vändas och skolsystemet
            ges förutsättningar att bli likvärdigt.
          </p>
          <p xml:id="i-9L7JmcA4GBBQmqqfUhJk8D">
            Vänsterpartiet föreslår därför att en bred parlamentarisk utredning
            ska tillsättas för att ta fram förslag om hur staten ska överta
            huvudansvaret för att garantera alla enheter inom skolväsendet
            likvärdiga ekonomiska och kompetensmässiga förutsättningar. Vänsterpartiet
            anser att skolväsendets olika delar ska hänga ihop och därmed
            bör frågan om huvudmannaskap belysas när det gäller skolväsendets
            samtliga delar. Utredningen bör ta fasta på vilka positiva effekter
            kommunaliseringen av skolan har fått och som kan bibehållas. Även
            konsekvenserna för kommunernas ekonomi måste analyseras, liksom
            en lång rad frågor som hur arbetsgivaransvaret bäst ska utövas
            och hur reformen ska genomföras för att alla yrkeskategorier ska
            vara förberedda. Det bör därför tillsättas en utredning i syfte
            att införa statligt huvudmannaskap för hela skolväsendet. Detta
            bör riksdagen ställa sig bakom och ge regeringen till känna.
          </p>
        </div>
        <div xml:id="i-5rh32ftXbJYohjvsNxshoe" type="signatureBlock">
          <list xml:id="i-QxpiuXQJZW3jBEbU4i5WNP">
            <item xml:id="i-3688NkND8bHYXiXBkistU3" who="i-Xbq1HVkxhCYVmfPLN63HRo" type="signature">
              Daniel Riazat (V)
            </item>
            <item xml:id="i-2skET6j1VLNesTm2zjpZvY" who="i-M5o8cYSRJsbmZdvevomfQX" type="signature">
              Ulla Andersson (V)
            </item>
            <item xml:id="i-Ahgnvbiq3dzTksDY3vKsyq" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-K7eNrXpvTM9YHET9tM33Qn" who="i-TxLwXp3MJemR8iGdYER2aZ" type="signature">
              Ali Esbati (V)
            </item>
            <item xml:id="i-NxMyTHWSci4fxXvPbnCgTS" who="i-DthTyR9U9R8S6NVcPNcNQA" type="signature">
              Ida Gabrielsson (V)
            </item>
            <item xml:id="i-GXCwCcDT3pvbtyD7NUnqHx" who="i-QhdbBfCQXCqPEr4GTwvK8F" type="signature">
              Tony Haddou (V)
            </item>
            <item xml:id="i-WvSwJxQisv3sS4A42KnTNB" who="i-WjgeYy5RFWngMB9NwFvFEY" type="signature">
              Christina Höj Larsen (V)
            </item>
            <item xml:id="i-Y4Y9sZ3QgfSfzhjBS1CXSh" who="i-L3t2URPAv9iLWgdCvbz7Uv" type="signature">
              Ilona Szatmari Waldau (V)
            </item>
            <item xml:id="i-AWZdEoDK2QgabUnb7y6gCa" who="i-Yam9ii4K4HfneDbj5TzDJY" type="signature">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
