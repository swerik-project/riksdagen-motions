<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00342">
  <teiHeader>
    <fileDesc>
      <titleStmt>
        <title>om de folkrättsliga konsekvenserna vid ianspråktagande av civil personal inom krigsorganisationen</title>
        <author>av herr Lindblad</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om de folkrättsliga konsekvenserna vid ianspråktagande av civil personal inom krigsorganisationen</title>
          <idno type="rdwebb">G002342</idno>
          <rs type="number">342</rs>
          <ref type="dokument_url_text">http://data.riksdagen.se/dokument/G002342/text</ref>
          <ref type="dokument_url_html">http://data.riksdagen.se/dokument/G002342</ref>
          <ref type="dokumentstatus_url_xml">http://data.riksdagen.se/dokumentstatus/G002342</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WoeLF4KRVMudAB5gEPcZME" type="signed"/>
        <correspContext corresp="i-WoeLF4KRVMudAB5gEPcZME">
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__342/mot_197677__342-001.pdf"/>
      <fw xml:id="i-PPzCo6CyD7vCn8ST24jpFi">
        Motion 1976/77:342
      </fw>
      <div xml:id="i-CaaeRucxAAvcJ2hRamA7EA" type="motHeader">
        <div xml:id="i-CPY51fGL9A4eAz8j3Y7kcB" type="motTitle"/>
        <div xml:id="i-QxCF3Bg9uYvSvMA6qdXxFj" type="motSubmissionInfo"/>
      </div>
      <div xml:id="i-Y3xgoHru2NGoPW9HX2JQiC" type="motBody">
        <div xml:id="i-S5ikJHaeb8pq5pTQvW4iVo">
          <p xml:id="i-rBkxTFAnjtqY7RbBYVqcA">
            av herr Lindblad om de folkrättsliga konsekvenserna vid ianspråktagande
            av civil personal inom krigsorganisationen
          </p>
          <p xml:id="i-UUxATrm3Zf9nutz5MRdJcV">
            I samband med 1972 års försvarsbeslut godkändes principiellt
            att för- svarsmakten i ökad utsträckning skall nyttja civila resurser.
            Inför årets för- svarsbeslut har 1974 års försvarsutredning i
            sitt första betänkande uttalat sig för ”ökad integration mellan
            militära och civila funktioner”. De folkrättsliga konsekvenserna
            av en sammanblandning av civila och militära resurser har mig
            veterligt inte tagits upp i dessa sammanhang. Innan man söker
            gå längre på vägen att föra in civila enheter i det militära försvaret
            finns det skäl att söka bedöma vilka effekter detta kan få för
            det folkrättsliga skyddet för berörd civil personal. Motivet för
            att göra försvarsmakten mer beroende av att lita till civila resurser
            är att spara pengar. Genom att utgå från att i krig nyttja sådant
            som redan finns i det civila samhället kan de specifika militära
            resurserna på olika områden hållas nere. Någon närmare konkretisering
            har dock ännu inte gjorts. Ett anmärk- ningsvärt förhållande är
            att det ekonomiska försvaret inte i sina plane- ringsdirektiv
            från regeringen fått i uppdrag att beakta följderna, om det mi-
            litära försvaret i ökad utsträckning måste kräva att få del av
            civila resurser. Om de militära resurserna inom någon sektor minskas
            och man då förutsätter att det civila livet skall avstå motsvarande
            resurser i krig, blir det självfallet mindre kvar för civila ändamål
            i krig. Det bör då undersökas om inte det ekonomiska försvaret
            måste vidta åtgärder för att — t. ex. genom lagring eller andra
            åtgärder — öka de civila tillgångarna. Gör man på detta sätt har
            nettoeffekten kanske inte blivit en besparing, nämligen om det
            som sparas på militärt håll motsvaras av en ökad utgift inom det
            ekonomiska försvaret.
          </p>
          <p xml:id="i-SfkYHd81UoXA7zxuw47WRe">
            Civila åkerier i fält?
          </p>
          <p xml:id="i-KZagYWCFu256uYrDNhsfsr">
            Chefen för armén har i programplaner på senare år angivit att
            förband med strid som huvuduppgift skall prioriteras högre än
            hittills. ”Reduceringar måste göras inom stödfunktionerna, såväl
            beträffande antal förband som kvarvarande förbands materiella
            kvalitet.” Detta skall möjliggöras bl.a. genom att ”samhällets
            civila resurser ianspråktas i större utsträckning”. I första hand
            tycks detta gälla trängförband och ingenjörsförband. Såväl
          </p>
          <pb facs="riksdagen-motions-pdf/data/197677/mot_197677__342/mot_197677__342-002.pdf"/>
          <fw xml:id="i-Qag7vz19aZxeuAgPMhxHM5">
            Mot. 1976/77:342 14
          </fw>
          <p xml:id="i-UYf2SeSUTCk5N3FMZFDPj6">
            personal som materiel för sådan verksamhet skall alltså tas utanför
            det mi- litära försvaret. Överste Robert Lugn har i sin årsberättelse
            1976 i Krigs- vetenskapsakademins avdelning för lantkrig behandlat
            armén i 1980-talets stridsmiljö. (Lugn har i flera år varit ansvarig
            för arméns planeringsverk- samhet.) Han skriver bl. a.:
          </p>
          <p xml:id="i-Xq1huoa8wkcd6QEbRUM6B4">
            Inom ramen för långsiktsplaneringen sker en särskild utredning
            avseende den framtida transport- och underhållstjänsten. Målsättningen
            är bl. a. att nå ett ökat sambruk av det militära försvarets och
            det civila samhällets resurser där transportsektorn är en viktig
            del. Utöver i krigsorganisationen ingående transportförband skall
            det sålunda vara möjligt att disponera civila transportenheter,
            som ställs till militära chefers förfogande.
          </p>
          <p xml:id="i-ChggTmbfjyHLNXKsCfKEne">
            Detta bör tolkas t. ex. så att civila åkerier kan få i uppdrag
            att transportera militära förband till en krigsskådeplats. I nuläget
            är enligt planerna en stor mängd civila fordon, fartyg m. m. avsedda
            att i krig uttas för försvarsmakten. En civil traktor eller bil
            som uttas till försvaret och används av militär personal för krigsuppgifter
            innebär knappast någon komplikation. Men om man också nyttjar
            civil personal för att betjäna fordonet uppstår en rad frågor.
          </p>
          <p xml:id="i-XqYR2dqZRG7Ss1PY8WNRcu">
            Folkrättens regler
          </p>
          <p xml:id="i-Q8s6eeNtrrfcwcvuZKusEP">
            Folkrättens regler gör skillnad mellan krigsmän och civilbefolkning.
            (Syn- punkter på detta kan bl. a. hämtas i Handbok i folkrätt
            av professor Stig Jägerskiöld och kommendör Torgil Wulff.) Enligt
            Gen&amp;vekonventionerna gäller att krigsmän inom gränsen för
            krigets lagar får använda vapen för eget försvar och för att nedkämpa
            fiende. Krigsmän får inte ställas till ansvar för detta, och de
            får inte dödas om de tas till fånga. Civilbefolkning däremot får
            inte använda vapen för att nedkämpa fienden. Civilbefolkningen
            åtnjuter skydd enligt konventionerna. Deltar civil person i krigshandlingar
            kan vederbörande dömas härför efter rättsligt förfarande. Från
            stormaktshåll har hävdats att endast den som tillhör reguljära
            förband är att anse som krigsman med de rättigheter och skyldigheter
            som följer av detta. (En sådan tolkning skulle innebära att gerillasoldater
            inte har folk- rättsligt skydd.) I fjärde Genévekonventionen,
            den s.k. civilkonventionen, behandlas skyddet för civila under
            väpnad konflikt. Konventionen ger skydd för ut- länningar, som
            befinner sig inom krigförande stats område. Konventionen ger också
            skydd för civilbefolkningen inom ockuperat område. Däremot innehåller
            konventionen inte några regler för den största gruppen, nämligen
            civilbefolkningen inom krigförande stat. Enligt folkrätten skall
            personer som räknas till reguljära förband uppfylla vissa krav.
            De skall stå under befäl av ansvarig person. De skall vara ut-
            rustade med bestämda och på avstånd igenkännbara tecken. De skall
            bära vapen öppet. De skall själva iaktta krigets lagar och bruk.
          </p>
          <pb facs="riksdagen-motions-pdf/data/197677/mot_197677__342/mot_197677__342-003.pdf"/>
          <fw xml:id="i-ETE3BM3HHb7SLcuCpS4DmN">
            Mot. 1976/77:342 15
          </fw>
          <p xml:id="i-8fmrYKE22NANGfBmizPcgs">
            Speciella regler gäller för läkare, sjukvårdspersonal, präster
            och civila som medföljer militära förband. Gen&amp;vekonventionerna
            tar bl. a. upp civil be- sättning på flygplan, leverantörer och
            medlemmar av arbetsenheter samt personal inom underhållstjänsten.
            Om civil personal påträffas av fienden inom militärt område eller
            i tjänst vid militärt förband kan vederbörande inte påräkna skydd
            enligt civilkon- ventionen. De är inte heller att anse som krigsmän.
            För att dessa grupper skall få samma folkrättsliga skydd som krigsmän
            gäller att de erhållit bemyndigande att följa stridskrafterna
            och att de utrustas med särskilt identitetskort enligt ett till
            konventionerna fogat formulär. De får inte delta i stridshandlingar.
            De skall dock behandlas som krigsfångar om de faller i fiendens
            händer. Ett annat alternativ är att dessa medföljande personer
            görs till krigsmän, vilket kräver att de utrustas med militära
            igen- känningstecken.
          </p>
          <p xml:id="i-5u9njyfCXRLrR6fWfaurBW">
            Svenska förhållanden
          </p>
          <p xml:id="i-7TvrxAzEBHwvn5q3ZJBfxh">
            I Sverige kompliceras läget av att begreppet krigsman i svensk
            lag inte har tillkommit för att uppfylla folkrättens regler utan
            för att klarlägga vilka som i svensk straffrätt har ett särskilt
            rättsligt ansvar och är underkastade lydnadsplikt. Folkrätten
            däremot syftar till en uppdelning i olika skyddade grupper, krigsmän
            och civilbefolkning, samt ett skiljande mellan dessa å ena sidan
            och oskyddade grupper å andra sidan. Bl. a. rymmer det svenska
            begreppet krigsmän flera grupper som har särskilt skydd enligt
            folkrätten, främst läkare och vissa tekniker. Det synes mig uppenbart
            att frågan om folkrättsligt skydd för berörd personal måste studeras
            särskilt innan man vidtar åtgärder som gör att det svenska militära
            försvaret överför krigsuppgifter till civila enheter, 1. ex. åkerier
            eller varuhandeln. Den berörda civila personalens folkrättsliga
            ställ- ning måste belysas. Frågan är viktig också därför att Sverige
            i internationella sammanhang arbetar för att öka skyddet för civilbefolkningen
            vid militära konflikter. Detta förutsätter att det kan dras gränser
            mellan civila och militära enheter. (I dagsläget finns knappast
            något folkrättsligt skydd för civila som ägnar sig åt gerillakrig
            eller s. k. civilmotstånd.) Om vi i Sverige gör en mycket flytande
            gräns mellan militärt och civilt uppstår onekligen folkrättsliga
            komplikationer. Civilförsvaret har som organisation särskilt skydd,
            men personelen har inget enskilt skydd. I flera länder finns problem
            därför att civilförsvaret är nära knutet till det militära försvaret.
            Vårt totaltförsvar innebär, inte minst på ledningsnivån, att militära
            och civila delar gemensamt stöttar var- andra. Men hittills har
            ändå gällt att ett stridande förband består av enbart militär
            personal. Detta synes urholkas därest förbandet transporteras
            till eller på stridsplatsen med hjälp av civil personal.
          </p>
          <pb facs="riksdagen-motions-pdf/data/197677/mot_197677__342/mot_197677__342-004.pdf"/>
          <fw xml:id="i-6RmPiPR5Y7cTh7jDUJixzs">
            Mot. 1976/77:342 16
          </fw>
          <p xml:id="i-8cpLbYEAUXufgNpjLE6wEY">
            Skall civila ingå i militära enheter, krävs också att de undervisas
            i folk- rättens regler. Sådan undervisning behövs i så fall redan
            i fred, om t. ex. åkeriet skall kunna nyttjas inom försvarsmakten
            redan vid mobilisering.
          </p>
          <p xml:id="i-TnFarZzswNXvd2CuMwU2tf">
            Hemställan
          </p>
          <p xml:id="i-RjwHekKqLbLn9JQtSVUvmK">
            Med hänvisning till det anförda hemställs att riksdagen begär
            en belysning av de folkrättsliga konsekvenserna vid ett ökat militärt
            ianspråktagande av civil personal för upp- gifter inom krigsorganisationen.
          </p>
          <p xml:id="i-WYY6xHykZfXb58JuTzMaxB" type="date">
            Stockholm den 19 januari 1977
          </p>
          <p type="signatureBlock" id="i-H7L6tvBS2Yr6impDoNt7EQ">
            HANS LINDBLAD (fp)
          </p>
          <p xml:id="i-Y5sjMdMzkRCQLr3pb8jbLD">
            GOTAB 52883 Stockholm 1977
          </p>
        </div>
      </div>
    </body>
  </text>
</TEI>
