<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-00602">
  <teiHeader>
    <fileDesc>
      <titleStmt>
        <title>Politik för jobb och tillväxt i Värmland</title>
        <author corresp="i-6Y7QyEzZ7gFrVaMjjyMzXk">av Gunilla Svantorp m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:602 av Gunilla Svantorp m.fl. (S)</title>
          <idno type="rdwebb">H302602</idno>
          <rs type="number">602</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H302602/text</ref>
          <ref type="dokument_url_html">http://data.riksdagen.se/dokument/H302602</ref>
          <ref type="dokumentstatus_url_xml">http://data.riksdagen.se/dokumentstatus/H302602</ref>
          <ref type="docx">http://data.riksdagen.se/fil/C2A30BD1-8701-4E6A-8642-C8C874117DCE</ref>
          <ref type="pdf">http://data.riksdagen.se/fil/469A1A15-4A76-4DB7-8352-9BD82F7F03F4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-76ETKL7PQscJy3dmshR8mr</idno>
            <name>Lars Mejern Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-36nyxqA7w17acL7s97ha3p</idno>
            <name>Mikael Dahlqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HVtaxmbEdcSKQ2Egchpc4b" type="signed"/>
        <correspContext corresp="i-HVtaxmbEdcSKQ2Egchpc4b">
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-Ty8QCuVFBPKpfBLfr6zVqn"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-76ETKL7PQscJy3dmshR8mr"/>
          <note type="signatory" corresp="i-36nyxqA7w17acL7s97ha3p"/>
        </correspContext>
        <correspAction type="submitted" xml:id="i-LfqxM7B881eckWmDVPWtJq">
          <date when="2015-10-02"/>
          <time when="10:03:12"/>
        </correspAction>
        <correspAction type="referred" xml:id="i-GC4SvvmdxGg697jfZf3tgK">
          <date when="2015-10-13"/>
        </correspAction>
        <correspAction type="assigned" xml:id="i-JpdLvmJhwhpmeEjL6Qdd6M">
          <date when="2016-04-27"/>
          <time when="12:51:25"/>
        </correspAction>
        <correspContext corresp="i-JpdLvmJhwhpmeEjL6Qdd6M">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-QUa1X3CcQphFiiCpgTCUoV"/>
        <correspContext corresp="i-QUa1X3CcQphFiiCpgTCUoV">
          <ref type="uppgift">2015/16:NU12</ref>
          <ref type="ref_dok_id">H301NU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU12</ref>
          <ref type="ref_dok_titel">Politik för hållbart företagande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5mLGj3goC3n72axkHaDLRb"/>
        <correspContext corresp="i-5mLGj3goC3n72axkHaDLRb">
          <ref type="uppgift">2015/16:NU15</ref>
          <ref type="ref_dok_id">H301NU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU15</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6bRwvFftGBhQUnaM11imZc"/>
        <correspContext corresp="i-6bRwvFftGBhQUnaM11imZc">
          <ref type="uppgift">2015/16:KrU10</ref>
          <ref type="ref_dok_id">H301KrU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU10</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NHyhZsnC7LdZdpQG3NcQm6"/>
        <correspContext corresp="i-NHyhZsnC7LdZdpQG3NcQm6">
          <ref type="uppgift">2015/16:NU17</ref>
          <ref type="ref_dok_id">H301NU17</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU17</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:602 av Gunilla Svantorp m.fl. (S) Politik för jobb och tillväxt i Värmland</div>
      </div>
      <div type="motBody">
        <div type="motProposal" subtype="förslag">
          <head xml:id="i-4gbAJP5ijghejyK693crsm">
            Förslag till riksdagsbeslut
          </head>
          <list style="ol">
            <item xml:id="i-QeJ2m8b5xsEa5EtsHWXz7D">
              Riksdagen ställer sig bakom det som anförs i motionen om behovet
              av en aktiv politik för tillväxt i hela landet och tillkännager
              detta för regeringen.
            </item>
            <item xml:id="i-BCoLxD3316C6V5hQUw7CuE">
              Riksdagen ställer sig bakom det som anförs i motionen om behovet
              av statlig närvaro i hela landet och tillkännager detta för regeringen.
            </item>
            <item xml:id="i-Er2kcc7hhMwB33tdKLataM">
              Riksdagen ställer sig bakom det som anförs i motionen om den
              sociala ekonomin och kooperativt företagande och tillkännager
              detta för regeringen.
            </item>
            <item xml:id="i-JX8Z2pKpw7T1TYhD5NUoMp">
              Riksdagen ställer sig bakom det som anförs i motionen om kulturen
              som drivkraft för tillväxt och tillkännager detta för regeringen.
            </item>
            <item xml:id="i-QzmETksjmNNu9DnGehviUb">
              Riksdagen ställer sig bakom det som anförs i motionen om jämställdhet
              för tillväxt och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-YFSeKqiH3J5AX3EJQ1z5uF">
            Motivering
          </head>
          <p xml:id="i-5eMBEqRGu3T8n3jmpjhbyA">
            För att hela Sverige ska kunna leva behövs en aktiv regionalpolitik.
            En politik som ger människor förutsättningar att kunna bo och
            leva i hela landet. Det kräver att flera områden inom politiken
            måste samspela. Det finns många bra intentioner och ansatser i
            regeringens politik som presenteras i budgetpropositionen för
            2016. Hit hör den nyligen utsedda landsbygdsutredningen och arbetet
            med skogsprogrammet. Hit hör en extra satsning på kollektivtrafik
            i glesbygd och hit hör den stora satsningen på vuxenutbildning.
            För första gången nämns också naturturism som ett särskilt mål
            för Visit Swedens arbete. Det välkomnar vi.
          </p>
          <p xml:id="i-7Nvzmksm61W6L7a6NMX16Q">
            Sverige är ett fantastiskt land med storslagen natur, enorma
            kontraster och stor kreativitet. Idag bor drygt var tredje person
            på landsbygden. En växande landsbygd med goda förutsättningar
            till jobb och välfärd är en grundförutsättning för tillväxt i
            hela landet. Det finns kraft och potential som måste tas tillvara.
            Över 200 000 personer arbetar inom de gröna näringarna, fiske,
            jord- och skogsbruk och karaktäristiskt för branschen är att många
            jobb är på landsbygden och finns i småföretag.
          </p>
          <p xml:id="i-Ue2SZR5mRKgi657fj8qwyC">
            Rätten till arbete är en grundläggande faktor för att kunna skapa
            tillväxt oavsett om det gäller stad eller landsbygd. Växande företag
            skapar efterfrågan på arbetsmarknaden, och en aktiv arbetsmarknads-
            och utbildningspolitik rustar människorna så att de kan ta de
            nya jobben som växer fram. En rapport från Tillväxtverket visar
            att vart fjärde företag är villigt att växa men har problem med
            rekryteringen av kompetent personal. Matchning är idag ett stort
            problem på den svenska arbetsmarknaden och därför behövs ett ökat
            samarbete mellan näringsliv, fackliga organisationer och utbildningsväsendet.
            Det krävs också att Arbetsförmedlingens insatser, liksom utbildningssystemen,
            på ett effektivare sätt än idag kan leverera den arbetskraft företag
            och samhälle efterfrågar. Utbildning måste således vara en prioriterad
            fråga för lång tid framöver. Vem som egentligen håller i taktpinnen
            för detta gemensamma arbete på regional nivå är idag oklart. Vi
            välkomnar därför regeringens arbete med regionbildningsfrågan.
            Ett tydligt ledarskap regionalt torde ge större förutsättningar
            att gå från ord till handling.
          </p>
          <head type="h1" xml:id="i-YDNCQDz1mYvqof7FHCGvGZ">
            Stimulera kreativiteten och ett entreprenöriellt tänkande
          </head>
          <p xml:id="i-QtExrGUZ9PXtZHddvvgyFc">
            Ett län som Värmland har under lång tid präglats av stora företag
            som arbetsgivare. När vi nu ser och vet att de nya jobben främst
            utvecklas i mindre och medelstora företag är det viktigt att stimulera
            företagarandan och viljan till nya kunskaper och färdigheter för
            att klara framtiden. Ett exempel på detta är den forskarskola
            som Karlstads universitet (KAU) bedrivit redan i förskolan.
          </p>
          <p xml:id="i-Bgs5Zo9EvPz99jFEtGJEsA">
            Ung Företagsamhet i Värmland är stark och bland de bästa i landet.
            Framöver behöver verksamheten ses över och ges möjlighet att bedriva
            arbetet på alla utbildningslinjer på gymnasieskolan, något som
            är svårt i dagsläget på grund av läroplanerna.
          </p>
          <head type="h1" xml:id="i-Qpv2ZQbLLodqxEVrvQxrC5">
            En annan utmaning är att klara generationsskiften i de Värmländska
            företagen
          </head>
          <p xml:id="i-CZdmWxNNss73tn65swCv3c">
            Sverige har Europas äldsta företagare och enligt Företagarna
            (mars 2011) beräknas 23 % (ca 175 000 företag) av dessa trappa
            ner sin verksamhet inom en period på fem år. Många av dessa förväntas
            växlas över inom familjen eller säljas till ny extern ägare. 37
            % av företagen (ca 64 750) uppger dock att man endera inte vet
            vad som ska ske, alternativt hoppas att partner/anställda ska
            ta över, eller förväntar sig att företaget kommer läggas ner.
            Mänga av dessa är idag lokaliserade på landsbygd.
          </p>
          <p xml:id="i-Y4Eo6xJDWJLndYQUgkmJLu">
            I studien Together (Värmlandskooperativen 2014) påvisas internationella
            (Frankrike, Storbritannien, USA och Spanien) innovativa affärsmodeller
            för transformering av traditionella företag till medarbetarägda
            kooperativa företag. I samma rapport påvisas forskningsresultat
            (bl.a. Cass Business Scool) som visar att dessa företag sedermera
            ökar sin omsättning, anställer fler och är mera samhällsnyttiga
            än traditionella företag.
          </p>
          <p xml:id="i-C2tVKBnywDGDqc5gcv5Dmu">
            I rapportens slutsats pekas på främst tre incitament/hinder för
            motsvarande utveckling i Sverige. 1. Arbetslöshetsförsäkringen,
            ALF, behöver ses över så att delägare i demokratiska medarbetarägda
            företag kan erhålla förhandsbesked huruvida man innefattas av
            ALF eller ej. 2. Finansieringsfrågan vid övertagande är problematisk.
            Toghether påvisar dock fungerande modeller i andra länder vilka
            skulle kunna konverteras till svenska förhållanden. 3. Insatser
            i syfte att utbilda medarbetare vilka önskar ”ta över” företag.
            Likaledes behöver insatser göras för att sprida kunskap om möjligheten
            för de anställda att i kooperativa former ta över sina företag.
          </p>
          <p xml:id="i-Sftko6wN5Ssj5JXSzJ3d3Z">
            En idé är att i ett första steg skapa ett pilotprojekt i Värmland
            då ett upparbetat partnerskap med relevanta aktörer redan finns
            vari svensk modell för transformering utvecklas och prövas.
          </p>
          <head type="h1" xml:id="i-KxYD9b1c3u55DyerdwvGMW">
            Sociala företag – en viktig väg till jobb för alla
          </head>
          <p xml:id="i-8JfVUPi1yYmtkmVaqedQMi">
            Social ekonomi och kooperativt företagande är en verklig tillgång.
            I Sverige har vi till skillnad mot många andra länder ingen stark
            tradition av medarbetarägda kooperativa företag. Vi ser dock inte
            minst inom kultursektorn och på landsbygden att kooperativt företagande
            är på frammarsch. Det är därför av stor vikt att regeringen stödjer
            de organisationer som arbetar med social ekonomi och utveckling
            av den kooperativa företagsformen. Regeringen ger i budgetpropositionen
            för 2016 en stor anslagsökning till Samhall. Vi vill också fästa
            uppmärksamhet på det goda arbete som Companion gör för att skapa
            jobb i arbetsintegrerade sociala företag. Sociala företag kan
            vara den första ingången på arbetsmarknaden för den som varit
            borta från arbete under lång tid. Varje människas vilja till arbete
            ska tas tillvara.
          </p>
          <p xml:id="i-1ZFEPeeqtjq5FgoQqzoG9">
            Finansieringsfrågan är central för sociala företag. Runt om i
            landet startas mikrofonder och andra finansieringsalternativ som
            är framgångsrika när det gäller att samla in kapital. Men en stötesten
            för deras arbete är driftskostnaderna, varför regeringen bör fortsatt
            bevaka finansieringsproblematiken.
          </p>
          <head type="h1" xml:id="i-2kVc2vqv5ZEJQ1uW634LZi">
            Kulturen som drivkraft
          </head>
          <p xml:id="i-8ok7KaFpePUENoTRSzQyiY">
            Ytterligare en viktig faktor för en levande landsbygd är tillvaratagandet
            av människors engagemang. Det kan innebära ett aktivt stöd till
            offentliga lokaler och mötesrum såsom hembygdsgårdar, bygdegårdar
            och Folkets Hus. En levande landsbygd skulle inte bara ge effekter
            av ett mer inkluderande samhälle som garanterar medborgerliga
            rättigheter. Det skulle också innebära kreativitet och verksamheter,
            vilket i sin tur skulle leda till fler företag och en ökad besöksnäring.
            Ett tydligt exempel i Värmland är Västanå teater i Sunne där satsningar
            resulterat i att 60–70 procent av besökarna kommer ifrån andra
            län. Social sammanhållning är en förutsättning för att klara det
            integrationsarbete som vi utan tvekan måste klara på ett bra sätt.
            Nya svenskar skall känna sig välkomna i vårt land, och kultur
            i alla dess former är viktiga verktyg för detta.
          </p>
          <p xml:id="i-73SrpKaUyXhc53mMMzndj6">
            Forskning visar att estetiska ämnen har betydelse för utvecklingen
            av kreativitet. Vi ser behovet av mer av tvärvetenskap humaniora/teknik
            för att möta och forma framtiden. Regeringen bör överväga möjligheterna
            att göra estetiska ämnen obligatoriska på gymnasienivå.
          </p>
          <head type="h1" xml:id="i-PxnCVQhPPV2WRMZ1CH6TC6">
            Jämställdhet – en förutsättning för tillväxt
          </head>
          <p xml:id="i-NveETm4fvSPcqkiNZycyTk">
            Även om Sverige har kommit långt i jämställdhetsarbetet finns
            det fortfarande stora problem i samhället som måste lösas. I Värmland
            är det få kvinnor i både bolagsstyrelser och företagsledningar
            samtidigt som andelen förvärvsarbetande kvinnor ligger under riksgenomsnittet.
            Det behövs en satsning på jämställdhet och kvinnors företagande.
            Kvinnors kompetens och resurser tas inte tillvara och om kvinnors
            företagande skulle öka till männens nivå, skulle det innebära
            75 000 nya företag med 278 000 nya jobb.
          </p>
          <p xml:id="i-72EsdHwYYA35QL5Kn5cmb3">
            Ett exempel för att främja arbetet är resurscentrum för kvinnor
            som bidrar till jämställdhet i det regionala tillväxtarbetet genom
            att synliggöra kvinnors villkor och öka kvinnors inflytande. I
            Värmland finns ett regionalt resurscentrum för kvinnor, där man
            har två genuspedagoger anställda. Satsningen har gett resultat
            och behöver långsiktiga villkor. Vi välkomnar också en tredje
            pappamånad i föräldraförsäkringen som är ett viktigt steg mot
            ett jämställt arbetsliv och familjeliv.
          </p>
          <head type="h1" xml:id="i-H8meyCS7ZF9hokL2mBQC1M">
            Samverkan – en framgångsfaktor för näringslivet
          </head>
          <p xml:id="i-TaBCpojAvs16MQteix5Qdi">
            I Värmland finns flera så kallade klusterorganisationer, det
            vill säga samverkan mellan politik, Karlstads universitet, näringsliv
            och samhälle. Genom att föra samman olika aktörer byggs broar
            och nya tankar och idéer uppstår. Det kan leda till nya innovationer,
            som i sin tur leder vidare till nya affärsmöjligheter och arbetstillfällen.
            Undersökningar visar också på att omsättningen och vinsterna bland
            företagen i klustren höjs. Detta går att studera närmare genom
            SLIM-projektet (Systemledning för innovativa miljöer i norra Mellansverige).
            Detta faktum nämns också i budgetpropositionen för 2016.
          </p>
          <p xml:id="i-GPQb5R6qf8J1Mtm5Yu7fsy">
            Organisationen Compare är ett av flera bra exempel i Värmland
            på hur samverkan genom kluster bygger de enskilda företagen starka.
            Compare har satsat på att utveckla samverkan med Norge och it-företagen
            runt Oslo. Detta leder till fler arbetstillfällen och att de värmländska
            företagen växer och utvecklas. Utifrån den här bakgrunden bör
            vi utgå ifrån att lärdomar från klusterarbetet tas med i den nationella
            klusterstrategin. Här är Karlstads universitet en ovärderlig resurs
            och det är angeläget att forskningsmedel i högre grad fördelas
            så att de mindre universiteten kan utvecklas och vara en drivande
            kraft i regionen. Vi tycker att det är bra att Karlstads universitet
            har fått 19 miljoner i forskningsanslag i budgetpropositionen
            2016 men finner det samtidigt märkligt att de stora universiteten
            som inte kan göra av med de forskningsanslag de har får nya och
            större anslag varje år.
          </p>
          <head type="h1" xml:id="i-Au2syawmtPsDhTqko76NJW">
            Statlig närvaro i hela landet
          </head>
          <p xml:id="i-NVnz666Qo5KqRCwDuANrrU">
            Det är statens uppgift att se till att det finns tillgång till
            en grundläggande service runt om i Sverige. Viktiga funktioner
            som post, dagstidning, telefoni, el och it och annan basal infrastruktur
            är avgörande för att kunna leva ett modernt liv.
          </p>
          <p xml:id="i-H2CGaFFn6meXUacgNUdKji">
            Att ha tillgång till internet är idag en förutsättning för att
            kunna sköta sina vardagssysslor. Därför måste tillgången till
            bredband stärkas oavsett var i landet man bor. Viktigt är att
            infrastrukturinvesteringar ska styras efter behov, inte av enskilda
            kommuners ekonomi. Det är bra att regeringen slår fast att bredband
            över hela landet är angeläget och ser att det finns delar i landet
            där marknadskrafterna inte når fram. I till exempel Torsby kommun
            räknar man med att det kan komma att kosta upp till 200 miljoner
            kronor att bygga ut nätet. Detta är inte hållbart för en kommun
            på 10 000 invånare. Bredbandsutbyggnaden i Värmland är faktiskt
            sämre än i Polen!
          </p>
          <p xml:id="i-L3Rcaimg9h2AvFTGqLYTVb">
            I Värmland finns exempel på hur lokala servicepunkter fungerar
            som samlingsplatser där man kan uträtta vardagliga ärenden. Vi
            utgår ifrån att de 35 miljoner regeringen har avsatt för service
            i glesbygd innebär att de lokala servicepunkterna som utvecklades
            genom statligt stöttade projekt nu ges fastare finansiering från
            staten. En annan möjlighet skulle därför vara inrättande av statliga
            servicekontor.
          </p>
          <p xml:id="i-45UGqkBD2ADgkHsjYYpywX">
            När statliga verk och myndigheter ges ”fri etableringsrätt” leder
            det oftast till att hela län utarmas på statliga jobb. Regeringen
            bör, enligt vår uppfattning, överväga möjligheterna att ta ett
            ökat ansvar för att statliga jobb finns i hela landet. Det blir
            billigare och bättre.
          </p>
          <p xml:id="i-6R1BaRFNcTMKFepVNYUp5E">
            Lika viktigt för både befolkning och företag är närheten till
            lokala banker. Sparbanksrörelsen har sedan länge varit en utvecklingsmotor
            i mindre kommuner och gynnat tillkomsten av fler företag och jobb
            i regionerna utanför de stora tätortsbildningarna. Därför är det
            viktigt att det förs en politik så att sparbanksrörelsen kan stärkas
            och det finns flera områden som behöver åtgärdas. En översyn av
            lagen om ekonomiska föreningar är välkommen från vår sida.
          </p>
          <head type="h1" xml:id="i-TQAx6JSscNQa3vx5vVg1R1">
            Skogen – en stor resurs
          </head>
          <p xml:id="i-G2EuQ5zHgC5QoDixL1gW7b">
            Den nationella skogspolitiken ska utformas i bred samverkan med
            berörda parter. Skogen är viktig för den svenska ekonomin och
            en källa till jobb på landsbygden. Den ska skötas så att den långsiktigt
            ger god avkastning samtidigt som den biologiska mångfalden behålls
            och hänsyn tas till andra allmänna intressen.
          </p>
          <p xml:id="i-XGkFfufdSgrnKrwTJ9RGU3">
            Skogens betydelse för framtidens jobb och till lösningen på klimatutmaningen
            kan inte underskattas. Skogsbruket och skogsindustrin står inför
            en stor möjlighet när efterfrågan på råvara från skogen ökar och
            det skapar jobb i svensk skogsindustri. Vi vill se en utveckling
            där biomassa från skogen producerar bränslen som kan ersätta fossila
            bränslen. I Hagfors finns långt framskridna planer som vi vill
            se förverkligade.
          </p>
          <p xml:id="i-VYL2Hk4wQY9x1qPt4BnJEp">
            När nu skogsprogrammet arbetas fram är det angeläget att förena
            de olika ambitioner regeringen har med ett tydligt sysselsättningsperspektiv.
            I stora delar av vårt län är faktiskt beskogning det största problemet
            – inte att skogen skall fredas.
          </p>
          <head type="h1" xml:id="i-YYSD8anN8Ktenp4zNgmcUc">
            Jord- och djurbruk – för levande landsbygd
          </head>
          <p xml:id="i-NfDkGZEHqtnAeCWmnXEw4E">
            Vi behöver en långsiktig livsmedelsstrategi i Sverige för vilken
            matproduktion som ska vara i Sverige och hur den ska anpassas
            till klimatförändringarna. Vi menar att det finns en stor potential
            och efterfrågan av mat producerad i Sverige eftersom svenska konsumenter
            efterfrågar mat med hög kvalitet. Och svensk mat håller hög kvalitet.
            Därför är det viktigt att tydliggöra vad som är svenskt.
          </p>
          <p xml:id="i-5WN9gdJhEVWphzWtU7nJmk">
            För att säkra jobben i Sverige måste vi ge konsumenterna mer
            information om var maten kommer ifrån. Vi måste satsa på mer ekologisk
            odling i Sverige för att möta den ökande efterfrågan som finns.
          </p>
          <p xml:id="i-SWaNQti9Pv25tTebz9tZHM">
            Jordbruksnäringen är också en förutsättning för att hålla landskapen
            öppna. Mular och klövar ser till att vi har en öppen och levande
            landsbygd. Det pågående arbetet med betande djur som en ett sätt
            att återigen öppna ett igenväxt landskap längs Klarälven bör anses
            lika angeläget som att freda skog högre upp i länet. Den svenska
            hästnäringen är viktig för jobb och tillväxt på landsbygden. Intresset
            för hästar är stort och hästnäringen ger möjlighet till inkomster
            för många lantbruksföretag.
          </p>
          <head type="h1" xml:id="i-XrFA2XYHBKNX9pLwVuDH6A">
            Offentlig upphandling
          </head>
          <p xml:id="i-HpC5k5KZrhMyz94dJrmWzD">
            I Sverige upphandlas det för åtskilliga miljarder kronor årligen.
            Det är stora summor, och de skulle kunna användas på ett bättre
            sätt än vad de görs idag. Tyvärr råder det fortfarande en osäkerhet
            inom ramen för LOU. Exempelvis är diskussionen om våra livsmedel
            i skolor och inom andra offentliga verksamheter ständigt pågående.
            Kommuner och landsting bör kunna ställa rättmätigt höga krav på
            produktionen av de livsmedel som upphandlas offentligt. De kan
            dessutom vara pådrivande i utvecklingen av ny teknik och nya företag.
            En utveckling av praxis och en rimlig implementering av upphandlingsförfarandet
            är viktigt varför vi välkomnar det arbete kring LOU som regeringens
            startat.
          </p>
          <p xml:id="i-ALwDG5V2runMxsQLq6Rbpc">
            EU:s sammanhållningspolitik behöver kopplas ihop med den statliga
            regionala utvecklingspolitiken, då det finns en tydlig koppling
            mellan sammanhållningspolitiken och den nationella tillväxtambitionen.
            EU:s strukturfonder har en viktig betydelse i arbetet för en regional
            utveckling. Projekt som bedrivs inom ramen för dessa program syftar
            till att påverka förutsättningarna för regional tillväxt. Att
            förenkla administrationen och regelverken bör därför vara nödvändiga
            steg för att projekten ska bli verklighet.
          </p>
        </div>
        <div type="motSignatures">
          <list>
            <item xml:id="i-JqkCGZ7oN7NkYmtGypvMd8">
              Gunilla Svantorp (S)
            </item>
            <item xml:id="i-Y5tiu2KE2hefwG6YJkLhXi">
              Berit Högman (S)
            </item>
            <item xml:id="i-QQE9DrNfZgCP7p1MdbbiL2">
              Jonas Gunnarsson (S)
            </item>
            <item xml:id="i-WbxoFMDK8fYt8fkJ5XbRZy">
              Lars Mejern Larsson (S)
            </item>
            <item xml:id="i-7YvdQ3vdVKjLqYgPu45QYw">
              Mikael Dahlqvist (S)
            </item>
          </list>
        </div>
      </div>
    </body>
  </text>
</TEI>
