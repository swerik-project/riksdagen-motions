<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00220">
  <teiHeader>
    <fileDesc>
      <titleStmt>
        <title>Tomträttsproblematiken</title>
        <author corresp="i-TECanR77Prb79DHwPvLitN">av Annelie Enochson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tomträttsproblematiken</title>
          <idno type="rdwebb">GY02C220</idno>
          <rs type="number">C220</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C220/text</ref>
          <ref type="dokument_url_html">http://data.riksdagen.se/dokument/GY02C220</ref>
          <ref type="dokumentstatus_url_xml">http://data.riksdagen.se/dokumentstatus/GY02C220</ref>
          <ref type="doc">http://data.riksdagen.se/fil/82526C77-901B-4F0E-A342-3BB19CC16516</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EvqGSiovHuTMvaDzGk2ATf" type="signed"/>
        <correspContext corresp="i-EvqGSiovHuTMvaDzGk2ATf">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-U4dQFQf7gMXbTQZyPdfzwZ" type="numbering">
          <date when="2010-10-26"/>
        </correspAction>
        <correspAction xml:id="i-BDwigdiTMLHf3vtTKxzRBs" type="submission">
          <date when="2010-10-21"/>
        </correspAction>
        <correspAction xml:id="i-MR2Z9ZfEsohShhGCKzF2tj" type="transfer">
          <date when="2010-10-21"/>
        </correspAction>
        <correspAction xml:id="i-KEvL7GyM6mTm9sQQQKdeVv" type="assigned"/>
        <correspContext corresp="i-KEvL7GyM6mTm9sQQQKdeVv">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Moaewj8i1onVvm4SmfGPeE" type="motBody">
        <div xml:id="i-VXGxBmp8TCetLqEUPxfisu" type="motProposal" subtype="förslag">
          <head xml:id="i-8gHfczKMPa7zN2Np5wgf1K">
            Förslag till riksdagsbeslut
          </head>
          <p xml:id="i-MAaB6vuSktr6AdJTqu9yd">
            Riksdagen tillkännager för regeringen som sin mening vad som
            anförs i motionen om en översyn och förenkling av lagen om tomträttsavgäld
            (13 kap. jordabalken).
          </p>
        </div>
        <div xml:id="i-PgARonPuukKZuQPARN42vm" type="motContent">
          <head xml:id="i-3FjRJkAtjpjtjzzRzRp5Hn" type="h1">
            Motivering
          </head>
          <p xml:id="i-66ZzSg4XT2dDUkBsrs9rx7">
            Tomträttsinstitutet har funnits sedan 1907 och infördes då som
            ett komplement till äganderätten. Dess syfte från början var socialpolitiskt
            även de med mindre pengar skulle ges möjlighet att bygga ett eget
            hem. Kommunerna upplät sin mark för bostadsbyggnation mot en ganska
            låg tomträttsavgäld. Konstruktionen av tomträtterna bestod från
            början av långa upplåtelsetider på mellan 26 och 100 år. När upplåtelsetiden
            var slut upphörde också tomträtten.
          </p>
          <p xml:id="i-6cfSAEq6rnXEUR2JPjRM2S">
            Lagen ändrades 1953 till att få en mera kommunalekonomisk inriktning
            där kommunerna kunde tillgodoräkna sig värdestegringen av sin
            mark. Samtidigt blev tomträtterna eviga och avgäldsperioderna
            reglerades för bostadsbyggnader till att vara minst 20 år.
          </p>
          <p xml:id="i-69BRtPcga87KxTZPAirxYF">
            Lagen ändrades igen 1967 men då i princip endast med att man
            kortade ned avgäldsperioderna till lägst 10 år. Jordabalken tillkom
            1970 men lagen om tomträtter lyftes in i den helt ograverad. Sedan
            dess har inte mycket hänt när det gäller att få till stånd en
            förenkling. Ingen större förenkling har skett av denna komplicerade
            lag sedan 1953!
          </p>
          <p xml:id="i-PiLfpPiTwVRw95Za1yFjZb">
            Under 1977 tillsattes en tomträttskommitté, och tio år senare
            tillsattes 1988 års tomträttsutredning. Detta utmynnade i två
            betänkanden, Tomträtt (SOU 1980:49) och Tomträttsavgäld (SOU 1990:23).
            Två lagrådsremisser från 1997 och 1998 har också överlämnats av
            regeringen, men dessa har inte lett till någon proposition.
          </p>
          <p xml:id="i-MwEUAJXLS3DiZKGdTRbMxn">
            Under tiden har prisutvecklingen på mark varit mycket kraftig.
            Här finns en direkt parallell till den tidigare problematiken
            med fastighets- och förmögenhetsskatten. Värdet på marken är nu
            extremt högt, framför allt i våra storstäder.
          </p>
          <p xml:id="i-FhMxY4Ff8pyAkntX4ZYW95">
            De flesta kommuner använder marktaxeringsvärdet för att räkna
            fram avgälder och friköpspriser. Vid 2009 års fastighetstaxering
            har marktaxer-ingsvärdena generellt stigit kraftigt medan byggnadsvärdena
            inte har ökat lika mycket. För tomträttshavarna är marktaxeringsvärdehöjningen
            ett stort problem eftersom den slår igenom på avgälden så snart
            det är dags för omreglering. Det handlar ofta om tiotusentals
            kronor i höjda boendekostnader. Dessutom höjs friköpspriserna.
          </p>
          <p xml:id="i-TNS7KYanDddYyBjJiJq8PM">
            Hur stora höjningarna av avgälder och friköpspriser blir i de
            olika kommunerna beror inte bara på hur mycket marktaxeringsvärdena
            har stigit utan också på vilken tomträttspolitik den enskilda
            kommunen för. Variationerna i beräkningsgrunder är stora, vilket
            leder till stora och svårmotiverade skillnader mellan avgälder
            och friköpspriser i olika kommuner.
          </p>
          <p xml:id="i-LEXRYagJNFTGB1TfktVgW5">
            De avgäldshöjningar som väntar till följd av höjda marktaxeringsvärden
            2009 ledde till kraftiga opinionsyttringar i många kommuner, men
            också till att antalet friköp har ökat. När människor får klart
            för sig hur mycket deras avgälder kommer att höjas är det många
            som väljer att friköpa, men alla har inte den möjligheten. En
            del är redan för högt belånade. Andra vet ännu inte vilka höjningar
            som väntar och blir medvetna om detta först vid nästa omreglering
            och då har även friköpspriserna stigit. De som fortsätter med
            tomträtt skjuter ett stort problem framför sig. Behovet av en
            översyn av lagstiftningen har därför blivit större under det senaste
            året.
          </p>
          <p xml:id="i-Sngq4p8ZrtrxBzvd8EsR4K">
            Dessutom växer antalet överklagningsärenden hos domstolarna,
            och en betydande del av kommunernas tekniska resurser får avsättas
            för dessa processer.
          </p>
          <p xml:id="i-4B6Guv22ucgEFstrYzheHm">
            I denna komplicerade lag är alltså den kraftiga markvärdesstegringen
            och kommunens beräkningsgrund i kombination med den långa avgäldsperioden
            några av problemen. Som tomträttshavare får man leva med språngvisa
            och kraftiga avgäldshöjningar och har mycket svårt att planera
            sin ekonomi. För den enskilde tomträttsinnehavaren har problemen
            med tomträtt förstärkts under den senaste tioårsperioden och gjort
            upplåtelseformen otrygg.
          </p>
          <p xml:id="i-G4nzrywVY9JUDTS7aB6bci">
            Jag anser att en ny översyn behöver göras där man ser över om
            det inte skall vara årsvis reglerade avgäldsperioder och inte
            som nu minst 10 år mellan varje tillfälle som avgälden kan regleras.
          </p>
          <p xml:id="i-XTs8rKYvTWbEepwnatkNkW">
            Däremot kan tidigare presenterade betänkanden och lagrådsremisser
            inte läggas till grund för ny lagstiftning eftersom de har ett
            alltför ensidigt, kommunalt, perspektiv. De förslag till takregler
            som finns där tenderar tvärtom att leda till ännu högre tomträttsavgälder
            än dagens system. En modern tomträttslagstiftning bör utformas
            så att den tillgodoser både kommunernas/fastighetsägarnas och
            tomträttshavarnas intressen.
          </p>
          <p xml:id="i-DqPQJeHqN3EKnWH6Bwy58M">
            I lagöversynen bör ett annat problem uppmärksammas och det är
            tomträtternas avgäldsränta och dess storlek. Avgälderna är komplicerat
            uppbyggda men kan förenklat sägas bestå av att avgälden är räntan
            gånger värdet på markens marknadsvärde. Att räntan har stor betydelse
            förstår vi när värdet på marken kan vara så hög som 20 000 kr
            per kvm.
          </p>
          <p xml:id="i-Qw6b7TCyUPDbBDQGLvsMmu">
            Vid en översyn bör man även titta på ny lagreglering som innebär
            att penningvärdeförändringen av marken kan följa konsumentprisindex.
            Man bör också vid en översyn överväga möjligheten att ersätta
            nuvarande regler för bestämmande av tomträttsavgäld med en låg
            kommunal avgift på samma sätt som skett vad gäller fastighetsskatten.
          </p>
          <p xml:id="i-SRB6GFCfdPAQeNXhEC5cSa">
            En kommande lagöversyn bör särskilt uppmärksamma hur man skall
            kunna skapa trygghet för den enskilde tomträttsinnehavaren. Det
            bör finnas någon form av tak för avgäldshöjningarna. Sådana regler
            finns på andra områden. Bruksvärdesprincipen har t.ex. en återhållande
            verkan på hyrorna i attraktiva områden medan tomträttsinnehavarna
            i praktiken betalar en slags marknadshyra. Det finns också begränsningsregler
            för den kommunala fastighetsavgiften. Man bör även jämföra tomträtt
            med reglerna om arrende.
          </p>
          <p xml:id="i-Hgqtj7hYYX3ZcyJW3eGEgL">
            Sverige hade 2007 ca 60 000 småhustomträtter i 55 kommuner och
            många av dessa kommuner är små. Uppgiften att definiera nivån
            på tomträtternas avgäld är i många fall kommunerna övermäktig.
            Ofta innebär omregleringen av avgälden i en kommun att extern
            kompetens måste anlitas. Omregleringen medför också dyra domstolsprocesser
            som svårt belastar den kommunala ekonomin. Ett enhetligt, nationellt
            regelverk för värdering av markvärde med påföljande konsekvenser
            för avgäldens storlek behöver etableras.
          </p>
          <p xml:id="i-D1Fng45DtTGeg56LSxRGJa">
            Som framgår ovan har behovet av en översyn av tomträttslagstiftningen
            förstärkts till följd av de kraftiga marktaxeringsvärdehöjningar
            som skett vid 2009 års fastighetstaxering.
          </p>
          <p xml:id="i-EPmMhJmnmW6uSrY2JJnjWW">
            Vid tidigare riksmötens behandling av liknande motioner har avslag
            skett med hänvisning till att justitieministern lämnat besked
            om att reglerna om tomträttsavgäld kommer att ses över tidigast
            i slutet av 2010. Därför lägger jag denna motion igen för att
            åter aktualisera vikten av att åtgärder sker och att den planerade
            översynen prioriteras tidsmässigt.
          </p>
        </div>
        <div xml:id="i-8zp84cFdEpcGidoGkyiMwE" type="signatureBlock">
          <list xml:id="i-2TkAvotGNZFtFfygjToGxH">
            <item xml:id="i-4bvPjkyjvops1hBSKSgkT6" who="i-TECanR77Prb79DHwPvLitN" type="signature">
              Annelie Enochson (KD)
            </item>
          </list>
        </div>
      </div>
    </body>
  </text>
</TEI>
