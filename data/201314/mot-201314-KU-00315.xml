<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00315">
  <teiHeader>
    <fileDesc>
      <titleStmt>
        <title>Förutsättningarna för riksdagsarbetet</title>
        <author corresp="i-UfuzZaG1S7bnPkLrgux2Au">av Jonas Jacobsson Gjörtler (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förutsättningarna för riksdagsarbetet</title>
          <idno type="rdwebb">H102K315</idno>
          <rs type="number">K315</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K315/text</ref>
          <ref type="dokument_url_html">http://data.riksdagen.se/dokument/H102K315</ref>
          <ref type="dokumentstatus_url_xml">http://data.riksdagen.se/dokumentstatus/H102K315</ref>
          <ref type="doc">http://data.riksdagen.se/fil/CF132F42-62FC-45AF-B469-C4C0CF8C870A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A7Ux3Quyh1waEnAiYbjUHU" type="signed"/>
        <correspContext corresp="i-A7Ux3Quyh1waEnAiYbjUHU">
          <note type="signatory" corresp="i-UfuzZaG1S7bnPkLrgux2Au"/>
        </correspContext>
        <correspAction xml:id="i-CeB2vqSTpKCic3Xo576Xf2" type="numbering">
          <date when="2013-10-07"/>
        </correspAction>
        <correspAction xml:id="i-M4Jo6h9SuWSMaJXw4MewbP" type="submission">
          <date when="2013-10-03"/>
        </correspAction>
        <correspAction xml:id="i-Mq2W5NbYPKeXEXCR4TNLjG" type="transfer">
          <date when="2013-10-02"/>
        </correspAction>
        <correspAction xml:id="i-RKyWJKYoL98L1BUCHCRfDg" type="assigned"/>
        <correspContext corresp="i-RKyWJKYoL98L1BUCHCRfDg">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-4KdmXvdTCpQwnr1CQTnQwT" type="motHeader"/>
      <div xml:id="i-SqyHQtcqNxtdSKFdbXNrZ7" type="motBody">
        <div xml:id="i-HWnQMp5oTTA6FXHqYgxvAt" type="motProposal" subtype="förslag">
          <head xml:id="i-6yv7wwCjThPLBbFxFGD8k5">
            Förslag till riksdagsbeslut
          </head>
          <list xml:id="i-QKmqXNzHm78jHeNYRVZ4Sr" style="ol">
            <item xml:id="i-QbHi5x69SMYwa7fcb5THsR">
              Riksdagen tillkännager för regeringen som sin mening vad som
              anförs i motionen om att överväga antalet riksdagsledamöter.
            </item>
            <item xml:id="i-AWbU6BaemST2CRqHssRxH3">
              Riksdagen tillkännager för regeringen som sin mening vad som
              anförs i motionen om att överväga om ersättningssystemen för riksdagsledamöter
              bör ändras.
            </item>
            <item xml:id="i-SY1m4U9q2eUkkG6kCZm6Td">
              Riksdagen tillkännager för regeringen som sin mening vad som
              anförs i motionen om att överväga ett ökat inslag av personval
              i de allmänna valen.
            </item>
          </list>
        </div>
        <div xml:id="i-MmVKvWUHhjivsATSqGkhUu" type="motContent">
          <head xml:id="i-TBJngGdJzquY8YPWdWyNYH" type="h1">
            Motivering
          </head>
          <p xml:id="i-WZUFsonxmNGrKkFyWz26jc">
            Sveriges riksdag är den högsta beslutande församlingen i vårt
            land och vart fjärde år väljer folket de 349 ledamöter som ska
            sitta i riksdagen och vara dess främsta politiska representanter.
            Riksdagsuppdraget är viktigt och därför är det också viktigt att
            formerna för uppdraget är ändamålsenliga. En viktig parameter
            i sammanhanget är legitimiteten, att formerna för uppdraget inte
            gör att legitimiteten i onödan naggas i kanten eller helt går
            förlorad.
          </p>
          <head xml:id="i-2XqduteQAht5QJaoPVkwQT" type="h2">
            Antal riksdagsledamöter
          </head>
          <p xml:id="i-WN1X4eCvYpocpB6d2FVYrH">
            Från och med 1976/77 års riksmöte har Sverige 349 riksdagsledamöter.
            I jämförelse med många andra länder har Sverige tämligen många
            parlamentariker i förhållande till befolkningen. Våra 349 riksdagsledamöter,
            representerar nästan 9,5 miljoner svenskar. Det betyder att det
            går i genomsnitt drygt 27 000 invånare per mandat. Sverige har
            något färre invånare per mandat än Norge och Danmark, men ungefär
            lika många som Finland. Genomsnittet för de 27 EU-länderna är
            drygt 51 900 invånare per mandat. Det säger sig självt att kostnaden
            blir högre med relativt sett fler ledamöter, samtidigt som uppgifter
            och ansvar sprids ut på fler personer, vilket riskerar att bli
            mer otydligt.
          </p>
          <p xml:id="i-XUMgSjJzYqq4FzFR5Mzskc">
            Om Sverige skulle reducera antalet riksdagsledamöter skulle arbetet
            för ledamöterna bli mer koncentrerat och det skulle innebära en
            tydligare överblick av vilka ledamöter som finns och hur de arbetar.
          </p>
          <p xml:id="i-2NS3DmEqpgmReEd1eL1TFV">
            Med en minskning av antalet ledamöter är det självfallet viktigt
            att säkerställa att hela landet representeras på ett bra sätt,
            men sådana lösningar går att åstadkomma på olika sätt.
          </p>
          <p xml:id="i-GEWM6JULvCdvFrjPtnoWDf">
            Om Sverige skulle ha samma antal ledamöter i relation till invånarantal
            som genomsnittet i EU skulle vi ha 183 ledamöter, det vill säga
            en minskning med 166. Eftersom vi är ett relativt glesbefolkat
            land kan det dock finnas skäl att behålla en något högre representation
            än genomsnittet. Mitt förslag är därför att antalet ledamöter
            minskas med 100, till 249.
          </p>
          <head xml:id="i-RvxJup4fAehuSUnLzwx8SA" type="h2">
            Arvoden
          </head>
          <p xml:id="i-227Sen5EWCCSxWDvbG3qA3">
            En ständigt återkommande diskussion gäller riksdagsledamöternas
            arvoden, där många människor har kritiska synpunkter. Jag tror
            förvisso att få väljer att försöka bli riksdagsledamöter för att
            tjäna pengar, men ersättningarna spelar ändå roll för vilka incitament
            som finns för olika människor att söka sig till uppdraget. Jag
            menar att det finns en inbyggd motsättning i hur ersättningen
            idag är utformad.
          </p>
          <p xml:id="i-6xuXDs1jjtcauNdmhox6oT">
            Många riksdagsledamöter har betydligt bättre betalt än vad de
            hade i sitt tidigare värv – på så sätt är uppdraget synnerligen
            lönsamt för vissa. Bland allmänheten uppfattar många människor
            också arvodena som alltför höga och skulle gärna se att de sänks.
          </p>
          <p xml:id="i-2KaK4axRe5ywJBEwMtNzQy">
            Samtidigt finns det en poäng att arvodena är tillräckligt höga
            för att också människor som har högre inkomster kan väljas till
            ledamöter utan att det blir en stor ekonomisk förlust.
          </p>
          <p xml:id="i-HgWYmrMMhMrHcW5AYwqdLE">
            Ett sätt att lösa detta problem är att knyta den ekonomiska ersättningen
            till vad respektive ledamot tjänat innan vederbörande blev invald
            i riksdagen. Det skulle betyda att ersättningen blir olika för
            olika personer. En vanlig invändning mot ett sådant förslag är
            att det då inte längre blir lika lön för lika arbete. Jag menar
            att den invändningen inte håller.
          </p>
          <p xml:id="i-MeKVJtV1gCCLwT753NAi9V">
            Riksdagsuppdraget är nämligen inget arbete i vanlig mening, det
            är ett förtroendeuppdrag och förtroendet uppbär man framförallt
            genom de erfarenheter man har samlat på sig innan man blev vald.
            Därför är det också rimligt att ersättningen kopplas till vad
            man har gjort tidigare.
          </p>
          <p xml:id="i-3pzCoXqn47LWzsBFoVgXgC">
            Mitt förslag är att ersättningssystemet förändras i grunden.
            Arvodet omvandlas till ett symboliskt, relativt lågt, grundarvode
            som exempelvis kan motsvara en viss procentandel av ett basbelopp
            per månad.
          </p>
          <p xml:id="i-CmsVwqMf9LNQq5nS7qv9Vj">
            Därutöver bör ledamöterna få ersättning för förlorad arbetsförtjänst.
            På så sätt skulle ledamöternas ersättning styras av den lön man
            hade innan man blev invald i riksdagen. Detta är också det sätt
            fritidspolitiker normalt får ersättning – genom ett inläsnings-
            och sammanträdesarvode samt ersättning för förlorad arbetsförtjänst
            när man är tvungen att vara ledig från sitt arbete för att fullfölja
            uppdraget.
          </p>
          <p xml:id="i-5MSqfrxBo9A41d1XCzPooA">
            Systemet innebär i praktiken en slags marknadsprissättning av
            ledamöternas ersättning, vilket dessutom blir ett effektivt argument
            mot att ersättningen skulle vara för generös.
          </p>
          <head xml:id="i-JtNRuUuqyidxM3QVp5W6bM" type="h2">
            Ökat personvalsinslag
          </head>
          <p xml:id="i-XuX4ip68qik9C2y2DKnKXo">
            Det svenska valsystemet är i allt väsentligt uppbyggt kring partierna.
            Det finns många fördelar med detta, men också vissa nackdelar.
            En nackdel är att kopplingen och ansvarsutkrävandet mellan väljare
            och vald blir svagare. Eftersom de svenska parlamentarikerna får
            sin plats på valsedeln av det egna partiet – processerna för hur
            det i sin tur går till kan se lite olika ut – blir kopplingen
            till väljarna på sätt och vis bara indirekt.
          </p>
          <p xml:id="i-J2D8HKsLTsPNZqn3TZetZV">
            Sedan 1998 är det möjligt (men inte nödvändigt) för väljarna
            att sätta ett kryss framför den kandidat på valsedeln som man
            helst vill se vald. Det finns dock en spärr på 5 procent (tidigare
            8 procent till riksdagen), vilket i praktiken gör att relativt
            få blir personvalda. Om ingen når över 5 procent gäller den ordning
            som partiet har fastställt på valsedeln.
          </p>
          <p xml:id="i-DK4TTK5XcuMa5w63huzU6M">
            Ett enkelt sätt att öka personvalsinslaget skulle vara att helt
            ta bort personvalsspärren och i stället låta alla kryss räknas.
            På så sätt skulle väljarna ha möjlighet att rangordna samtliga
            kandidater som står på valsedeln.
          </p>
        </div>
        <div xml:id="i-GZW4tPxCY1Bh7DNikNdkrM" type="motSignatures">
          <list xml:id="i-EDRKaz77QP65TdJpVkZGhw">
            <item xml:id="i-F8cRKExHQgnGCZ6vpUyT5a">
              Jonas Jacobsson Gjörtler (M)
            </item>
          </list>
        </div>
      </div>
    </body>
  </text>
</TEI>
