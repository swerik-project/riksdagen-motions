<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0010/mot_200001_MJ_0010-0001.pdf"/>
      <div type="motHeader" xml:id="i-EVMUhnhMu2UDqzZn5iogJo">
        <div type="motTitle" xml:id="i-Vr16T2D3VDz6K9bm3rXQS1"/>
        <div type="motSubmissionInfo" xml:id="i-8ujNe2xAUoRHorrvrT1Wii"/>
      </div>
      <div type="motBody" xml:id="i-NYxAyhCxa8fR7ZyxHUgydy">
        <div xml:id="i-YUCn4h6jdegWprSgQPcZYN">
          <p xml:id="i-T13kuGUnWy43bjX91KQGkN">
            2000/01 mnr: MJ10 pnr: m855
          </p>
          <p xml:id="i-Fd2vsRRhoCJod2cieEr1uY">
            Motion till riksdagen 2000/01:MJ10
          </p>
          <p xml:id="i-5MwTWogDTTuM1tzfwaSy87">
            av Lennart Hedquist och Carl Erik Hedlund (m) med anledning av
            prop. 2000/01:57
          </p>
          <p xml:id="i-EFmebekJB66vQsievqiwVH">
            Sammanhållen rovdjurspolitik
          </p>
          <p xml:id="i-TbjBJhSiVTVfXPG3zrnwos">
            Förslag till riksdagsbeslut
          </p>
          <p xml:id="i-B7GMoYe3pHGtj9P4QQLz5m">
            Riksdagen tillkännager för regeringen som sin mening vad i motionen
            anförs om ersättning av statsmedel vid personskador orsakade av
            varg. Riksdagen tillkännager för regeringen som sin mening vad
            i motionen anförs om att ändringen av jaktförordningen, som skall
            göra det möjligt för Naturvårdsverket att delegera till länsstyrelserna
            att i vissa fall besluta om skyddsjakt av björn och lo, även skall
            innefatta varg.
          </p>
          <p xml:id="i-7APSX2c1mPY5owty51Douy">
            Motivering
          </p>
          <p xml:id="i-MBSKy1wxonRJdu4V2fxmfj">
            I diskussionerna om en svensk vargstam har stor uppmärksamhet
            ägnats vargars angrepp på tamboskap, jakthundar och andra för
            människan viktiga djur. Mindre intresse har risken för skador
            på människan själv väckt. Orsaken torde vara dels okunskap, dels
            att vissa debattörer som sett som sin uppgift att säkerställa
            vargbeståndet undviker att redovisa fakta i detta avseende. Vargen
            är nämligen ingalunda ofarlig. Under de senaste 200 åren har över
            30 barn och ungdomar dödats av varg enbart i Sverige och Finland.
            I början av 1820-talet blev ett tiotal personer ihjälrivna av
            vargar i gränsområdet mellan Dalarna och Gästrikland. Händelsen
            redovisas i Sven Nilssons ”Skandinavisk fauna”. I Finland dödades
            fler än 20 barn i början av 1880- talet. Fallen är väl dokumenterade
            i Uno Godenhjelms skrift ”Minnen från vargåren i Åbo län”. Från
            nutid finns exempelvis en redovisning av 46 dödade barn i Indien
            under en period av sju månader (National Geographis, TV 4, 7 januari
            1999). Erfarenheterna från Ryssland med en vargstam på ca 50.000
            djur pekar också på att det förekommer att vargen
          </p>
          <p xml:id="i-9fyui9ZH9Gwj7ifAUrVHbH">
            angriper människor. Om vi i Sverige som propositionen förutsätter
            på sikt skall ha ett antal hundra friströvande vargar kan man
            räkna med att barn förr eller senare kommer att anfallas och dödas.
            Även andra djur kan utgöra livsfara. Men vargen är speciell genom
            att den dessutom äter sitt offer. Vidare följer — som de angivna
            exemplen visar — att ett anfall ofta följs av fler. Chocken av
            att
          </p>
          <p xml:id="i-GsB1ptEbDGXaHkxuwM7Kk6">
            [PA Lä
          </p>
          <p xml:id="i-5UB6HXGrVcag422rZAvj26">
            MOT. 2000/01
          </p>
          <pb facs="riksdagen-motions-pdf/data/200001/mot_200001_MJ_0010/mot_200001_MJ_0010-0002.pdf"/>
          <p xml:id="i-Exbg1PLE6fUkzYCbE3YEjM">
            2000/01:MJ10
          </p>
          <p xml:id="i-UbeKnC3ipB7zKAbrbakNEB">
            inte blott ha förlorat ett barn utan därutöver finna det halvt
            uppätet är naturligtvis oerhörd för de närmaste. Bl.a. mot den
            angivna bakgrunden kan vi förstå att det i berörda områden kan
            uppstå oro om vargstammen relativt snabbt utökas. Vi väcker emellertid
            denna motion främst för att frågan om ersättning till de personer
            som skadats av varg eller förlorat anhöriga vid angrepp i huvudsak
            förbigås i propositionen. På sidan 57 i propositionen anges att
            med en vargstam i tillväxt ökar riskerna för skador på renar och
            andra tamdjur. Den uppenbara ökade risken även för människa negligeras.
            På sidan 73 förs ett resonemang som slutar med att ”frågan om
            ersättning av statsmedel vid personskador orsakade av främst björn
            bör övervägas närmare”. Vi finner det angeläget att frågan om
            ersättning av statsmedel till personer som blir drabbade måste
            klaras ut snarast möjligt och inte minst gälla skador orsakade
            av varg. Eftersom vargstammens existens och storlek i Sverige
            i hög grad är beroende av statliga beslut — och förblir så enligt
            propositionen — måste skadeersättningen göras generös. Den bör
            t.ex. även kunna omfatta kostnader för människor som p.g.a. vargen
            tvingas byta bostad eller skola. Regeringen bör återkomma till
            riksdagen med förslag. Utifrån vad som anförts om skador som kan
            uppkomma p.g.a. varg finns även, som anförts under remissomgången,
            skäl att Naturvårdsverket enligt jaktförordningen skall ha rätt
            att till länsstyrelserna delegera beslutsrätt om skyddsjakt inte
            enbart på björn eller lo som orsakar allvarliga skador eller olägenheter
            utan jämväl även på varg. Det bör framhållas att ökad närhet till
            beslutsfattarna är angelägna i dessa ärenden. De fördelar som
            finns med regionalt beslutsfattande har nämligen särskilt stor
            betydelse i dessa fall där det kan krävas en snabb beslutsprocess.
          </p>
          <p xml:id="i-QtKxbQDkhHXiovBFgPpomV">
            Stockholm den 25 januari 2001
          </p>
          <p xml:id="i-Kk41hxoWs43XNtu1T1cjfq">
            Lennart Hedquist (m) Carl Erik Hedlund (m)
          </p>
        </div>
      </div>
    </body>
  </text>
</TEI>
