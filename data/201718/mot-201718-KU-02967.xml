<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-02967">
  <teiHeader>
    <fileDesc>
      <titleStmt>
        <title>En samlad samepolitik</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2967 av Jonas Sjöstedt m.fl. (V)</title>
          <idno type="rdwebb">H5022967</idno>
          <rs type="number">2967</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5022967/text</ref>
          <ref type="dokument_url_html">http://data.riksdagen.se/dokument/H5022967</ref>
          <ref type="dokumentstatus_url_xml">http://data.riksdagen.se/dokumentstatus/H5022967</ref>
          <ref type="docx">http://data.riksdagen.se/fil/96F78EDE-E8AC-476C-8018-C1052ADD3E9A</ref>
          <ref type="pdf">http://data.riksdagen.se/fil/0702E35E-0F20-41C2-BC6C-E609E58AB0AC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KNcQJkJXdXKTMZkt4GfZUq" type="signed"/>
        <correspContext corresp="i-KNcQJkJXdXKTMZkt4GfZUq">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-6v8CYMs3L2ZNbkqgwPCjQF" type="submitted">
          <date when="2017-10-05"/>
          <time when="09:09:40"/>
        </correspAction>
        <correspAction xml:id="i-2jshCFKDyTpPFn2NK384KT" type="reviewed">
          <date when="2017-10-05"/>
          <time when="09:53:49"/>
        </correspAction>
        <correspAction xml:id="i-UnCvuDEC399zJggv7Jda9F" type="referred">
          <date when="2017-10-13"/>
        </correspAction>
        <correspAction xml:id="i-8fJicimxAFVnjQEy6Tn7op" type="assigned">
          <date when="2018-09-27"/>
          <time when="15:13:34"/>
        </correspAction>
        <correspContext corresp="i-8fJicimxAFVnjQEy6Tn7op">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-hXGLdJky7yM6BuDQXfrAC" type="behandlas_i"/>
        <correspContext corresp="i-hXGLdJky7yM6BuDQXfrAC">
          <ref type="uppgift">2017/18:KU6</ref>
          <ref type="ref_dok_id">H501KU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU6</ref>
          <ref type="ref_dok_titel">En strategi för arbetet med mänskliga rättigheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KmZY4bPVP6nwjrNEiubyRm" type="behandlas_i"/>
        <correspContext corresp="i-KmZY4bPVP6nwjrNEiubyRm">
          <ref type="uppgift">2017/18:KU32</ref>
          <ref type="ref_dok_id">H501KU32</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU32</ref>
          <ref type="ref_dok_titel">Minoritetsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:2967 av Jonas Sjöstedt m.fl. (V)
          En samlad samepolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Y3XxiQThRDLkcEpQomPFev">
            Förslag till riksdagsbeslut
          </head>
          <list style="ol">
            <item xml:id="i-7fTLE86JREK2a85xVXiR2Q">
              Riksdagen ställer sig bakom det som anförs i motionen om att
              regeringen bör tillse att en oberoende sanningskommission om relationen
              mellan svenska staten och det samiska folket etableras och tillkännager
              detta för regeringen.
            </item>
            <item xml:id="i-6wpgtE2TY4ndsBtRv9nW9s">
              Riksdagen ställer sig bakom det som anförs i motionen om att
              regeringen snarast bör återkomma till riksdagen med ett förslag
              om att ratificera ILO-konvention nr 169 och tillkännager detta
              för regeringen.
            </item>
            <item xml:id="i-3mPcqre4En3GKt4uEsEr98">
              Riksdagen ställer sig bakom det som anförs i motionen om att
              FN:s urfolksdeklaration snarast bör implementeras i Sverige och
              tillkännager detta för regeringen.
            </item>
            <item xml:id="i-C5qBJJVifaW1y4unqAev7N">
              Riksdagen ställer sig bakom det som anförs i motionen om att
              regeringen bör tillsätta en parlamentariskt sammansatt utredning
              för att utreda ett utökat samiskt självstyre och Sametingets dubbla
              roller och tillkännager detta för regeringen.
            </item>
            <item xml:id="i-A6TtirReQhekLksicNxfri">
              Riksdagen ställer sig bakom det som anförs i motionen om att
              regeringen bör tillsätta en utredning som ska återkomma med ett
              förslag om en samlad samepolitik och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-DBmbQsathxcKSsDwZWMJV7" type="h1">
            Det historiska förtrycket av samer
          </head>
          <p xml:id="i-Nfu33CiAV5BVSM5T5hvrFG">
            Samerna är Sveriges enda ursprungsfolk och har som sådant en
            särställning bland Sveriges fem nationella minoriteter och inte
            minst i förhållande till majoritetsbefolkningen. Detta förhållande
            måste då också, naturligtvis, få konsekvenser, både för hur statens
            representanter förhåller sig till samerna som folk och samernas
            företrädare samt för vilka åtgärder som vidtas för att säkerställa
            denna särställning i praktiken.
          </p>
          <p xml:id="i-rJSpjNZNnTH1oEW9JMXyk">
            I Sverige har det traditionella samiska levnadssättet och den
            samiska kulturen inte ansetts värdefulla. Från det att den svenska
            majoritetsbefolkningen började befolka och bruka marken i de inre
            delarna av Norrland, i strid med den s.k. Lappkodicillen från
            1751, försvårades samers möjligheter att använda marken för renbete,
            jakt och fiske. Samer har använts för tvångsarbete, och de har
            tvångsförflyttats.
          </p>
          <p xml:id="i-3yGeW6Z7G8NjDMgZ51H8Xc">
            Mot slutet av 1800-talet började rasbiologin också få fäste i
            Sverige. Offentliga forskningsanslag användes för att mäta och
            jämföra kraniers form hos den svenska majoritetsbefolkningen,
            samer och sverigefinnar. Mätningen gjordes både på levande människor
            och genom att gräva upp gravar. Långskallar ansågs högre stående
            än kortskallar, dit samer räknades. Samer ansågs endast lämpade
            för att leva på det traditionellt samiska sättet, och det infördes
            bestämmelser som inskränkte samers möjligheter att bosätta sig
            och arbeta hur och var de ville. Samer skulle inte bygga hus eller
            bedriva jordbruk. Även samiska barns skolgång inskränktes.
          </p>
          <p xml:id="i-4TufRvfP1m5iHDj3rX6UKP">
            År 1922 grundades det offentligt finansierade rasbiologiska institutet
            i Uppsala, det första i världen. Institutionen hade politikernas
            uppdrag att upprätthålla hög kvalitet på den svenska folkstammen,
            vilket innebar att rasblandning skulle undvikas. Även om samer
            inte var direkt utpekade som en grupp som skulle utsättas för
            tvångssterilisering är det ändå tydligt att många samer utsattes
            för dessa övergrepp som utfördes från mitten av 1930-talet till
            mitten av 1950-talet.
          </p>
          <p xml:id="i-48ovQ68itt1WyB6q88sygT">
            Samers rättigheter har stärkts de senaste decennierna, men de
            övergrepp och den diskriminering som svenska staten har utsatt
            samer för och som fortfarande pågår på många plan är ofta okänd
            för både beslutsfattare och allmänhet. Internationella organ som
            FN och Europarådet, påtalar återkommande brister i hur Sverige
            respekterar samers rättigheter som urfolk och hur diskriminering
            påverkar samers situation. Diskrimineringsombudsmannen (DO) och
            Sametinget har pekat på behovet av en förändring och efterlyst
            åtgärder som tar avstånd från och bryter med det koloniala arvet
            och diskriminerande strukturer. Även samiska organisationer har
            tidigare vid olika tillfällen lyft frågan. Vänsterpartiet instämmer
            i detta och anser att en sanningskommission bör etableras. En
            sanningskommission kan sammanställa och beskriva övergrepp och
            oförrätter som ägt rum genom att bl.a. låta enskilda som på olika
            sätt drabbats få berätta sin historia samt ge rekommendationer
            och förslag på åtgärder så att arbetet får konsekvenser i Sveriges
            samepolitik. Den bör utreda den svenska statens övergrepp mot
            samer och samers mänskliga rättigheter samt komma med förslag
            på lämpliga åtgärder för att komma till rätta med det historiska
            traumat. Utan en ordentlig genomlysning där saker lyfts upp i
            ljuset kan Sverige inte göra sig fri från gamla föreställningar
            om samer. En sanningskommission måste därför kopplas till kompensatoriska
            och framåtsyftande åtgärder samt ha ett oberoende mandat. Det
            finns flera internationella exempel på länder, där särskilt Kanada
            kan nämnas, som har arbetat med olika slags sannings- och försoningskommissioner
            i förhållande till sitt urfolk. Dessa erfarenheter kan användas
            för att skapa ett tillvägagångssätt som passar både samerna och
            svenska staten. Regeringen bör därför tillse att en oberoende
            sanningskommission om relationen mellan svenska staten och det
            samiska folket etableras. Detta bör riksdagen ställa sig bakom
            och ge regeringen till känna.
          </p>
          <head xml:id="i-DxqeXiaNLJsNKaiP3FeWPR" type="h1">
            Ratificera urfolkskonventionen ILO 169
          </head>
          <p xml:id="i-XAVHmbP9i7wuAzvA52JrcF">
            ILO:s (International Labour Organization) konvention nr 169 om
            urfolk och stamfolk innehåller ett antal bestämmelser och åtaganden
            till skydd för urfolk. Ett grundläggande krav enligt konventionen
            är att urfolk till fullo ska åtnjuta mänskliga rättigheter och
            grundläggande friheter. Det måste vidtas åtgärder mot diskriminering
            samt utformas särskilda insatser som främjar de berörda folkens
            sociala och ekonomiska rättigheter och som skyddar deras andliga
            och kulturella värden. Detta innebär bl.a. att det måste vidtas
            konkreta åtgärder för att skydda samers land, vatten, kultur och
            miljö. ILO 169 skapar inga nya markrättigheter, men ställer krav
            på att de markrättigheter som finns ska erkännas och respekteras
            samt att samernas renskötselrätt respekteras på motsvarande sätt
            som andra markrättigheter i Sverige. Rättigheternas omfattning
            måste också klarläggas. De brister som finns i dag gäller den
            geografiska omfattningen av vinterbete, omfattningen av jakt-
            och fiskerätt, rätten att upplåta jakt- och fiskerätt och skyddet
            för renskötselrätten gentemot annan markanvändning. Konventionen
            ger inte samebyarna vetorätt, däremot rätt till samråd. Redan
            i dag gäller att samebyarna är sakägare på mark där renskötselrätten
            gäller.
          </p>
          <p xml:id="i-URgsCqw9z5ajam7tQpNh9y">
            Det borde vara självklart att Sverige ska ratificera ILO 169
            och garantera samer de rättigheter som anges där. Så ser det tyvärr
            inte ut. Att Sverige inte lyckats ratificera ILO 169 är förstås
            inte heller bra för konventionens ställning och för möjligheterna
            att sätta tryck på andra länder i världen att ratificera den.
          </p>
          <p xml:id="i-7VKfW6p8vdu6tcGhhX5kgJ">
            Det som hindrat en ratificering beror framför allt på att Sverige
            inte uppfyller förpliktelserna i konventionens artikel 14 om markrättigheter
            och att frågor kring samernas rätt till land och vatten inte har
            lösts. Motsättningarna ökar mellan samerna och den bofasta befolkningen
            när renarna under vintern söker bete på privatägd mark. Även jakt-
            och fiskerätten i fjällen diskuteras i förhållande till samernas
            rättigheter som urfolk. Här står olika starka intressen och olika
            rättigheter mot varandra. Med beaktande av att rennäringen är
            en central del av samernas kulturutövning har FN:s rasdiskrimineringskommitté
            uttalat sin oro över förmodade begränsningar i den traditionella
            nyttjanderätten till betesmark för renskötseln.
          </p>
          <p xml:id="i-5y64ATUBxkPmDopLRzXy1m">
            Den sammantagna situationen för samerna kräver att regeringen
            på allvar tar tag i problemen för att kunna garantera samerna
            deras rättigheter som urfolk, men tyvärr händer väldigt lite i
            frågan. Det s.k. Nordmalingsmålet från 2011, där Högsta domstolen
            gav samebyar rätt till vinterbete på privat mark, ses visserligen
            som ett mycket viktigt steg för renskötande samer. Utfallet av
            domen löser dock inte alla problem – vissa menar att det bara
            löst ett av problemen just i Nordmaling.
          </p>
          <p xml:id="i-Rj7aBDhy3PAvMJZsL2cj4j">
            Givetvis får inte ortsbefolkningen inom de områden som berörs
            av renbetet känna sig åsidosatt och kränkt genom de lösningar
            som ska garantera renskötande samers rättigheter. Icke renskötande
            samers rättigheter som urfolk måste också tillgodoses. Samförstånd
            och samråd måste därför utgöra grunden för den väg framåt som
            leder till en ratificering av ILO-konventionen. Det krävs dock
            att regeringen tar förnyade initiativ som kan leda framåt, så
            att motsättningarna mellan samtliga parter löses.
          </p>
          <p xml:id="i-Ln2aVGfN2cqVrfo98PBj1f">
            FN:s rasdiskrimineringskommitté har vid ett flertal tillfällen
            kritiserat Sverige för brister när det gäller samernas rättigheter
            som urfolk. År 2013 kritiserades Sverige för att inte ta tillräcklig
            hänsyn till samebyarna i samband med gruvetableringar, och kommittén
            uppmanade då även den svenska regeringen att stoppa processen
            kring en etablering av en nickelgruva i Rönnbäcken, söder om Tärnaby,
            i väntan på att kommittén har utrett frågan om huruvida gruvplanerna
            strider mot FN:s rasdiskrimineringsregler. I tidigare rapporter
            har kommittén bl.a. uttryckt oro över att den svenska minerallagen
            tillåter stora industriprojekt och andra aktiviteter inom samiskt
            område, utan samernas fria och förhandsinformerade samtycke. FN:s
            rasdiskrimineringskommitté har också rekommenderat Sverige att
            ändra lagstiftningen för att ge samerna ett större inflytande
            över sitt landområde så att samernas rättigheter överensstämmer
            med FN:s konventioner.
          </p>
          <p xml:id="i-RMQpNrzNJdaTYt1tr8RkYx">
            Gruvindustrin är en strategiskt viktig näring för Sverige. Inte
            minst i regioner som tidigare drabbats av hög arbetslöshet och
            utflyttning. Samtidigt har gruvbrytning en mycket stor påverkan
            på miljön och omgivande samhällen. Det finns en stark opinion
            för att bevara ovärderliga naturvärden och garantera långsiktiga
            förutsättningar för lokalsamhälle och urfolk. Den svenska minerallagen
            är exceptionellt förmånlig för gruv- och prospekteringsbolag,
            samtidigt som alltför lite hänsyn tas till dem som påverkas av
            verksamheten. Vänsterpartiet menar därför att det är rimligt att
            ställa krav på gruvans ekonomi så att det finns pengar även för
            miljökostnaderna, att de som bor i eller använder området, t.ex.
            samebyarna, får större inflytande i tillståndsprocessen samt att
            det införs ett stopp för prospektering i naturreservat, Natura
            2000-områden och världsarvsområden.
          </p>
          <p xml:id="i-MxvwxNAxA2wuu9Dcb59GQV">
            Det är dock inte bara gruvindustrin och den påverkan den innebär
            för natur och renskötseln som är problematisk. I dag saknas en
            helhetssyn över den samlade effekten som intrång, i form av exempelvis
            avverkningar, byggande av broar, vägar och industrier, orsakar
            i renbetesområden. Samtidigt som Sverige har bestämt sig för att
            hålla en bärkraftig stam av fyra stora rovdjur plus örn så drivs
            även en politik som med accelererande hastighet exploaterar de
            områden där rovdjuren förväntas leva. Det gäller främst de traditionella
            samiska områdena, men även längre söderut äts rovdjurens habitat
            upp av industri, infrastruktur, avverkningar med mera. Resultatet
            för renskötseln blir förödande då renarna och rovdjuren trängs
            ihop på samma områden. Det finns således ett stort behov av att
            koordinera olika politikområden för att det både ska kunna tas
            välavvägda beslut och för att samernas ursprungsrättigheter ska
            respekteras och där intressekonflikter ska kunna lösas. För Vänsterpartiet
            är det självklart att såväl Sametinget som de samer som berörs
            ska ha större inflytande i frågor som rör t.ex. land och vatten,
            bland annat vid exploateringar.
          </p>
          <p xml:id="i-LZYDXC18VMNh88bszWHZPP">
            År 2011 inleddes förhandlingar om en nordisk samekonvention,
            som många hoppades skulle vara en väg ur det dödläge som uppstått.
            Förslaget till konvention togs fram av en expertgrupp och remissbehandlades
            sedan i Sverige, Norge och Finland. Konventionen är tänkt som
            en nordisk tillämpning av ILO 169. En överenskommelse om Nordisk
            samekonvention träffades i januari 2017 mellan företrädare för
            de svenska, norska och finländska regeringarna och representanter
            från de tre nordiska sametingen. Den nordiska samekonventionen
            är det första regionala urfolksinstrumentet i sitt slag. Konventionen
            anger vissa minimirättigheter som staterna kan vidareutveckla
            och ger verktyg för en förbättrad dialog mellan stat, myndigheter
            och det samiska folket. Vidare är konventionen tänkt att skapa
            goda förutsättningar för ett förstärkt samiskt inflytande och
            delaktighet. Av årets budgetproposition framgår att regeringen
            för närvarande avvaktar sametingens ställningstagande till Nordisk
            samekonvention. Vänsterpartiet hoppas givetvis att en nordisk
            konvention som Sametinget står bakom snart kan vara på plats och
            leda till förbättringar avseende samers ställning i Sverige och
            i Norden, men vi anser inte att en nordisk konvention förändrar
            behovet av att även ratificera ILO 169.
          </p>
          <p xml:id="i-YVyBs8E8henGK7cjfve8uZ">
            Regeringen har vid flertalet tillfällen under innevarande mandatperiod
            angett att de avser att arbeta i riktning mot en ratifikation
            av ILO 169, förra året angav t.ex. regeringen i sin skrivelse
            Regeringens strategi för det nationella arbetet med mänskliga
            rättigheter (skr. 2016/17:29) att regeringen i syfte att stärka
            samernas rättigheter arbetar i riktning mot en ratifikation, men
            att det ytterst är en fråga för riksdagen. Vänsterpartiet anser
            att det därför vore lämpligt om regeringen lade fram ett sådant
            förslag till riksdagen att ta ställning till. Regeringens åtagande
            avseende ILO 169 bör skärpas och preciseras. Den sammantagna situationen
            för samerna kräver att regeringen på allvar tar tag i frågan för
            att kunna garantera samerna deras rättigheter som urfolk. Det
            krävs ett större engagemang från regeringens sida för att skapa
            det samförstånd mellan olika intressenter som är en förutsättning
            för en ratificering av ILO-konventionen. Ratificeringen måste
            grundas på ett samförstånd, och det är särskilt viktigt att det
            samiska folket både representeras och på andra sätt involveras
            och är delaktiga i processen. Något annat vore otänkbart och skulle
            bara innebära ett upprepande av majoritetssamhällets historia
            av att exkludera samer i avgörande frågor som handlar om samers
            liv, hälsa, kultur och framtid. Vänsterpartiet anser därför att
            regeringens ambition bör vara att göra det möjligt att före valet
            2018 förelägga riksdagen ILO:s konvention 169 för ratificering.
            Att ratificera ILO 169 är av fundamental vikt. Regeringen bör
            därför snarast återkomma till riksdagen med ett förslag om att
            ratificera ILO-konvention nr 169. Detta bör riksdagen ställa sig
            bakom och ge regeringen till känna.
          </p>
          <head xml:id="i-FrhBdURPi9v3eKs4JTPyCf" type="h1">
            Implementera urfolksdeklarationen
          </head>
          <p xml:id="i-WqNMJVVy78ftXwyi62DhAh">
            FN:s generalförsamling antog 2007 en urfolksdeklaration. Detta
            kan ses som en historisk milstolpe i kampen för erkännandet av
            urfolkens mänskliga rättigheter och grundläggande friheter.
          </p>
          <p xml:id="i-Pz6Xc9QU9ZBNDuKk4NiAyK">
            Deklarationens tyngdpunkt ligger på rätten till självbestämmande
            och innehåller även skrivningar gällande urfolkens rätt att äga,
            bruka och kontrollera land, territorier och naturresurser. Rätten
            till självbestämmande så som den uttrycks i deklarationen innefattar
            det samiska folkets rätt att fritt avgöra sin ekonomiska, sociala
            och kulturella utveckling samt kontrollera och besluta över sina
            egna naturresurser. Deklarationen understryker vidare samernas
            rätt att stärka sina särskilda politiska, juridiska och ekonomiska
            institutioner, vilket inkluderar såväl folkvalda samiska parlament
            och gemensamma samiska parlamentariska råd som traditionella lokala
            ekonomiska och kulturella strukturer såsom samebyar, renbeteslag
            och sjösamiska gemenskaper. FN:s
          </p>
          <p xml:id="i-YMmQpshCZ5yDqGtj7RQYjm">
            råd för mänskliga rättigheter noterade 2010 att Sverige stöder
            urfolksdeklarationen men inte tillämpar de rättigheter den innehåller.
            Sverige rekommenderades att implementera deklarationen och etablera
            mekanismer för detta i samarbete med det samiska folket.
          </p>
          <p xml:id="i-YryZLh8q36Xwup4apvUq5">
            Sverige har haft tio år på sig att implementera FN:s urfolksdeklaration
            och över 20 år på sig att ratificera ILO 169. Det är genant att
            ett land som Sverige inte kan berättiga samerna att ta del av
            världssamfundets mänskliga rättigheter när det gäller urfolken.
            FN:s urfolksdeklaration bör snarast implementeras i Sverige. Detta
            bör riksdagen ställa sig bakom och ge regeringen till känna.
          </p>
          <head xml:id="i-WvGP19Puww2Tz9uELYchU5" type="h1">
            Öka det samiska självstyret
          </head>
          <p xml:id="i-438pSnysYxsJwipynzB3NT">
            Sametinget bildades 1993 som en officiell representant för den
            samiska befolkningen och för att förbättra möjligheterna att förvalta
            och bevara den samiska kulturen. Det är dock inget organ för självstyre.
            Sametinget är ett framröstat parlament, men också en myndighet
            under Landsbygdsdepartementet med förvaltande uppgifter.
          </p>
          <p xml:id="i-ELDAktu8vX1rG7VTp4EGu6">
            Sedan 1993 har samernas folkrättsliga ställning utvecklats, och
            Sverige erkänner i dag samernas rätt till kulturell autonomi,
            vilket förutsätter visst självstyre. Rätten till självstyre står
            dock i konflikt med rollen som förvaltningsmyndighet under regeringen.
            Det innebär bl.a. att Sametinget inte fritt förfogar över sina
            ekonomiska medel och i princip har en lydnadsplikt gentemot regeringen.
            Detta konstaterades bl.a. i utredningen Sametingets roll i det
            svenska folkstyret (SOU 2002:77). Utredningen föreslog att frågan
            om ett stärkt självstyre skulle utredas vidare i en parlamentariskt
            sammansatt kommitté, ett förslag som tillstyrktes av de flesta
            remissinstanserna.
          </p>
          <p xml:id="i-VgWzzUR5DAqg5PRjK9KQhx">
            Utredningen hade flera andra förslag om hur Sametingets ställning
            skulle kunna stärkas, och några av dem har förverkligats i och
            med beslut i riksdagen 2006. I proposition 2005/06:86 skriver
            den dåvarande regeringen att det samiska självbestämmandet tillsvidare
            ska ökas genom att Sametinget som myndighet successivt ges fler
            myndighetsuppgifter som berör samiska förhållanden och att det
            därmed inte finns anledning att utreda om Sametinget kan vara
            ett organ för självstyre.
          </p>
          <p xml:id="i-L5Wtu7bqgvJ2RCzbcrCCBD">
            I en utvärdering av handlingsplanen för de mänskliga rättigheterna
            (SOU 2011:29) framgår att FN:s särskilda urfolksrapportör 2011
            påpekade behovet av att stärka Sametingets självständighet som
            självstyrande organ. Rapportören rekommenderade regeringen att
            tillsammans med Sametinget överväga flera områden där Sametinget
            kan ges ökad eller t.o.m. ensam beslutanderätt. Rapportören bedömde
            även Sametingets dubbla roller som både folkvald församling och
            statlig förvaltningsmyndighet som särskilt problematiska eftersom
            det innebär att tinget i sin roll kan tvingas genomföra beslut
            i konflikt med vad det i sin roll som folkvald församling anser
            vara bäst för samerna.
          </p>
          <p xml:id="i-FAMvLukB25WktJT2aNPSpe">
            I årets budgetproposition anges att det under året har tagits
            fram en promemoria med förslag till en konsultationsordning. Förslaget
            innebär en skyldighet för regeringen, statlig förvaltningsmyndighet,
            ett landsting eller en kommun att konsultera Sametinget i frågor
            som kan få särskild betydelse för samerna. Om det finns skäl för
            det ska också andra samiska organisationer eller samebyar konsulteras.
            Konsultationsordningen föreslås gälla utöver annan samrådsskyldighet
            enligt gällande lagstiftning. Vid framtagandet av förslag till
            konsultationsordning har kontinuerliga samråd hållits med bl.a.
            Sametinget, som är en viktig aktör i processen. Vänsterpartiet
            välkomnar detta och kommer med nogsamhet att följa det fortsatta
            arbetet med att införa konsultationsordningen.
          </p>
          <p xml:id="i-BYdQQXAiZ5n9NwMnUXC7kF">
            Mot bakgrund av Sametingets centrala roll för samernas rätt till
            självbestämmande m.m. har Vänsterpartiet tillsammans med regeringen
            i årets budgetproposition kommit överens om att öka anslaget till
            Sametinget med 11 miljoner kronor för 2018 och 16 miljoner kronor
            fr.o.m. 2019.
          </p>
          <p xml:id="i-Vqmn5vTNxkrLZpGqTMvRC8">
            Förstärkningen av anslaget till Sametinget är viktigt, men behovet
            av att vidta en ordentlig genomlysning i fråga om ett utökat samiskt
            självstyre och Sametingets dubbla roller kvarstår. Det är av särskilt
            stor vikt att det samiska folket både representeras och på andra
            sätt involveras och är delaktiga i den här utredningen. Regeringen
            bör därför tillsätta en parlamentariskt sammansatt utredning för
            att utreda ett utökat samiskt självstyre och Sametingets dubbla
            roller. Detta bör riksdagen ställa sig bakom och ge regeringen
            till känna.
          </p>
          <head xml:id="i-4qWkdJtRPfUJkiS7XY4Sgr" type="h1">
            En samlad samepolitik
          </head>
          <p xml:id="i-2K7GU85ce3LFJ64uhm7qLU">
            Sveriges samepolitik har historiskt baserats på statens slutsatser
            om vilka behov samerna haft. Politiken har utformats utan delaktighet
            från samerna själva, och utformningen av dagens lagstiftning utgör
            inget undantag. Den av staten förda politiken har inneburit att
            frågorna som lyfts upp initierats av densamme, den samiska befolkningen
            har inte fått möjlighet att själva påverka vilka frågor som är
            aktuella. Staten har följaktligen en normbildande inverkan på
            det samiska samhället och dess struktur.
          </p>
          <p xml:id="i-Di6YhnhHoFA2v6MbTz6AcY">
            Sverige har som ovan berörts ännu inte implementerat FN:s urfolksdeklaration
            eller ratificerat urfolkskonventionen ILO 169. Om och när detta
            sker kommer grunderna och utformningen av den svenska samepolitiken
            sannolikt se väsentligt annorlunda ut jämfört med i dag.
          </p>
          <p xml:id="i-8rNt58frRZL5UBSLPzn2Lm">
            Vänsterpartiets förhoppning är naturligtvis att detta sker inom
            en mycket snar framtid. Oavsett när detta sker så behöver det
            snarast tas ett helhetsgrepp om samepolitiken. Det är inte minst
            mycket angeläget att söka minska de spänningar och konflikter
            som finns dels mellan renägande samer och icke renägande samer,
            dels mellan samers intresse av tillgång till betesmark och dylikt
            och företags m.fl. intresse av marktillgångar för exempelvis gruvbrytning
            och prospektering.
          </p>
          <p xml:id="i-KE8KjZkcRhv3aJRx5kkA2R">
            Samtidigt som rennäringen och renskötseln anses vara en förutsättning
            för den samiska kulturens fortsatta existens och dessutom räknas
            som ett riksintresse, har rennäringens markanspråk ofta fått träda
            tillbaka för andra viktiga markanvändningsintressen. Gruvbrytning,
            vattenkraftsutbyggnad och utbyggnad av vägar har lett till förluster
            av renbetesmark och till att flyttningsleder stängts av. I samband
            med arbetet med en samlad samepolitik bör det därför även göras
            en översyn av riksintresse-begreppet och hur det tillämpas.
          </p>
          <p xml:id="i-NpRJcjqNjuBTKsoR8qGWei">
            Våren 2016 kom tingsrättsdomen i den mångåriga tvisten mellan
            Girjas sameby och svenska staten. I målet som rörde jakt- och
            fiskerätt, hävdade Girjas sameby å sin sida ha ensamrätt till
            småviltsjakt och fiske inom samebyns område på kronomarken ovanför
            odlingsgränsen, enligt urminneshävd och rättigheter som urfolk.
            Staten å sin sida hävdade dock att denna jakt- och fiskerätt inte
            är en urminneshävd utan i stället en form av sedvanerätt. Gällivare
            tingsrätt fastslog i sin dom att samebyn sedan urminnes hävd har
            rätt till jakten och fisket på sina marker och att staten därmed
            inte har rätt att upplåta småviltjakt och fiske. Tingsrättsdomen
            har ett stort symbolvärde och tar både hänsyn till internationell
            rätt och urfolkens rätt. Staten överklagade dock domen och rättegången
            i Hovrätten för Övre Norrland påbörjas i november i år.
          </p>
          <p xml:id="i-MK5U4Zg56MKqfVBmhRXxvc">
            För att undvika ytterligare rättsliga tvister och för att stärka
            förutsättningarna för olika samiska näringar utöver renskötseln
            såsom fiske, småviltsjakt och hantverk behöver den svenska politiken
            som ovan påpekats koordineras på en rad områden.
          </p>
          <p xml:id="i-4zq4dEpaHeqJ3MoZkv46LR">
            När de samerättsliga frågorna i olika sammanhang diskuteras ligger
            fokus allt som oftast på renskötselrätten och frågeställningar
            som är knutna till hur mark och naturresurser kan brukas i förhållande
            till annan markanvändning. Frågeställningar kopplade till den
            enskildes rättigheter och lagstiftningens konsekvenser ur ett
            genusperspektiv diskuteras sällan.
          </p>
          <p xml:id="i-9xS4zkXJ8jWMEyddg3RBDz">
            Rennäringslagen, som reglerar villkoren för samebyar och renskötsel,
            innehåller många gamla uttryck, såsom husfolk, och ett gammaldags
            tänkande som har tagits bort i all annan lagstiftning. Även om
            lagstiftningen kring rennäringen har ändrats genom åren, 2006
            gjordes exempelvis rennäringslagen könsneutral, så har den inneburit
            att kvinnornas status både varit beroende av männen och uttryckligen
            kopplats till renskötseln. Att kvinnor under så lång tid marginaliserats
            genom lagstiftningen har medfört att ojämlika maktstrukturer har
            skapats och förstärkts inom det samiska samhället och inom samebyarna.
          </p>
          <p xml:id="i-MSM3P98NF4mbxMqgU7JijG">
            I rennäringslagen återfinns bestämmelser om att samebyn ska fatta
            beslut som utgår från allas bästa samtidigt som den avgörande
            faktorn för vilket inflytande den enskilde har är medlemskapet.
            Rennäringslagens bestämmelser om medlemskap påverkar bl.a. vem
            som får rösta i olika frågor. Avgörande för vilket inflytande
            den enskilde har är om hen är att betrakta som renskötande medlem
            samt i vissa fall även hur många renar hen innehar. Rennäringslagens
            regler om rösträtt innebär nämligen att en enskild medlems antal
            röster i vissa frågor baseras på hur många renar som medlemmen
            besitter. Vi anser att det är rimligt att den demokratiska principen
            om en röst per person även ska gälla i lagstiftning som rör rennäringen
            och samebyarna.
          </p>
          <p xml:id="i-XiGyZCho1XtVCkEGZfiurZ">
            Samebyns kostnader fördelas mellan de renskötande medlemmarna
            som också har ett solidariskt betalningsansvar. Denna konstruktion
            medför att de ekonomiska besluten som fattas av de renskötande
            medlemmarna också påverkar hela familjer inom en sameby. Lagens
            konstruktion och reglerna om medlemskap får också konsekvenser
            vid exempelvis bodelning vid dödsfall, skilsmässa eller separation.
          </p>
          <p xml:id="i-T4z7BALYAUriAfWg2mZDjv">
            I arbetet med en framtida samlad samepolitik behöver rennäringslagen
            ses över och i samband med det är det även viktigt att beakta
            vilka direkta och indirekta konsekvenser lagstiftningen har ur
            ett jämställdhetsperspektiv. Det är inte eftersträvansvärt att
            reglera alla förhållanden genom lag, men det bör finnas en koppling
            mellan det faktum att tidigare och i viss mån nuvarande lagstiftning
            har marginaliserat kvinnor och cementerat vissa maktstrukturer
            i samebyn.
          </p>
          <p xml:id="i-8cdE1XnxZzoBSGyxKp7MVj">
            Under de senaste mandatperioderna har regeringen vid flera tillfällen
            hänvisat till att förslag i tidigare betänkanden, liksom förslag
            inom rennäringsområdet, bereds inom Regeringskansliet med syfte
            att lägga fram en samlad samepolitisk proposition. Någon sådan
            proposition har dock inte lagts fram. Vänsterpartiet anser att
            det är hög tid att så sker. Inte minst med tanke på den alarmerande
            situation som många av dagens unga samer befinner sig i och som
            leder till att fler begår självmord. Många unga samer lider av
            psykisk ohälsa och upplever stora utmaningar och svårigheter som
            skiljer sig från majoritetsbefolkningen. Det gäller särskilt renskötarna,
            där många saknar en framtidstro och där dagens verklighet innebär
            att det är väldigt svårt att överleva på renskötseln. Förutom
            den rent ekonomiska aspekten finns det även sociala aspekter och
            förväntningar på de unga att bära den samiska kulturen och ansvara
            för dess fortlevnad.
          </p>
          <p xml:id="i-HNgovVnSWVR71N3kHEuwzo">
            Våren 2015 fick Sametinget i uppdrag av regeringen att kartlägga
            den forskning som finns om samers psykosociala hälsa och föreslå
            åtgärder. Ett år senare presenterades resultatet i rapporten Kunskapssammanställning
            om samers psykosociala ohälsa, som behandlar områden som självmord,
            diskriminering, ohälsa och våldsutsatthet. Den forskning och kunskap
            som finns visar att det är främst bland unga samer som självmordstankar
            är vanligt. Ohälsan är större bland samiska unga jämfört med andra
            jämnåriga norrländska ungdomar. Mer än hälften, 53 procent, av
            unga samiska kvinnor har haft självmordstankar. Var tredje ung
            renskötare, 18–28 år, har på allvar övervägt självmord. Var femte
            vuxen renskötare i alla åldrar har haft självmordsplaner, jämfört
            med var tionde norrlänning. Det är även många som försöker begå
            och har begått självmord. Under tidigt 2000-tal tog fyra unga
            renskötande samer på kort tid livet av sig i Rans sameby i Västerbotten
            och det finns fler samebyar där liknande inträffat.
          </p>
          <p xml:id="i-NSjMJG8to2uammhpJdSpw1">
            Ökad risk för psykisk ohälsa och självmord bland urfolk är dock
            inte ett nytt fenomen. Under mitten av 1980-talet svepte en våg
            av självmord in över det lilla samhället Karasjok i Nordnorge.
            Det är en samisk bygd, och de som tog livet av sig var nästan
            uteslutande unga samer. Samma sak har även drabbat samhällen som
            Kulusuk på östra Grönland och Nunavut i norra Kanada.
          </p>
          <p xml:id="i-8czcoFdNbvAaVKzDN8HtWE">
            I våras beviljade regeringen en medelsansökan som Västerbottens
            läns landsting, Region Norrbotten och Region Jämtland/Härjedalen
            tillsammans med Sametinget, Svenska Samernas Riksförbund, Landsförbundet
            svenska samer, riksorganisation Samerna, SameÄtnam och SámiNuorra,
            skickat in avseende att starta ett kunskapsnätverk för samers
            hälsa. Kunskapsnätverket ska bl.a. bidra till att förbättra tillgången
            till hälso- och sjukvård som tar hänsyn till samers språk och
            kultur. Inom ramen för kunskapsnätverket ska en samlad strategi
            för ökad kunskap om samers hälsa tas fram. Arbetet ska slutredovisas
            till regeringen senast den 31 januari 2020.
          </p>
          <p xml:id="i-AGjBdnipLZwQRHFUWFWNXs">
            Det är viktigt att kunskapen om den samiska kulturen och de problemställningar
            urfolk står inför förbättras både på det nationella planet och
            inte minst inom hälso- och sjukvården. Så som det anförts i denna
            motion behöver en rad åtgärder vidtas för att förbättra samernas
            situation och skapa förutsättningar för samernas fortlevnad. Det
            handlar inte bara om att se till att människor överlever utan
            även att urfolksrättigheterna beaktas och att det finns reella
            förutsättningar för den samiska kulturen och det samiska språket
            att fortsätta att existera och utvecklas på sina egna villkor.
          </p>
          <p xml:id="i-LpDCrvqqoJVNhBYAMn2BDT">
            Hösten 2016 gav regeringen en särskild utredare i uppdrag att
            göra en översyn och analys av lagen (2009:724) om nationella minoriteter
            och minoritetsspråk samt angränsande frågor. Utredare skulle även
            med utgångspunkt i översynen, Sveriges internationella åtaganden
            om mänskliga rättigheter och regeringens strategi för de nationella
            minoriteterna (prop. 2008/09:158) föreslå åtgärder i syfte att
            säkra efterlevnaden av de nationella minoriteternas rättigheter.
            Betänkandet Nästa steg? Förslag för en stärkt minoritetspolitik
            (SOU 2017:16) presenterades i juni 2017. Varken utredningens direktiv
            eller utredningen i sig tog hänsyn till den särskilda ställning
            samer har i egenskap av att vara ett urfolk. Vänsterpartiet anser
            att en liknande översyn bör göras där utgångspunkten är samernas
            särställning som urfolk. En utredning bör därför tillsättas omgående
            som har till uppdrag att presentera förslag på en genomgripande
            och samlad samepolitik. I denna process är det särskilt viktigt
            att det samiska folket både representeras och på andra sätt involveras
            och är delaktiga i utredningen. Något annat vore otänkbart och
            skulle bara innebära ett upprepande av majoritetssamhällets historia
            av att exkludera samer i avgörande frågor som handlar om samers
            liv, hälsa, kultur och framtid. Regeringen bör därför tillsätta
            en utredning som ska återkomma med ett förslag om en samlad samepolitik.
            Detta bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-D74wZkFVzryoto5LjB62Nm">
              Jonas Sjöstedt (V)
            </item>
            <item xml:id="i-8ah9sF6T9npySwfAxccfXw">
              Jens Holm (V)
            </item>
            <item xml:id="i-G1iCSxLWwMvw8b84LFX3pm">
              Maj Karlsson (V)
            </item>
            <item xml:id="i-EfpCt3BYu1jLAu1N3cUNMz">
              Karin Rågsjö (V)
            </item>
            <item xml:id="i-FkmN7eN54xCR9U3fwXb2ip">
              Linda Snecker (V)
            </item>
            <item xml:id="i-Voa6WPckVyce8HAAfVxNeq">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
