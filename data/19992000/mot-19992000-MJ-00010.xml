<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0010/mot_199900_MJ_0010-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ10 pnr: -m1105
          </p>
          <p>
            Motion till riksdagen 1999/2000:MJ10
          </p>
          <p>
            av Göte Jonsson m.fl. (m)
          </p>
          <p>
            med anledning av skr. 1999/2000:14 En hållbar utveckling av landsbygden,
            m.m.
          </p>
          <p>
            1 Inledning
          </p>
          <p>
            Regeringens skrivelse En hållbar utveckling av landsbygden, m.m.
            är ett förslag om hur Sverige ska tillämpa den nya gemensamma
            jordbruks- politiken antagen i och med Agenda 2000-överenskommelsen.
            EU:s reformerade jordbrukspolitik borde passa det svenska jordbruket
            bra. De svenska bönderna har en jämförelsevis lång erfarenhet
            av att aktivt arbeta med jordbrukets miljöfrågor. När det gäller
            att minska jordbrukets miljö- belastning så har de svenska bönderna
            kommit betydligt längre än kollegorna i övriga EU. Det finns dessutom
            i den svenska jordbrukarkåren såväl kompetens som engagemang för
            att driva detta arbete vidare. Utifrån perspektivet att Sverige
            har högre ambitioner när det gäller jordbrukets miljökrav än andra
            EU-länder är det märkligt att just Sverige hör till de länder
            som får störst neddragningar av jordbrukets miljöstöd. Det finns
            dock en logisk förklaring. Problemen började direkt efter regeringsskiftet
            1994. Den socialdemo- kratiska regeringen förändrade radikalt
            de förslag till miljöprogram som Bildtregeringen utarbetat. Följden
            blev en tidsförskjutning samtidigt som de nya reglerna fick en
            utomordentligt krånglig utformning. Detta fick som följd att många
            jordbrukare valde att ställa sig utanför de krångliga och byrå-
            kratiska stödprogrammen. Moderata samlingspartiet kritiserade
            regelverken och krävde förenklingar vilket regering och riksdagsmajoritet
            avvisade. Regeringen valde vidare att inte fullt utnyttja de framförhandlade
            miljö- ersättningarna. Vi moderater varnade för att inte utnyttja
            EU-medlen men även på denna punkt var regering och riksdagsmajoritet
            avvisande. Den socialdemokratiska regeringen har i handling visat
            att man inte är så intresserad av att satsa på jordbruket. Det
            regeringen inte förstått är att man mycket väl kan driva på när
            det gäller att reformera EU:s jordbrukspolitik och samtidigt,
            på kort sikt, använda sig av den gemensamma jordbruks- politikens
            spelregler för att försöka uppnå konkurrensneutralitet. Signalerna
            till EU att den svenska regeringen inte ser det svenska jord-
            bruket som särskilt viktigt har varit tydliga. Ett exempel är
            att miljö- programutredningen fick som direktiv att utreda ett
            alternativt miljöprogram som innehöll en miljard kronor mindre
            årligen. Sammantaget blev följden av denna socialdemokratiska,
            medvetet eller omedvetet, misslyckade miljö- och
          </p>
          <pb facs="riksdagen-motions-pdf/data/199900/mot_199900_MJ_0010/mot_199900_MJ_0010-0002.pdf"/>
          <p>
            jordbrukspolitik att jordbrukare i andra EU-länder gynnas på
            bekostnad av Mot. 1999/2000 svenska jordbrukare. MJ10
          </p>
          <p>
            2 Ett program för landsbygdens konkurrenskraft och miljö 2.1
            Ta till vara landsbygdens möjligheter
          </p>
          <p>
            Många uppfattar landsbygden som en värdefull miljö att leva och
            verka i. För att kunna ta till vara landsbygdens resurser krävs
            bedömningar utifrån en helhetssyn och med en positiv tilltro vad
            gäller olika möjligheter och resurser. En väl fungerande jordbruksnäring
            är en förutsättning för en levande landsbygd. Produkterna från
            skogen utgör vår viktigaste exportvara, och det svenska jordbruket
            tillhör de mest effektiva i världen. Kultur- landskapet, som är
            en följd av de areella näringarnas verksamhet, är vackert och
            skiftande. Diskussionen måste nu föras om hur man kan avlägsna
            hinder för entrepre- nörer, nya företag och investeringar i syfte
            att dra nytta av dessa resurser. Den socialdemokratiska regeringen
            har i många avseenden drivit en negativ politik gentemot landsbygden.
            Detta har resulterat i en snabb befolknings- minskning i glesbygdslänen.
            Skatte- och avgiftshöjningarna har drabbat den bilberoende landsbygden
            hårt. Som exempel kan anges höjd bensinskatt, höjd fordonsskatt
            och försämrat reseavdrag. Fastighetsskattehöjningen är särskilt
            negativ för skärgårdsområdena. På det sociala området och inom
            skolan har också politiken varit till nack- del för landsbygdens
            livskraft och mångfald. Slopat vårdnadsbidrag och attackerna mot
            friskolorna är exempel på detta. Utvecklingen på landsbygden hämmas
            genom den politik som förs av regeringen. Detta är allvarligt
            i ett läge när vi behöver ta till vara de möjlig - heter som finns
            i hela vårt land. Resurser från jord och skog kan bättre tas till
            vara och kulturlandskapets och naturens värden är också en framtidsresurs.
            Svensk landsbygd är värd en bättre politik.
          </p>
          <p>
            2.2 Underlätta boendet på landsbygden
          </p>
          <p>
            Många människor föredrar att bosätta sig på landet, där man har
            tillgång till naturen och kan känna frihet. Det är angeläget att
            man underlättar boende på landet och att regler och bestämmelser
            utformas så att dessa inte utgör ett hinder för boendet. Glesbebyggelserätten
            bör återinföras. Endast starka skäl skall få hindra be- byggelse.
            Den lagstadgade huvudregeln skall vara rätten att bygga på landet.
            Förbudet att bygga i strandnära områden bör ses över i syfte att
            underlätta för människor att bygga längs fler kust- och sjöområden.
            Många människor önskar kunna äga mark. Den möjligheten har ökat
            genom bättre förutsättningar att göra avstyckningar från jordbruksfastigheter
            genom lantmäteriförrättning och genom förändringar i jordförvärvslag-
            stiftningen. Vi anser att man bör gå ännu längre och införa generösare
            regler för sådana avstyckningar. Detta kan gälla familjemedlemmar
            som gärna vill
          </p>
          <pb facs="riksdagen-motions-pdf/data/199900/mot_199900_MJ_0010/mot_199900_MJ_0010-0003.pdf"/>
          <p>
            äga en bit mark i anslutning till det tidigare föräldrahemmet,
            eller andra som Mot. 1999/2000 vill bedriva verksamhet med anknytning
            till markbehov. MJ10
          </p>
          <p>
            2.3 Valfrihet gynnar landsbygden
          </p>
          <p>
            Hemmets gemenskap och den lilla världen spelar ofta en stor roll
            på landsbygden. En ökad bosättning i glesbygd stärker den sociala
            gemen- skapen. Medelåldern är ofta hög. Ett ökat inslag av yngre
            familjer skapar en kontinuitet och ger ökad trygghet. På det familjepolitiska
            området krävs reformer. Lägre skatt, vårdnadsbidrag och lagstadgad
            frihet inom barn- omsorgen är moderata krav. Skolpengen är mycket
            viktig när det gäller att rädda nedläggningshotade landsbygdsskolor
            och möjligheten att starta nya skolor på landsbygden. Vi anser
            att man skall gå vidare på denna valfrihetens väg. Detta kan t.ex.
            gälla äldreomsorgen, där en utvidgad rätt till valfrihet skulle
            skapa möjlighet att etablera små ålderdomshem eller att hemtjänsten
            ordnas på ett flexibelt sätt.
          </p>
          <p>
            2.4 Ny teknik ger landsbygden nya möjligheter
          </p>
          <p>
            Den nya tekniken, inte minst inom dataområdet, har öppnat nya
            vägar för arbete och sysselsättning. Man är nu mindre beroende
            av var arbetet lokaliseras. Detta medför också ökade möjligheter
            för nya sysselsättningar på landsbygden. För att underlätta en
            sådan utveckling krävs en ny syn i rela- tionen arbetsgivare och
            arbetstagare. De gamla strukturerna passar ofta inte in i en ny
            tid. Anställningsförhållandena kan bli mera informella och entreprenörskapet
            utvecklas på områden där tidigare strikta anställnings- regler
            varit gällande. Här anser vi att man bör se över arbetsmarknadslag-
            stiftningen i syfte att underlätta och öka flexibiliteten för
            små, nystartade företag.
          </p>
          <p>
            2.5 Kommunikationer och service
          </p>
          <p>
            Bilen är en oersättlig resurs och kommer att så förbli för människorna
            som bor på landet. Målsättningen måste därför vara att göra bilarna
            ännu mer miljöanpassade, utan att försvåra för människor att använda
            bilen. Den höga bensinskatten slår hårt mot landsbygden och måste
            därför sänkas. Den kommersiella servicen på landsbygden är viktig.
            Etableringar kan underlättas genom översyn av regelverken. Att
            ställa för höga krav på lanthandeln, kaféägaren eller hårfrisörskan
            kan göra etableringar omöjliga. Regler som syftar till att förbättra
            servicen får inte motverka sig själva och leda till det motsatta.
            Vi anser att en samlad översyn av de regler som påverkar etablerings-
            och servicemöjligheterna på landsbygden skall göras skyndsamt.
          </p>
          <p>
            2.6 Stärk jord- och skogsbrukets konkurrenskraft
          </p>
          <p>
            Grunden för den gemensamma jordbrukspolitiken inom EU är att
            de olika medlemsländernas jordbrukare ska kunna konkurrera på
            likvärdiga villkor. I
          </p>
          <pb facs="riksdagen-motions-pdf/data/199900/mot_199900_MJ_0010/mot_199900_MJ_0010-0004.pdf"/>
          <p>
            Sverige har jordbruket produktionsskatter på en nivå som ger
            de svenska Mot. 1999/2000 lantbrukarna en betydande konkurrensnackdel.
            Vi menar att detta är ohållbart MJ10 och Moderata samlingspartiet
            har därför föreslagit omedelbara och om- fattande skattesänkningar
            vad gäller jordbrukets skatter på diesel, eldnings- olja, elektricitet
            och handelsgödsel. Förslagen till skattesänkningar innebär att
            skogs- och jordbrukets skatter år 2000 skulle minskas med motsvarande
            1,3 miljarder kronor. Förslaget om sänkning av dieselskatten innebär
            för jordbruket minskade kostnader motsvarande 600 miljoner kronor.
            För den för landet så viktiga skogsbruksnäringen föreslår Moderaterna
            skattesänk- ningar på dieselolja som motsvarar 250 miljoner kronor
            i förhållande till regeringen. Skattesänkningarna innebär att
            dieselolja som används i skogs- och jordbruket samt arbetsredskap
            får en skatt på 0,53 öre per liter. För att skogs- och jordbruksnäringen
            ska kunna utvecklas på ett positivt sätt till gagn för landsbygdens
            utveckling är det viktigt att skattelag- stiftningen vad gäller
            reavinster inte hämmar generationsskiften. Sedan skattereformen
            1990 gäller en övergångsregel som begränsar beskattningen av reavinster
            vid försäljning av skogs- och jordbruksfastigheter. Från och med
            år 2000 upphör dock övergångsregeln med automatik varefter full
            reavinstskatt gäller. Eftersom de jordbruk som överlåts i dag
            inte sällan är köpta på 1950-talet blir reavinstskatten då extremt
            hög, vilket försvårar generationsskiften i skogs- och jordbruksföretag
            och leder till bl.a. onödigt hårda skogsavverkningar i samband
            med ägarväxlingar. Moderata samlingspartiet har i skatteutskottet
            tidigare tagit initiativ till överläggning mellan utskottet och
            företrädare för ansvarigt departement i denna fråga. Regeringen
            har dock inte meddelat att man tänker eliminera detta nya skattehot
            mot livsmedelsnäringen och landsbygden. Riksdagen bör därför besluta
            att regeringen snarast återkommer med ett förslag som innebär
            att den hårdare reavinstbeskattningen inte återinförs för skogs-
            och jord- bruksfastigheter.
          </p>
          <p>
            3 Jordbrukets miljöprogram 3.1 Miljöprogrammets budgetram
          </p>
          <p>
            Miljöprogrammet skall enligt regeringens förslag omfatta 2 350
            miljoner kronor år 2000 att jämföra med den tidigare ramen om
            2 800 miljoner kronor. Vi förutsätter att hela den budgeterade
            nationella ramen ligger fast trots minskningen av EU-medel. Vi
            moderater utgår från att ambitionen med jordbrukets miljöprogram
            är att det skall bli ändamålsenligt, det vill säga kombinera goda
            miljöeffekter med ett regelverk som gör att den begränsade budgetramen
            kan utnyttjas fullt ut. Det är inte acceptabelt att miljöprogrammet
            hålls stängt för nyanslut- ning under år 2000. Med koppling till
            den minskade budgetramen för landsbygdsprogrammet är det också
            av stor vikt att den årliga indexuppräkningen utgår från totalbeloppet
            3 500 miljoner kronor. Moderata samlingspartiet förutsätter att
            de nationella anslagen i budgetramen utnyttjas fullt ut även om
            motsvarande EU-medel minskat.
          </p>
          <pb facs="riksdagen-motions-pdf/data/199900/mot_199900_MJ_0010/mot_199900_MJ_0010-0005.pdf"/>
          <p>
            Den minskade budgetramen medför vidare att riktiga avvägningar
            och Mot. 1999/2000 prioriteringar måste göras för att miljöprogrammet
            totalt sett skall leda till MJ10 ökad miljönytta. Det är en stor
            brist i regeringens skrivelse att den i många delar är mycket
            allmänt hållen vilket gör att riksdagen svårligen kan ta ställning
            till om regeringens prioriteringar och avvägningar är rimliga.
            Vi föreslår därför att riksdagen beslutar att begära att regeringen
            återkommer till riksdagen för godkännande av det slutligt utarbetade
            landsbygdsprogrammet.
          </p>
          <p>
            3.2 Enkelt och ändamålsenligt regelverk
          </p>
          <p>
            Dagens miljöprogram präglas i hög grad av krångliga regler och
            många olika delprogram. Detta har skapat dagens situation med
            dåligt utnyttjande av miljöprogrammets EU-medel som i sin tur
            lett till att budgetramarna minskats. Regeringen måste nu lära
            sig av tidigare misstag och utforma det nya miljöprogrammet med
            enkla, tydliga och effektiva regelverk för minskad byråkrati och
            hög anslutningsgrad. I skrivelsen föreslår regeringen tre delprogram
            och tio ersättningsformer. Vi anser att strävan måste vara att
            minska antalet områden och ersättningsformer för att skapa en
            större flexibilitet för att utnyttja de anslagna medlen fullt
            ut.
          </p>
          <p>
            3.3 Det konventionella jordbruket
          </p>
          <p>
            Basen i det svenska jordbruket är den konventionella produktionen
            såväl ur ett produktions- som ett miljöperspektiv. Det konventionella
            jordbrukets konkurrenkraft på den alltmer globaliserade livsmedelsmarknaden
            är av- görande för att åstadkomma en positiv utveckling av den
            svenska lands- bygden. Flera tunga remissinstanser framhäver också
            i sina remissvar till Miljöprogramutredningen, se sid 32 i regeringens
            skrivelse, att grunden för en hållbar utveckling och en livskraftig
            landsbygd är ett lönsamt och konkurrenskraftigt jordbruk. Regeringen
            har inte tagit någon hänsyn till dessa remissvar.
          </p>
          <p>
            3.4 Ersättning för odling av vall
          </p>
          <p>
            Det generella vallprogrammet måste bibehållas. Vallodlingen bidrar
            till att hålla landskapet öppet, att näringsläckaget minskar samt
            till att markens struktur förbättras. Vallodling innebär vidare
            att behovet av växtskyddsmedel och handelsgödsel minskar. De positiva
            miljöeffekterna är särskilt stora för flerårig vallodling och
            hänger bland annat samman med att åkermarken alltid är beväxt.
            Vi anser därför att vallodlingsprogrammet måste bibehållas på
            en nivå som motsvarar den beräknade utnyttjandegraden för 1999.
            Det finns dessutom skäl till att utreda om den generella ersättningen
            för vallodling ska kombineras med en extra ersättning för vallodling
            som specifikt syftar till att minska näringsläckage i de områden
            där detta är ett problem.
          </p>
          <pb facs="riksdagen-motions-pdf/data/199900/mot_199900_MJ_0010/mot_199900_MJ_0010-0006.pdf"/>
          <p>
            3.5 REKO-stödet
          </p>
          <p>
            Regeringen föreslår i skrivelsen att REKO-stödet skall tas bort.
            Anledningen anges vara att stödet främst inriktats till att vara
            stöd till kompe- tensutveckling och att det inte finns skäl att
            fortsätta med stödet. Synsättet är något märkligt eftersom den
            överväldigande majoriteten av livsmedels- produktionen sker med
            konventionella metoder. Det konventionella jord- bruket är basen
            för det svenska lantbruket och kommer så att vara även i framtiden.
            Miljöarbetet inom det konventionella jordbruket är därmed mycket
            viktigt och har sannolikt större betydelse för uppfyllandet av
            de nationella miljömålen än vad den ekologiska odlingen har. Vi
            föreslår att REKO-stödet bibehålls och utvecklas till att omfatta
            ett miljöstöd till varierade växtföljder innehållande avbrottsgrödor.
          </p>
          <p>
            3.5.1 Miljövänlig växtföljd
          </p>
          <p>
            Ett system med stöd till miljövänliga växtföljder måste utformas
            så enkelt som möjligt för att minimera administrativa kostnader
            och onödigt krångel. I kombination med de nya trädesreglerna som
            gör det möjligt att lägga trädan som en skyddszon runt exempelvis
            vattendrag kan ett stöd till varierade växtföljder ge avsevärda
            miljövinster. Med en varierad växtföljd minskar behovet av växtskyddsmedel
            och handelsgödsel samtidigt som markens struktur förbättras. Vi
            anser att den ersättningsmodell för miljövänlig växtföljd som
            frö- och oljeväxtodlarna föreslår motsvarar de krav på enkelhet
            och måluppfyllelse som måste ställas på ett sådant system. I korthet
            går förslaget ut på att en lantbrukare för att komma i fråga för
            stödet måste förbinda sig att under en femårsperiod ha minst 15
            procent av sina spannmålsgrödor som avbrotts- grödor. Ersättningen
            utgår till samtliga reformgrödor i växtföljden med 300 kronor
            per hektar inom odlingszon I och med 180 kronor per hektar inom
            odlingszon V. De grödor som godkänns som avbrottsgrödor är raps,
            rybs, lin och ärter. Kostnaden för ett miljöstöd till en växtföljd
            med avbrottsgrödor enligt denna modell beräknas till 160 miljoner
            kronor per år. Ett stöd till miljövänliga växtföljder med avbrottsgrödor
            bör ingå som en del i REKO-stödet.
          </p>
          <p>
            3.6 Ängs- och hagmarker
          </p>
          <p>
            Det svenska odlingslandskapet har genomgått stora förändringar
            och utgör i dag endast ca sju procent av landets yta. I samband
            med denna förändring har ängs- och hagmarkerna minskat radikalt,
            och detta är negativt om man utgår från natur- och miljövärden.
            Dessa marker är rika om man utgår från biologisk mångfald, och
            dessa värden hotas genom den kraftigt minskade arealen. Ungefär
            2000 av de rödlistade arterna återfinns inom odlings- landskapet.
            Vi anser att detta måste beaktas i samband med utformningen av
            miljöersättningsprogrammen. För närvarande utgår ersättningar
            för ca
          </p>
          <p>
            Mot. 1999/2000 MJ10
          </p>
          <pb facs="riksdagen-motions-pdf/data/199900/mot_199900_MJ_0010/mot_199900_MJ_0010-0007.pdf"/>
          <p>
            125 000 ha med höga naturvärden, medan enligt gjorda beräkningar
            den Mot. 1999/2000 värdefulla arealen kan uppskattas till 225
            000 ha. MJ10 Eftersom ängs- och hagmarkerna är så artrika ökar
            den biologiska effekten av insatta medel radikalt, medan uteblivna
            ersättningar hotar dessa värden. Flexibla lösningar är nödvändiga,
            och bedömningar måste göras utifrån områdenas speciella värden.
            Från den synpunkten är det positivt att läns- styrelserna får
            möjlighet att göra bedömningar enligt nya förslaget. Vi anser
            att möjlighet till nyanslutning när det gäller ängs- och hagmarker
            skall kunna göras redan år 2000. Redan godkända marker skall kvarstå
            med ersättning även om länsstyrelserna inte hunnit med den särskilda
            prövningen enligt nya systemet. I annat fall kan redan befintliga
            områden ”hamna mellan stolarna”. Anslagsnivån inom programmet
            måste anpassas så att ytterligare värdefulla områden kan bevaras.
            Här behövs medel för restaurering och hävd av marker i början
            av perioden för att sedan övergå till skötselersättningar längre
            fram. Systemet måste utformas så att medlen används under hela
            programperioden.
          </p>
          <p>
            3.7 Ekologisk produktion
          </p>
          <p>
            Regeringen anser att den ekologiska livsmedelsproduktionen bör
            öka. Som skäl anges bland annat att den ekologiska produktionen
            från en samhällelig utgångspunkt är ett medel i arbetet att uppnå
            vissa av de nationella miljömålen. Denna inriktning avspeglas
            också i det faktum att regeringen föreslår att stödet till det
            resurshushållande konventionella jordbruket avbryts till förmån
            för stöd till ekologisk odling. Vi menar att omfattningen av den
            ekologiska produktionen i huvudsak måste bestämmas av marknaden
            och ytterst avgöras av konsumenternas efterfrågan. Det den socialdemokratiska
            regeringen i praktiken föreslår är att med administrativa medel
            söka styra produktionen mot en viss sorts livsmedel. Att genom
            stöd öka produktionen till en nivå som inte motsvarar konsumenternas
            efterfrågan leder till ett stort resursslöseri där effekten riskerar
            bli att marknaden för ekologiska produkter blir mättad. Resultatet
            kan bli kraftigt fallande priser och lönsamhetsproblem för producenterna.
            Avgörande för om de ekologiska livsmedelsprodukterna ska få en
            större betydelse på livsmedelsmarknaden är att de får utvecklas
            på en så fri marknad som möjligt. Inga administrativa system kan
            ersätta den dynamik som präglar en fri marknad där utbud och efterfrågan
            avgör prisnivån. Stödet till den ekologiska produktionen bör därför
            vara utformat som ett start- eller omställningsstöd och inte ett
            generellt driftsstöd. Efter en omställningsfas måste den ekologiska
            produktionen verka på marknaden på samma villkor som all annan
            produktion. Vi anser att start- och omställningsstöd till den
            ekologiska produktionen gradvis ska öka, men inte snabbare än
            vad marknaden för dessa produkter tillåter. För år 1999 beräknas
            ca 320 miljoner kronor av de anslagna medlen till ekologisk produktion
            utnyttjas. Vi föreslår med denna utgångspunkt att stödet till
            den ekologiska odlingen år 2000 bör öka till i storleksordningen
            370 miljoner kronor.
          </p>
          <pb facs="riksdagen-motions-pdf/data/199900/mot_199900_MJ_0010/mot_199900_MJ_0010-0008.pdf"/>
          <p>
            Det finns också skäl till att utreda miljöeffekterna av den ekologiska
            Mot. 1999/2000 odlingen. En utvärdering av den ekologiska odlingens
            miljöfördelar jämfört MJ10 med konventionella odlingsmetoder är
            nödvändig. I debatten antas den ekologiska odlingen ur ett miljöperspektiv
            alltid vara bättre. Det är viktigt att kunskaperna om dessa samband
            förbättras så att väl underbyggda beslut kan fattas. Det behöver
            också klargöras huruvida den ekologiska produktionen ger positiva
            effekter vad gäller människors hälsa och den biologiska mångfalden.
          </p>
          <p>
            4 Landsbygdsprogrammet i övrigt
          </p>
          <p>
            Sedan EU-inträdet har ersättningen till de mindre gynnande områdena
            i södra Sverige inte fullt utnyttjats. Vi menar att regeringen
            nu måste komma med förslag om hur ersättningarna inom område LFA-syd
            ska kunna utnyttjas fullt ut. Vi avvisar regeringens förslag om
            att göra förändringar vad gäller de södra delarna av stödområde
            4. Det är positivt att regeringen föreslår att bidrag till vitaliseringsgödsling
            av skogsmark ska kunna lämnas inom ramen för landsbygdsprogrammet.
          </p>
          <p>
            5 Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            miljöprogrammets budgetram, 2. att riksdagen begär att regeringen
            återkommer till riksdagen för godkännande av det slutligt utarbetade
            landsbygdsprogrammet, 3. att riksdagen som sin mening ger regeringen
            till känna vad i motionen anförts om vikten av ett enkelt och
            ändamålsenligt regelverk för miljöprogrammet, 4. att riksdagen
            som sin mening ger regeringen till känna vad i motionen anförts
            om att grunden för en livskraftig landsbygd är ett lönsamt och
            konkurrenskraftigt jordbruk, 5. att riksdagen som sin mening ger
            regeringen till känna vad i motionen anförts om ersättning för
            odling av vall, 6. att riksdagen som sin mening ger regeringen
            till känna vad i motionen anförts om vikten av bibehållet REKO-stöd,
            7. att riksdagen som sin mening ger regeringen till känna vad
            i motionen anförts om stöd till miljövänliga växtföljder med avbrottsgrödor,
            8. att riksdagen som sin mening ger regeringen till känna vad
            i motionen anförts om ängs- och hagmarker, 9. att riksdagen som
            sin mening ger regeringen till känna vad i motionen anförts om
            ekologisk produktion, 10. att riksdagen som sin mening ger regeringen
            till känna vad i motionen anförts om en utvärdering av den ekologiska
            produktionens miljöeffekter i jämförelse med konventionell produktion,
          </p>
          <pb facs="riksdagen-motions-pdf/data/199900/mot_199900_MJ_0010/mot_199900_MJ_0010-0009.pdf"/>
          <p>
            11. att riksdagen som sin mening ger regeringen till känna vad
            i Mot. 1999/2000 motionen anförts om förändringar av de södra
            delarna av stöd- MJ10 område 4.
          </p>
          <p>
            Stockholm den 2 november 1999 Göte Jonsson (m) Ingvar Eriksson
            (m) Carl G Nilsson (m)
          </p>
          <p>
            Catharina Elmsäter-Svärd (m) Lars Lindblad (m)
          </p>
          <p>
            Per-Samuel Nisser (m) Berit Adolfsson (m) Inger René (m) Anders
            G Högmark (m) Patrik Norinder (m) Lars Björkman (m)
          </p>
          <p>
            Ola Sundell (m)
          </p>
        </div>
      </div>
    </body>
  </text>
</TEI>
