<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__249/mot_1927__fk__249-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 249. 1
          </p>
          <p>
            Nr 249.
          </p>
          <p>
            Av herr Hederstierna, i anledning av Kungl. Maj:ts proposition
            angående omorganisation av det högre skol- väsendet m. m.
          </p>
          <p>
            Kungl. Maj:ts proposition, nr 116, angående omorganisation av
            det högre skolväsendet m. m. 18 februari 1927 innehåller bl. a.
            förslag om upprättan- det av ett antal 6-åriga lyceer, som skulle
            bygga på genomgången sexklassig folkskola, de flesta av dessa
            lyceer endast som parallell-linjer vid vissa läroverk, nämligen
            en latinlyceilinje i Uppsala, Malmö, Lund, Härnösand och Göteborg
            (latinläroverket) och en reallyceilinje likaledes i Göteborg (realläroverket).
            Lyceerna skulle i motsats mot typen realskola-gym- nasium föra
            direkt till studentexamen i fortlöpande kurser utan den omtagning
            och komplikation, som realskoleexamen åtminstone i vissa ämnen
            (speciellt t. ex. historia, matematik och naturvetenskap) ovillkorli-
            gen medför. Då en huvudanmärkning mot skolkommissionens förslag
            till anslutningsserien folkskola-mellanskola-gymnasium varit tidsförlusten
            på ett skolår, så skulle lyceerna, om de organiserades sexåriga,
            råda bot här- emot och studentexamen kunna avläggas efter 12 års
            skolgång, såsom nu är det normala för de allmänna läroverkens
            lärjungar. Skolkommissionen (Bet. I, 366—377) hade på sin tid
            föreslagit en 7-årig lyceityp som ett sparsamt inslag i skolsystemet
            4-årig realskola och 3-årigt gymnasium. Då departementschefen
            nu vill, såsom ett komplement till övriga organisations- former,
            införa ett antal sexåriga lyceilinjer med ett års studievinst,
            synes han icke vara blind för svårigheterna i en sådan anordning,
            men han är av den åsikten, att den mera linjeräta lärogången,
            krävande inträdesprov som kriterium på god studiebegåvning och
            fysiska förutsättningar för ett mera ansträngande skolarbete skola
            möjliggöra ett resultat jämförligt med andra läroverkstypers.
            Man kan på goda grunder ställa sig tvivlande gent- emot .departementschefens
            optimism i alla nu nämnda avseenden. Den un- der alla förhållanden
            svåra trängseln mellan de utländska språken, svå- righeten att
            genom en enda inträdesprövning resp. vitsord från föregående skolgång
            välja ut studiebegåvningar utan efterföljande kraftig gallring,
            omöjligheten att av läkarintyg om god hälsa vid inträdet garantera
            häl- sans bestånd under en sexårig, särskilt sträng skolgång och
            svårigheten " att garantera samtidigheten av en stark fysik med
            håg och flit i studier,
          </p>
          <p>
            Bihang till riksdagens protokoll 1927. 3 saml. 74 häft. (Nr 249)
            1
          </p>
          <pb facs="riksdagen-motions-pdf/data/1927/mot_1927__fk__249/mot_1927__fk__249-002.pdf"/>
          <p>
            2 Motioner i Första kammaren, Nr 249.
          </p>
          <p>
            allt detta innesluter så många oberäkneliga faktorer, att man
            snarast vore böjd att betrakta fyllandet av samtliga dessa villkor
            för ett gott studieresul- tat såsom mycket osannolikt. Erfarenheten
            från en liknande skolform i Finland är också närmast varnande.
            Departementschefen vill emellertid betrakta upprättandet av dessa
            6-åriga lyceilinjer såsom försök och ”om de falla väl ut och läroanstalterna
            i fråga alltså kunna utan lärjungarnas överansträngande inom den
            tillmätta tiden föra dessa fram till målet, torde tiden vara inne
            att undersöka, huruvida lyceiformen bör kunna få en rym- ligare
            och fastare plats inom skolorganisationen sig tillmätt”. Med den
            relativa försiktighet, som departementschefen sålunda trots allt
            funnit av nöden, har han föreslagit 5 latinlyceilinjer och 1 reallyceilinje
            vid några av rikets största läroverk. Endast för ett läroverk
            föreslår departe- mentschefen en fullständig omorganisation till
            lyceityp, nämligen för sta- tens provskola, Nya elementarskolan
            i Stockholm. Detta läroverk skulle ombildas till ett lyceum av
            sagd typ med såväl real-, latin- som nyspråkig linje. Nya elementarskolan,
            som upprättades 1828 som ett uttryck för vissa pe- dagogiska reformidéer,
            blev genom senaste läroverksreform (1905) i det stora hela förvandlad
            till ett högre allmänt läroverk av vanlig typ, dock med bibehållandet
            av sin karaktär av provskola. Vid densamma gjordes t. ex. före
            1905 prov med en ”praktisk avslutningsklass”, vilken i det stora
            hela stod modell till sjätte realskoleklassen. Senare ha vid Nya
            elementar- skolan gjorts en del pedagogiska försök på språkundervisningens
            område. Sålunda har under en följd av år (sedan 1912) pågått försök
            med en ”ny- språkig linje med ryska” under något växlande former.
            Då den i kungl. propositionen föreslagna organisationen vill giva
            ett visst utrymme åt en ”nyspråklig linje” (utan ryska) men departementschefen
            finner erfaren- heterna från Nya elementarskolan ”föga vägledande”
            för frågan om det nyspråkliga gymnasiet, så torde emellertid en
            sak av stor allmän betydelse för 'skolfrågan böra framhållas såsom
            ett säkert resultat av försöken vid Nya elementarskolan, nämligen
            att den nyspråkliga linjen i medeltal dragit till sig det sämsta
            materialet i begåvningshänseende, underlägset icke blott i matematik
            och naturvetenskap utan också i språk. Det är tydligt, att den
            nyspråkliga linjen med ryska vid Nya elementarskolan blivit en
            linje icke så mycket för tillval av ryska som för bortval av latinlinjens
            latin och real- linjens matematik. Det är mer än sannolikt, att
            en nyspråklig linje utan svårigheten ryska; sådan som propositionen
            förutsätter, skall komma att i ännu högre grad suga till sig gymnasiets
            mera obegåvade lärjungar och föra fram till studentexamen lärjungar,
            som i medeltal äro rätt obekväma för fortsatta studier. Det synes
            ofrånkomligt, att gymnasiet måste ha ett formellt och logiskt
            skolande ämne på sitt program, och som sådant äro de moderna språken
            icke i allo tjänliga; därtill är deras logik alltför löslig och
            kapriciös.
          </p>
          <pb facs="riksdagen-motions-pdf/data/1927/mot_1927__fk__249/mot_1927__fk__249-003.pdf"/>
          <p>
            Motioner i Första kammaren, Nr 249. 3
          </p>
          <p>
            Ännu in i senare tid synes alltså Nya elementarskolan hava gjort
            en viss nytta som försöksläroverk; då departementschefen med hänvisning
            till and- ra läroverk, statens och enskilda, där pedagogiska försök
            gjorts och göras, förordar ”att verksamheten vid Nya elementarskolan
            i någon mån förändras, så att den av mig förordade lyceiformen
            där göres till föremål för prövning”, så torde detta emellertid
            innebära en förändring, som icke kan betecknas med uttrycket ”i
            någon mån”, utan som torde medföra svåra konsekvenser. I det föregående
            har framhållits det osannolika i att lyceilinjen, i den form departementschefen
            föreslår densamma, skall leda till gott resultat. Om man emellertid
            ser bort från denna sida av saken och betraktar frågan, för vilka
            lyceiformen vore ämnad att fylla ett behov, så måste man inse,
            att den i Stockholm icke har så mycken raison d'étre. Det sexåriga
            lyceet skulle väl i första hand kunna tillmötesgå dem, som relativt
            sent bestämma sig för studiebanan, men som också äro alldeles
            vissa på sin kallelse i den riktningen. Att dessa lärjungar skola
            vara tillfinnandes just i Stockholm är icke mycket troligt; snarare
            är det antagligt, att en sådan lärjunge- kontingent skulle komma
            från landsorten, och man kan då ifrågasätta lämpligheten av att
            förlägga ett lyceum till en så pass dyr och i många hän- seenden
            i studiehänseende distraherande stad som Stockholm, helst det
            föreslagits att upprätta en lyceilinje i Uppsala. I verkligheten
            torde rekry- teringen av Nya elementarskolan såsom ett sexklassigt
            lyceum alls icke motsvara det ändamål man därmed avser, utan komma
            att ske efter andra linjer. Erfarenheten visar, att folk i allmänhet
            är angeläget om att få in sina barn i ett allmänt läroverk så
            tidigt som möjligt, hellre i 1:sta än i 2:dra klassen, hellre
            i 2:dra än i 3:dje, och detta icke blott av ekonomiska skäl. Nu
            finnes sällan plats för alla inträdessökande i läroverken, icke
            ens för de i examen godkända. Det kommer nu helt visst att ställa
            sig så, att de lär- jungar, som söka sig in i läroverken i Stockholm,
            föredraga att komma in på så lågt stadium som möjligt. De som
            komma att ligga under i kon- kurrensen och icke få plats, skola
            följande år söka sig in i klass 2, de då refuserade i klass 3
            och slutligen som en sista resurs i statens lyceum, Nya elementarskolan.
            De på papperet skrivna höga pretentionerna skola an- tingen strängt
            upprätthållas och skolan kommer då att mer eller mindre avfolkas,
            eller också måste man pruta på fordringarna och därvid kommer
            skolan helt visst att få ett lärjungematerial långt sämre än andra
            allmänna läroverks i Stockholm, vilket också kommer att förfuska
            lyceets hela idé och göra det avsedda försöket värdelöst som försök.
            Vid Nya celementar- skolan finnes en speciell erfarenhet på detta
            område, vilken torde kunna bekräftas från en del andra håll. På
            grund av de många linjerna vid Nya elementarskolan och i samband
            därmed växlande förhållanden samt på grund av lokalsvårigheter,
            måste skolan, som i realskolan har 2 parallell- avdelningar för
            att på gymnasiet rekrytera real- och latin- (incl. ny språkl.)
            linje, vissa år intaga blott en klassavdelning 1 och påföljande
            år alltså en
          </p>
          <pb facs="riksdagen-motions-pdf/data/1927/mot_1927__fk__249/mot_1927__fk__249-004.pdf"/>
          <p>
            4 Motioner i Första kammaren, Nr 249.
          </p>
          <p>
            ny klass 2. Denna klass 2 b är enligt lång erfarenhet alltid
            svagare än klass 2 a, då den till stor del rekryterats av sådana
            lärjungar, som på grund av konkurrensen ej kunnat taga sig in
            i klass 1, och denna svaghet vidlåder vanligen denna klass vid
            passagen upp genom skolan. Dessutom kommer den i Stockholm väl
            omhuldade kommunala mellanskolan att suga till sig det lärjungematerial,
            som icke vill vedervåga en i utsikt ställd svår inträdes- prövning,
            särskilt där föräldrarna icke våga sig på ett sådant mål på lång
            sikt som studentexamen, utan vilja hava realskoleexamen som ett
            interims- mål, vars resultat kan avvaktas, innan man bestämmer
            sig för student- examen. Även i ett annat avseende synes propositionens
            förslag icke lyckligt. Varje försök, på vilket man ställer pretentionen,
            att det skall ge ett resultat, som skall kunna avläsas, måste
            om möjligt ha kontrollmaterial till förfogande, va- re sig det
            gäller ett rent naturvetenskapligt eller tekniskt eller ett psykologiskt
            eller ett socialt försök. Och detta kontrollmaterial måste befinnas
            inom räckhåll för försöksledningen. I detta avseende bliva de
            i propositionen föreslagna lyceilinjerna i Uppsala, Lund, Göteborg
            o. s. v. vida bättre ställda än Nya elementarskolan, även om detta
            mera beror på propositionens försiktighet vid dessa linjers inrättande
            än på målmedvetenhet i försöks- anordningen. Rektor och lärare
            vid de först nämnda läroverken bliva bättre i stånd att bedöma
            lyceilinjens resultat, då de hava lyceilärjungarna under sin ledning
            i samma miljö som de övriga lärjungarna. Då departementschefen
            förordar en hel ombildning av Nya elementarsko- lan till ett sexårigt
            lyceum på tre olika linjer, blir vid skolan heller icke plats
            för kontrollmaterial i form av andra linjer redan på grund av
            lokala skäl. även om man anordnar så, att en nyspråklig linje
            endast vissa timmar skil- jer sig från t. ex. latinlinjen, så
            skulle redan lyceiklasserna uppgå till 12, under det skolan blott
            förfogar över 20 klassrum (flera för sitt ändamål synnerligen
            olämpliga); två kontrollinjer efter vanlig typ skulle kräva 18
            rum, av vilka blott 8 finnas till disposition. Skulle sålunda,
            trots alla betänkligheter man 'kan hysa mot lyceiformen över huvud
            taget, en sådan komma till stånd och Nya elementarskolan del-
            taga i detta försök, så blir det ofrånkomligen nödvändigt att
            inskränka för- slaget därhän, att vid Nya elementarskolan med
            bibehållandet av samma organisation i övrigt som de övriga stockholmsläroverken
            upprättas endast en lyceilinje (lämpligen då en reallinje, eftersom
            i Uppsala är föreslagen en latinlyceilinje). En sådan anordning
            skulle de lokala förhållandena möj- ligen medgiva. Denna anordning
            skulle emellertid medföra olägenheten av endast 1 avdelning i
            vardera av klasserna 1—5, vilken olägenhet dock vore mindre än
            den i propositionen föreslagna förändringen av Nya elementar-
            skolan till ett 3-linjigt lyceum, vilken icke ur några synpunkter,
            allra minst ur försökssynpunkt, är tillrådlig. Ur alla anförda
            synpunkter vore förläg-
          </p>
          <pb facs="riksdagen-motions-pdf/data/1927/mot_1927__fk__249/mot_1927__fk__249-005.pdf"/>
          <p>
            Motioner i Första kammaren, Nr 249. D
          </p>
          <p>
            gandet av en lyceilinje vid något av de större stockholmsläroverken
            mera ändamålsenligt än vid Nya elementarskolan. Det finnes också
            en ekonomisk sida i denna sak. Nya elementarskolan amorterar ännu
            med 5,500 kronor årligen (av lärjungarnas terminsavgifter) ett
            byggnadslån till Stockholms stad, å vilket nu återstår 55,000
            kronor, vilket lån på sin tid användes till skolans sista, numera
            otillräckliga, lokal- utvidgning. Skulle organisatoriska förändringar
            omöjliggöra eller försvåra en amortering av denna skuld enligt
            nuvarande bestämmelser, måste den givetvis ske på annat sätt.
            Summan är ju som statsutgift obetydlig, men man synes böra medtaga
            den i kostnadsberäkningen. På grund av vad sålunda anförts får
            jag hemställa,
          </p>
          <p>
            att riksdagen, med avslag på Kungl. Maj:ts förslag an- gående
            omorganisation av det högre skolväsendet i vad det rör upprättandet
            av särskilda lyceilinjer, ville, därest försla- get i övrigt vinner
            bifall, med beaktande av här framställda synpunkter för sin del
            besluta, att Nya elementarskolan i Stockholm bibehålles vid samma
            organisation som övriga stockholmsläroverk med fyraårigt gymnasium.
          </p>
          <p>
            Stockholm den 18 mars 1927.
          </p>
          <p>
            Carl Hederstierna.
          </p>
          <p>
            Bihang till riksdagens protokoll 1927. 3 saml. 74 häft. (Nr 249)
            2
          </p>
        </div>
      </div>
    </body>
  </text>
</TEI>
