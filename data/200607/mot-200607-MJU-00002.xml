<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00002">
  <teiHeader>
    <fileDesc>
      <titleStmt>
        <title>Riksrevisionens styrelses framställning angående genetiskt modifierade organismer i foder, livsmedel och industriråvaror</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riksrevisionens styrelses framställning angående genetiskt modifierade organismer i foder, livsmedel och industriråvaror</title>
          <idno type="rdwebb">GU02MJ2</idno>
          <rs type="number">MJ2</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ2/text</ref>
          <ref type="dokument_url_html">http://data.riksdagen.se/dokument/GU02MJ2</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ2</ref>
          <ref type="doc">http://data.riksdagen.se/fil/40B35C55-0AF0-4580-9D15-EB6C60535F35</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QnhmKmoPkf8K9sLSug8XJj" type="basedOn"/>
        <correspContext corresp="i-QnhmKmoPkf8K9sLSug8XJj">
          <ref>Förslag 2006/07:RRS23</ref>
        </correspContext>
        <correspAction xml:id="i-WkdmHECywGwiHSsqFHbMqH" type="signed"/>
        <correspContext corresp="i-WkdmHECywGwiHSsqFHbMqH">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-6ZAVpXqaCV9dvf5tnL5SbZ" type="referral">
          <date when="2007-04-13"/>
        </correspAction>
        <correspAction xml:id="i-TAETCk528Cu4ULLgz6VQ4a" type="dismissal">
          <date when="2007-04-12"/>
        </correspAction>
        <correspAction xml:id="i-6yh7GtfZgaHSbhYaNB1UxX" type="dismissal">
          <date when="2007-04-12"/>
        </correspAction>
        <correspAction xml:id="i-U6FcdFkUjgZ1rDZVzbde9r" type="transfer">
          <date when="2007-04-11"/>
        </correspAction>
        <correspAction xml:id="i-KVZFKVxTn1FkhY3cUFrTP2" type="submission">
          <date when="2007-04-11"/>
        </correspAction>
        <correspAction xml:id="i-7j74dtJrQZw2qmVikFjGGc" type="assigned"/>
        <correspContext corresp="i-7j74dtJrQZw2qmVikFjGGc">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XPWxiFjGrMtSf6QMLujPUP">
            1 Förslag till riksdagsbeslut
          </head>
          <list style="ol">
            <item xml:id="i-TtE9tDNFhuDzDdq9MTrn1">
              Riksdagen tillkännager för regeringen som sin mening vad i motionen
              anförs om att regeringen snarast återkommer till riksdagen med
              en tidsplan över hur bristerna i granskningen ska åtgärdas.
            </item>
          </list>
          <list style="ol">
            <item xml:id="i-9G1DGQL9gtoQiLbZPgzEeB">
              Riksdagen tillkännager för regeringen som sin mening vad i motionen
              anförs om att regeringen verkar för att metoder utvecklas för
              hur miljöbalkens och EG-rättens krav på riskbedömning inför all
              prövning av GMO-användning ska tillgodoses samt hur avvägningar
              mellan olika hänsyn ska redovisas på ett tydligt och enhetligt
              sätt.
            </item>
          </list>
          <list style="ol">
            <item xml:id="i-17dEBgoEGX5CfxZZ8fehKh">
              Riksdagen tillkännager för regeringen som sin mening vad i motionen
              anförs om att regeringen snarast förtydligar miljöbalken till
              att göra gällande att bestämmelserna om krav på tidigt samråd
              gäller för genteknisk verksamhet.
            </item>
          </list>
          <list style="ol">
            <item xml:id="i-AVYcSmKnCHZ1wZZkWDUSF">
              Riksdagen tillkännager för regeringen som sin mening vad i motionen
              anförs om att avvakta med nya tillstånd för avsiktligt utsättande
              av nya GMO:er.
            </item>
          </list>
          <list style="ol">
            <item xml:id="i-Wfik6TZbqM6KygxiBrBGK">
              Riksdagen tillkännager för regeringen som sin mening vad i motionen
              anförs om att regeringen utreder förutsättningarna för att under
              Naturvårdsverket inrätta en ny organisation för tillståndsgivning
              av GMO.
            </item>
          </list>
        </div>
        <div type="motContent">
          <head xml:id="i-LrcxB1ZPixrQNofhgdZfTw" type="h1">
            Riksrevisionens styrelses framställning angående genetiskt modifierade
            organismer i foder, livsmedel och industriråvaror
          </head>
          <head xml:id="i-J51wqQpQtjRLhMeYYHdjvx" type="h1">
            2 Bakgrund
          </head>
          <p xml:id="i-21RwQFvBJF1YfFkqa4cDuR">
            Riksrevisionen har granskat den statliga hanteringen av frågor
            rörande genetiskt modifierade organismer (GMO) i foder, livsmedel
            och industriråvaror. Fokus i granskningen har legat på om regeringen
            och ansvariga myndigheter lyckas upprätthålla balansen mellan
            det tekniskt möjliga och det etiskt och miljömässigt rimliga i
            arbetet med genetiskt modifierade organismer (GMO). I detta ingår
            bland annat beredskap och skydd för hot mot människa, djur och
            miljö samtidigt som genteknikens möjligheter tas till vara. Resultatet
            av granskningen har redovisats i rapporten Genetiskt modifierade
            organismer det möjliga och det rimliga (RiR 2006:31). Riksrevisionens
            samlade bedömning i rapporten är att riskerna inte hanteras på
            ett tillfredsställande sätt och att dessa brister skadar förtroendet
            från allmänheten.
          </p>
          <head xml:id="i-A7Cq5B3H96erVHQgmJg5Dr" type="h1">
            3 Stöd till Riksrevisionens styrelses förslag
          </head>
          <p xml:id="i-CEBUw6CVQfoPTYxwfVrKCG">
            Riksrevisionens styrelse föreslår utifrån resultaten i granskningen
            att riksdagen begär att regeringen ser till 1) att myndigheterna
            utför sin prövning av GMO-ärenden rörande foder, livsmedel och
            industriråvaror i enlighet med gällande regler för etiska bedömningar
            och riskbedömningar, 2) att regeringen tydliggör och kompletterar
            regelsystemen för genmodifierade organismer i foder, livsmedel
            och industriråvaror, 3) att regeringen förbättrar sin rapportering
            till riksdagen när det gäller GMO-tillämpningar i naturen samt
            4) att regeringen tar initiativ till att förbättra informationen
            till allmänheten om GMO-tillämpningar i naturen.
          </p>
          <p xml:id="i-KPJAdQjKMTiMW3b31tCsNe">
            Vi stöder med anledning av de allvarliga brister som framkommer
            i granskningen dessa fyra förslag i enlighet med motivtexten i
            denna framställning. Detta vill vi att riksdagen ger regeringen
            till känna.
          </p>
          <p xml:id="i-QX7zRFQDQdVPphgKbv5DVv">
            Mot bakgrund av kritikens allvar emotser vi även att regeringen
            till riksdagen snarast presenterar en tidsplan för hur bristerna
            i granskningen ska åtgärdas. Detta vill vi att riksdagen ger regeringen
            till känna.
          </p>
          <head xml:id="i-Keak1FuV5ubwajjjos4UHa" type="h1">
            4 Ytterligare åtgärder nödvändiga
          </head>
          <p xml:id="i-WtNcE8UpjaLRrgRGwKhXBR">
            Vi konstaterar samtidigt att styrelsens förslag till riksdagen
            inte är tillräckliga för att åtgärda de allvarliga brister som
            framkommer i Riksrevisionens granskning. Det finns anledning att
            även förbättra organisationen och beslutsstrukturen kring dessa
            frågor. Vi delar Riksrevisionens bedömning att det för att upprätthålla
            ett teknikvänligt samhällsklimat krävs att allmänheten har förtroende
            för myndigheternas arbete till skydd för människors och djurs
            hälsa och för miljön. Det krävs att samhällets kontroll och riskhantering
            är tillräcklig och att informationen kring de överväganden som
            görs är tillgänglig.
          </p>
          <p xml:id="i-QAghV5kZeQJ7tzXygd4cQ">
            Det är enligt vår mening centralt att regeringen snarast verkar
            för att metoder utvecklas för hur miljöbalkens och EG-rättens
            krav på riskbedömning inför all prövning av GMO-användning ska
            tillgodoses samt hur avvägningar mellan olika hänsyn ska redovisas
            på ett tydligt och enhetligt sätt. Detta vill vi att riksdagen
            ger regeringen till känna.
          </p>
          <p xml:id="i-FSnJA7pXBWi2sHRtsbDp9P">
            Det är viktigt att miljöbalken förtydligas till att göra gällande
            att bestämmelserna om krav på tidigt samråd gäller för genteknisk
            verksamhet. Regeringen bör snarast reda ut de oklarheter som råder
            gällande tillämpligheten på GMO-området beträffande bestämmelserna
            i 6 kap. miljöbalken om tidigt samråd. Detta vill vi att riksdagen
            ger regeringen till känna.
          </p>
          <p xml:id="i-XWeQStAEgewJbf2mwTpJdd">
            Det är mot bakgrund av vad som framkommit i denna granskning
            rimligt att avvakta med nya tillstånd för avsiktligt utsättande
            av nya GMO-grödor innan den etiska bedömningen, riskbedömningen
            och samrådstillämpningen utvecklats i linje med vad som anförs
            i Riksrevisionens rapport. Detta är rimligt även med hänvisning
            till försiktighetsprincipen då heller ingen oberoende vetenskaplig
            forskning kan påvisa att den biologiska mångfalden och ekosystemen
            inte drabbas negativt vid oavsiktlig spridning av GMO i naturen.
            Detta vill vi att riksdagen ger regeringen till känna.
          </p>
          <head xml:id="i-YTSJPhJcx3ekxNkcnbcduv" type="h1">
            5 Inrätta ny organisation för samordnad hantering av GMO
          </head>
          <p xml:id="i-TcwLSjZLBhLQoj9WcZCdHL">
            Jordbruksverkets hantering av GMO-relaterade risker får i granskningen
            stark kritik, vilket vi finner allvarligt. Efter det att rapporten
            presenterades bemötte Jordbruksverket kritiken med att det främst
            handlar om kommunikationsproblem, vilket i sig är en bekymmersam
            inställning. De brister Riksrevisionen pekar på i sin granskning
            gäller att verket inte på alla punkter fullgjort sina uppgifter
            och därmed haft en otillräcklig beredskap för att hantera GMO-relaterade
            risker. Flera prövningar av ansökningar om avsiktlig utsättning
            utan någon särskild inneslutning av GMO i miljön har behandlats
            utan att pröva alla de risker som ska prövas. Kritiken gäller
            även att ingen redovisning av alla de avvägningar som ska göras
            enligt miljöbalken saknades. Verket kritiseras vidare för att
            riskbedömningen endast har inriktats på grödans direkta risker
            och effekter, detta trots att lagstiftningen innehåller ett utredningskrav
            som också omfattar indirekta risker.
          </p>
          <p xml:id="i-RfWNpi5b6ifXcgjLQAF1Qz">
            Mot bakgrund av denna kritik anser vi att det är hög tid att
            en helt ny organisation byggs upp för framtida tillståndsgivning
            av samtliga GMO-ansökningar. Den rådande ordningen där sektorsmyndigheter
            ansvarar inom sina områden har fördelar men kan också bidra till
            att riskbedömningar och avvägningar som går över sektorsgränserna
            får en underordnad roll. I Sverige arbetar flera myndigheter med
            GMO-frågor och har olika remissförfaranden. Sammanlagt sju myndigheter
            har enligt den tillsynsförordning (1998:900) som är kopplad till
            miljöbalken ansvar för operativ tillsyn gällande genteknik. Vid
            sidan av dessa har Naturvårdsverket och Gentekniknämnden centrala
            och samordnande uppgifter gällande kontrollen av GMO.
          </p>
          <p xml:id="i-S52tszicbPjeCxCDqtCrw5">
            Naturvårdsverket ska i dag enligt sin instruktion (2001:1096)
            bland annat vägleda, samordna, följa upp och utvärdera miljö-
            och tillsynsarbete i förhållande till sektorsmyndigheterna samt
            andra centrala, regionala och lokala myndigheter (3 § första stycket)
            och ansvarar bland annat för samordning, uppföljning och rapportering
            i fråga om flera miljökvalitetsmål. Naturvårdsverket ska enligt
            förordningen (2002:1086) om avsiktlig utsättning yttra sig i princip
            i samma frågor som Gentekniknämnden.
          </p>
          <p xml:id="i-J3vfUU1uUqmdCXwAoQdJjW">
            Naturvårdsverket ansvarar även för de delar av det internationella
            arbetet med biosäkerhetsfrågor som anknyter till Cartagenaprotokollet
            under konventionen om biologisk mångfald. Den nationella kontaktpunkten
            för det internationella förmedlingscentrumet för biosäkerhet är
            placerad på verket.
          </p>
          <p xml:id="i-3aBrjob2nvR9GoH7CjhqqJ">
            För att överbrygga samordningsbrister samt olikheterna i riskhanteringen
            i handläggningen mellan de berörda myndigheterna ser vi behov
            av en ny beslutsstruktur som underlättar de samordningsbrister
            rapporten pekar på. Vi vill att tillståndsgivningen, beslutandeprocessen
            och kontrollen av all GMO i Sverige ska hanteras i en organisation
            som innefattar större bredd av kompetens och genom öppenhet hanterar
            dessa beslut i enlighet med inriktningen i de svenska miljökvalitetsmålen
            och etiska hänsyn. Vi vill se att Naturvårdsverkets befogenheter
            i sitt samordningsansvar i denna process stärks på GMO-området.
          </p>
          <p xml:id="i-PXi7m8ZGWmZ1YDCjE8RbYG">
            Vi anser att det under Naturvårdsverket ska skapas en ny organisation
            för beredning av framtida tillstånd rörande GMO. Till organisationen
            bör gentekniknämnden och övriga berörda myndigheter, miljöorganisationer
            och eventuellt andra intressenter beredas representativa platser
            i likhet med hur de djurförsöksetiska nämnderna är uppbyggda.
            Den nya organisationen ska utgöra en förstärkt och samordnad hantering
            av GMO-relaterade frågor. I enlighet med Naturvårdsverkets utökade
            ansvar ska även verkets budget förstärkas.
          </p>
          <p xml:id="i-QVidShC5dFBmdRmdAh17et">
            En viktig uppgift är att i verksamheten bygga upp ett fungerande
            enhetligt regelverk för likvärdiga riskbedömningar samt för att
            få ett samlat grepp över samtliga tillstånd för GMO i Sverige.
            Verksamheten bör också inriktas på att i enlighet med vad Riksrevisionen
            anför i ett tidigt skede granska arbetet i den europeiska myndigheten
            för livsmedelssäkerhet (Efsas) och vara aktiv i processerna för
            marknadsgodkännande och förslag till beslut.
          </p>
          <p xml:id="i-8X9JF5yvjmpWk9cRDtbTjm">
            Att genomföra denna omorganisation kräver bra underlag. Vi anser
            mot bakgrund av frågornas stora betydelse att regeringen snarast
            utreder förutsättningarna för att under Naturvårdsverket inrätta
            en ny organisation för tillståndsgivning av GMO i enlighet med
            vad som ovan anförs. Detta vill vi att riksdagen ger regeringen
            till känna.
          </p>
          <head xml:id="i-63JaDur6cNRtSByiEmmB1N" type="h1">
            6 Vänsterpartiets syn på den svenska GMO-politiken
          </head>
          <head xml:id="i-XVgXueaPh4yLmrg9G7bSVH" type="h2">
            6.1 Miljömålen prioriterade
          </head>
          <p xml:id="i-MpvK7Z5qNfz7yTDfZ2Xjvt">
            Prioriterat för Vänsterpartiet är att verka för att nå de nationella
            miljömålen. Ett viktigt verktyg för att nå flera av miljömålen,
            som Giftfri miljö, Levande sjöar och vattendrag samt Hav i balans,
            är att öka andelen ekologisk produktion och odling. Vi står bakom
            det nationella målet, att i Sverige öka den ekologiskt certifierade
            jordbruksmarken till 20 procent år 2010. En ökad spridning av
            GMO i miljön skulle hota förutsättningarna för ekologisk odling
            och allvarligt begränsa möjligheterna att nå de ovan nämnda miljömålen,
            vilket är oacceptabelt. Potentiella miljöskador orsakade av GMO
            kan handla om att den biologiska mångfalden minskar eller att
            andra odlares åkrar förorenas.
          </p>
          <head xml:id="i-PpLCtNbqp6SWKMidk9kuY4" type="h2">
            6.2 Försiktighetsprincipen ska tillämpas
          </head>
          <p xml:id="i-G2YFwLAHfTRoznXLQUCgAx">
            Vänsterpartiet har gällande GMO den principiella hållningen att
            försiktighetsprincipen ska gälla. Menar man allvar med denna princip
            är det inte rimligt att odla GMO-grödor i naturen. Rapporten ger
            ytterligare stöd för denna hållning när det blir tydligt hur hanteringen
            av GMO-frågor många gånger sköts på ett bristfälligt och godtyckligt
            sätt.
          </p>
          <head xml:id="i-Q9WaDfbZnWLJsJZBqAnvDJ" type="h2">
            6.3 Ökad oberoende forskning
          </head>
          <p xml:id="i-DDdZd2Q3TcXDo5MBrg2W5H">
            Det är avgörande att oberoende forskning stärks inom detta område.
            I dag finns ingen oberoende forskning som kan visa att avsiktligt
            utsättande av GMO-grödor inte påverkar eller skadar befintlig
            biologisk mångfald. I en svensk forskningsrapport betonas att
            kunskapen om sekundär genspridning allmänt sett är bristfällig.
            Flera myndigheter, bland annat Jordbruksverket, Sveriges lantbruksuniversitet
            (SLU) och Naturvårdsverket, understryker behovet av ytterligare
            forskning på området, vilket vi också stöder.
          </p>
          <p xml:id="i-BmBKNxs1LqtpHqLPETUm4H">
            Inte heller finns tillräcklig forskning om konsekvenser i ekosystemen
            av oönskad spridning från GMO-fält. När det gäller produktion
            av kött som livsmedel kan inte garantier lämnas för att genmanipulation
            av djur inte medför lidande. Enligt opinionsundersökningar vill
            majoriteten av EU:s lantbrukare och konsumenter inte ha GMO-mat.
            Vi kräver därför märkning av alla produkter där GMO finns med
            någonstans i livsmedelskedjan. Vår politik på området utvecklas
            mer i vår motion Genetiskt modifierade organismer (2006/07:MJ360).
          </p>
          <head xml:id="i-EVY6PdRgV5xCidRhy4xWfs" type="h2">
            6.4 Demokratiska brister
          </head>
          <p xml:id="i-VpBwEB5iviUVB3QRR6JQbC">
            Vi konstaterar att regeringen under senaste mandatperiod drev
            en onyanserat positiv politik gällande GMO, där vi som samarbetsparti
            hade liten möjlighet att påverka den politiska riktningen i en
            mer strikt och ansvarsfull politik enligt försiktighetsprincipen.
            Riksrevisionen riktar nu kritik mot att regeringen inte lämnat
            några förslag till riksdagen inom GMO-området trots att flera
            av de problem som har framkommit i granskningen har varit kända
            sedan länge. Riksrevisionen konstaterar att riksdagen därmed inte
            fått möjlighet att ta ställning i vissa grundläggande GMO-frågor,
            vilket är en kritik vi finner allvarlig. Den demokratiska processen
            och offentliga insynen i hela GMO-verksamheten menar vi har brister.
            Beslutanderätten gällande tillståndsgivning för utsättande av
            GMO-grödor i naturen samt import av GMO-produkter måste enligt
            subsidiaritetsprincipen beslutas på nationell nivå och med större
            öppenhet.
          </p>
          <p xml:id="i-Q7rBhW8YLFoEie2vYPj5Jk">
            På EU-nivå agerade Sverige under förra mandatperioden mycket
            tvivelaktigt när regeringen röstade mot medlemsländers rätt och
            önskan att hindra import av vissa GMO-produkter utifrån nationella
            bedömningar. Denna linje har den nuvarande regeringen fullföljt,
            vilket vi finner mycket beklagligt.
          </p>
        </div>
        <div type="motSignatures">
          <list>
            <item xml:id="i-VmrKiPY3pfmBAcYaGus3bN" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-8H7dTbRuYWfz7k5XBqHrDa" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-HjDqzxPxowhnXkWvsUhncR" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-7pkZUhz6bzP3tRnP6ixwMX" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-SWLdX36baSSqaXpMVqz1U3" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-M4anzeY3m5MxNXWdDHZKRQ" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
