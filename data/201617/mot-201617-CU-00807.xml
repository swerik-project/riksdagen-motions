<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-00807">
  <teiHeader>
    <fileDesc>
      <titleStmt>
        <title>Harmonisering av promillegränsen i sjöfyllerilagen</title>
        <author corresp="i-Ev6Dx3pWj2WT32VGQpabaz">av Finn Bengtsson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:807 av Finn Bengtsson m.fl. (M)</title>
          <idno type="rdwebb">H402807</idno>
          <rs type="number">807</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H402807/text</ref>
          <ref type="dokument_url_html">http://data.riksdagen.se/dokument/H402807</ref>
          <ref type="dokumentstatus_url_xml">http://data.riksdagen.se/dokumentstatus/H402807</ref>
          <ref type="docx">http://data.riksdagen.se/fil/F686483B-AC5B-4AF3-8D8D-021387145C4E</ref>
          <ref type="pdf">http://data.riksdagen.se/fil/8030CF17-68E0-4536-92DF-F08890B7AC31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HbcqhBpQwJ8t7Zki52dDeC" type="signed"/>
        <correspContext corresp="i-HbcqhBpQwJ8t7Zki52dDeC">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-PVeQcRvegJXJJo2H94BNti"/>
          <note type="signatory" corresp="i-RNLiVMpCYiPgzxr2ERSxMt"/>
        </correspContext>
        <correspAction xml:id="i-5MhrSmyrJmvfuRvpwtTKJd" type="submitted">
          <date when="2016-10-03"/>
          <time when="13:27:24"/>
        </correspAction>
        <correspAction xml:id="i-Mzk8BGMMydDWgVgFV3gBhH" type="reviewed">
          <date when="2016-10-03"/>
          <time when="16:10:52"/>
        </correspAction>
        <correspAction xml:id="i-3qP7hgzf3vtJK9tyogNNfA" type="referred">
          <date when="2016-10-14"/>
        </correspAction>
        <correspAction xml:id="i-BRwhDfz76b4YGGCKGTcKF2" type="assigned">
          <date when="2017-11-08"/>
          <time when="16:52:02"/>
        </correspAction>
        <correspContext corresp="i-BRwhDfz76b4YGGCKGTcKF2">
          <ref type="assignedTo">Civilutskottet</ref>
        </correspContext>
        <correspAction xml:id="i-Jc54paNx7XyrUaPVT3aVeq" type="behandlas_i"/>
        <correspContext corresp="i-Jc54paNx7XyrUaPVT3aVeq">
          <ref type="uppgift">2017/18:CU2</ref>
          <ref type="ref_dok_id">H501CU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU2</ref>
          <ref type="ref_dok_titel">Sjöfylleri</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:807 av Finn Bengtsson m.fl. (M)
          Harmonisering av promillegränsen i sjöfyllerilagen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-DuhaD4CNFrPkTPu8CFbZ5U">
            Förslag till riksdagsbeslut
          </head>
          <list>
            <item xml:id="i-QanfF3C5FCrgfKrJUeUQU5" sortKey="Yrkande 1">
              Riksdagen ställer sig bakom det som anförs i motionen om att
              överväga en översyn av möjligheten att justera den högsta tillåtna
              alkoholmängden i blodet vid framförande av fritidsbåtar i den
              s.k. sjöfyllerilagen så att den harmoniseras med lagstiftningen
              i närliggande länder och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-7BpdDiApYq9oUobmTUX3K8" type="h1">
            Motivering
          </head>
          <p xml:id="i-3ohBrKrDuetU4oNA4R21NC">
            I boken Marine Intoxication in Swedish Case Law (Jure Förlag,
            2011 + databas) har professorn i sjörätt Hugo Tiberg gått igenom
            samtliga domar (cirka 350 stycken) av dödsfall och allvarliga
            olyckor som inträffat under perioden 1994–2010 och där alkohol
            varit med i bilden. Detta material kompletterades 2011 med en
            genomgång av domar fram till i början av 2011.
          </p>
          <p xml:id="i-BqxBBkVZ5fGpZ6mycTkBv7">
            Av totalt cirka 400 domar kan konstateras att alkoholhalten i
            blodet endast i ett par fall har varit strax under en promille
            och då bör man notera att det är fall där man i domen slår fast
            att alkoholhalten kan ha med olyckan att göra – inte att den hade
            med olyckan att göra eftersom många faktorer ofta spelar in i
            en olycka.
          </p>
          <p xml:id="i-AAvBJoZtVQBwVr7QiYbcK8">
            Detta material bygger alltså på verkliga fall. Därtill har Sjösäkerhetsrådet
            redovisat stadigt sjunkande siffror på båtolyckor under senare
            år, och sjöpolisen finner alkoholrelaterade båtolyckor ligga kvar
            på en konstant låg nivå, trots fler och även snabbare båtar. Tidningsuppgifter
            gör dock gällande att antalet förolyckade ökat under 2013.
          </p>
          <p xml:id="i-DPMsYiTu2JwddHTaynQSnf">
            Det som i stället påverkar olycksfallsstatistiken i större grad
            är brist på sjömanskap, kunskap om mörkerkörning, utbildning i
            navigering och handhavande av båten samt användning av flytväst.
          </p>
          <p xml:id="i-5u23SmCRDtqY7BkJ1wi9Qt">
            Vi kan också konstatera att den nya sjöfyllerilagen är rättsosäker
            då den bland annat omfattar alla ombord som har en uppgift, och
            att den inte är korrelerad med övriga sjölagar. Det finns flera
            rättsfall som visar på absurda konsekvenser av detta. Båtägare
            har bland annat blivit straffade utan att ens köra iväg med båten.
          </p>
          <p xml:id="i-979zki29hGBF7xtuzP3uHQ">
            Vi i Sverige har sedan lagens införande alltså tagit på oss rätten
            att hårt straffa personer som framför sina båtar med låga alkoholhalter
            i blodet och som varken utsätter sig själva eller andra för någon
            risk enligt de utvärderingar som finns på området.
          </p>
          <p xml:id="i-8E2QCWDm7gKrXthF2LzgR5">
            Det är därför inte heller så underligt att vår främsta expert
            på nykriminalisering (juristprofessor Jareborg) slår fast i utredningen
            (SOU 2006:12) att nykriminalisering ska ske med stor försiktighet
            och endast om det finns klara samband mellan det man söker uppnå
            och straff och så vidare. Det samhälle vi indirekt via den nya
            sjölagen riskerar förespråka genom att säga att det är accepterat
            att kriminalisera utan fakta och underlag är inte en väg vi önskar
            ställa oss bakom.
          </p>
          <p xml:id="i-SUrW8eWYH3dQ2f4WUaPomc">
            Vår svenska lagstiftning för trafikonykterhet på land med en
            övre gräns på 0,2 promille etanol i blodet innebär i princip att
            lagstiftaren tydliggjort att man önskar se en inriktning mot att
            ingen form av umgänge med alkohol ska vara tillåtet vid framförande
            av motorfordon på väg. Vi tycker att denna ambition är korrekt,
            inte minst mot bakgrund av de visade säkerhetsrisker som en alternativ
            lagstiftning med tillåtande av högre mängder etanol i kroppen
            under dessa premisser innebär. Länder runt oss tenderar också
            att gå i riktning mot en lagstiftning liknande vår egen på detta
            område.
          </p>
          <p xml:id="i-XfCjQADEkwR5pFCG3jNcVb">
            Men att framföra motorfordon på väg eller fritidsbåt i vatten
            är ur många aspekter väsensskilt från vartannat, inte minst när
            det gäller säkerhetsaspekterna, som utgör den huvudsakliga grunden
            till en mycket restriktiv alkohollagstiftning. Därför är det en
            väsentlig skillnad mellan att åka båt i 15 till 25 knop (28–46
            km/h) och att fara fram i en bil i 90 km/h eller högre.
          </p>
          <p xml:id="i-NXYR9dE83yrA4gNN79vjmh">
            I detta perspektiv har våra omkringliggande länder, som vi delar
            vattenområden med, vanligen kommit fram till att en övre gräns
            för etanolhalten i blodet vid framförande av fritidsbåt ska begränsas
            till 0,5 promille. Det är en gräns som är betydligt mer avvägd
            till de risker och ansvar man alltid har som båtförare.
          </p>
          <p xml:id="i-HayLHp7aMynhJtteEAp34e">
            Vidare undrar vi om inte vår särlagstiftning på detta område
            också riskerar äventyra en i övrigt mycket önskad båtturism till
            vårt land från andra grannländer, och till stor nackdel för den
            i Sverige växande inhemska turistindustrin. Det finns därför anledning
            att överväga att se över om inte den svenska sjöfyllerilagen ska
            ha samma gränsvärden som våra grannländer.
          </p>
        </div>
        <div type="motSignatures">
          <list>
            <item xml:id="i-CSeqaTdKUaAnHgQAhpZx8P">
              Finn Bengtsson (M)
            </item>
            <item xml:id="i-JwGNP8PVe9ScgqN3afxR3U">
              Mikael Cederbratt (M)
            </item>
            <item xml:id="i-MrQH4PnKjwLrYbYoyvMBv1">
              Lars-Arne Staxäng (M)
            </item>
          </list>
        </div>
      </div>
    </body>
  </text>
</TEI>
