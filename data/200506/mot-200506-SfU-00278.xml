<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SfU-00278">
  <teiHeader>
    <fileDesc>
      <titleStmt>
        <title>Individualiserad föräldraförsäkring</title>
        <author corresp="i-LzYBGnvuhNHdQ7LQKPA6UJ">av Gudrun Schyman (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Individualiserad föräldraförsäkring</title>
          <idno type="rdwebb">GT02Sf278</idno>
          <rs type="number">Sf278</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GT02Sf278/text</ref>
          <ref type="dokument_url_html">http://data.riksdagen.se/dokument/GT02Sf278</ref>
          <ref type="dokumentstatus_url_xml">http://data.riksdagen.se/dokumentstatus/GT02Sf278</ref>
          <ref type="doc">http://data.riksdagen.se/fil/B395EDB2-3238-4391-844D-9338C7BC4EE4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <name>Gudrun Schyman</name>
            <state type="partyAffiliation" ref="Q388981">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UJRfAVPMVfvgxhYxYuXVVh" type="signed"/>
        <correspContext corresp="i-UJRfAVPMVfvgxhYxYuXVVh">
          <note type="signatory" corresp="i-LzYBGnvuhNHdQ7LQKPA6UJ"/>
        </correspContext>
        <correspAction type="referral" xml:id="i-YUcXv555cjstfCCf6E6GDU">
          <date when="2005-10-13"/>
        </correspAction>
        <correspAction type="dismissal" xml:id="i-RpCL2RLQYoCiZc1XWzb2iH">
          <date when="2005-10-13"/>
        </correspAction>
        <correspAction type="submission" xml:id="i-SpsBdK9DRh4ezVzoNFw68o">
          <date when="2005-10-05"/>
        </correspAction>
        <correspAction type="assigned" xml:id="i-6quM2JHtRFzYcKUNMAwAhz"/>
        <correspContext corresp="i-6quM2JHtRFzYcKUNMAwAhz">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Sf_278/mot_200506_Sf_278-0001.pdf"/>
      <div type="motHeader" xml:id="i-FmqjodgwirKci3AMQn6NN4">
        <div type="motTitle" xml:id="i-BBGFTNSPfZym15Eg49QjsZ"/>
        <div type="motSubmissionInfo" xml:id="i-QkzUbGTWieiyyYC5442GUk"/>
      </div>
      <div type="motBody" xml:id="i-TZwdZS9xTR3uLzBcmDpqVA">
        <div xml:id="i-8quuY4SDTHYrNyDhqYgjCy">
          <p xml:id="i-K7FrryArGo7Ncrbg1mxQMf">
            2005/06 mnr: Sf278 pnr: -005
          </p>
          <p xml:id="i-RfYdsQ3EUS9GNbCCMnSWgV">
            Motion till riksdagen 2005/06:Sf278
          </p>
          <p xml:id="i-LXFL1fCn7LqNv8i78MkHBi">
            av Gudrun Schyman (-)
          </p>
          <p xml:id="i-W2BDB9JZwMK9KGaM952wgG">
            Individualiserad föräldraförsäkring
          </p>
          <p xml:id="i-8MDqt51PQaTS4i2Gz6vfGy">
            Förslag till riksdagsbeslut
          </p>
          <p xml:id="i-3Utho7cfcnQjKG9UMJmU8y">
            Riksdagen tillkännager för regeringen som sin mening vad i motionen
            anförs om individualiserad föräldraförsäkring.
          </p>
          <p xml:id="i-MicU33AeC5h59gKFegtYdV">
            Individualiserad föräldraförsäkring — lika villkor på arbetsmarknaden
          </p>
          <p xml:id="i-GT9y3M6K8gDwKYsWmVwePj">
            Dagens föräldraförsäkring konserverar den könssegregerade arbetsmarknaden
            och befäster könsmaktsordningen. En individualiserad föräldraförsäkring
            handlar inte, i motsats till vad några vill hävda, om att inskränka
            valfriheten. Valfriheten i dagens föräldraförsäkring är en illusion.
            Familjer består av individer. I dag har vi i praktiken en skev
            fördelning av valfrihet mellan dessa individer i en familj. Förhandlingen
            om föräldraledigheten inom familjen är som läget är i dag, riggad
            av kvinnors sämre villkor på arbetsmarkanden. Kvinnors lägre löner
            och kvinnors och mäns olika villkor på arbetsmarkanden styr in
            föräldrar i en traditionell arbetsdelning mellan mamma och pappa,
            en arbetsdelning som sedan förstärker kvinnors och mäns olika
            villkor på arbetet. Det blir en ond cirkel som leder till diskriminering
            av kvinnor i arbetslivet, försämrat arbetskraftsutbud och troligen
            lägre födelsetal. (Källa: Lorentzi 2004). Fortfarande finns en
            underförstådd huvudförsörjarnorm. Flera studier har visat att
            föräldralediga män förlorar mindre än föräldralediga kvinnor i
            löneutvecklingen och karriär efter föräldraledigheten. Kvinnor
            förväntas vara föräldralediga och har sämre karriärsutveckling
            och sämre löner än män oavsett om de är föräldralediga eller inte
            (Källa: Fransson och Vennemo, 2004). Det är i min mening politikens
            uppgift att stärka de individer som har svagast förhandlingsposition.
            En individualiserad föräldraförsäkring skulle innebära en strukturellt
            förändrande kraft. En kraft som kan förstärka valfriheten för
            alla, oavsett kön. Resultatet blir att det inte längre finns skäl
            för att ha en särskild
          </p>
          <pb facs="riksdagen-motions-pdf/data/200506/mot_200506_Sf_278/mot_200506_Sf_278-0002.pdf"/>
          <p xml:id="i-R98daxX8KVER6FzADzib5j">
            2005/06:Sf278
          </p>
          <p xml:id="i-2oeXZmx3vCP7F2Kw6AG1p3">
            arbetsmarknad för kvinnor, som försvinner på föräldraledighet
            och arbetar deltid, och en särskild arbetsmarknad för män, som
            arbetar heltid och aldrig är borta för att ta hand om sina barn
            (Källa: Lorentzi 2004). Undersökningar visar att de kvinnor som
            har de sämsta villkoren på arbetsmarknaden (osäkra anställningsformer
            och deltidsarbete) och befinner sig på de mest kvinnodominerade
            arbetsplatserna (LO-gruppen) också är de som har den minst jämställda
            fördelningen av föräldraskapet. Den ojämna fördelningen bidrar
            i sin tur till att befästa deras ofördelaktiga situation på arbetsmarknaden.
            Med andra ord skulle dessa kvinnor på lång sikt tjäna mest på
            en individualiserad föräldraförsäkring, både hemma och på jobbet.
            I familjer där båda föräldrarna har hög inkomst och högre utbildning
            delar föräldrarna i högre utsträckning på föräldraförsäkringen.
            Dessa familjer är de som i praktiken förlorar mest på att dela
            lika (Källa: Fransson och Vennemo, 2004). Detta tyder på att kvinnors
            säkerhet på arbetet i högre grad styr uttaget av föräldraledigheten
            än förlorad inkomst. Dessutom visar statistiken att en säker position
            och goda villkor på arbetsmarknaden för kvinnor leder till högre
            födelsetal (Källa: Stanfors, 2003). Barnets bästa är att få lära
            känna och att tas om hand av sina vårdnadshavare tidigt i livet.
            En individualiserad föräldraförsäkring visar att båda föräldrarna
            är lika viktiga, möjliggör för båda föräldrarna att vara hemma
            med sitt barn och kräver att mansdominerade arbetsplatser tillika
            ;vinnodominerade arbetsplatser tänker om. Att som nu, i praktiken,
            tillåta att män har möjligheten att välja att inte ta hand om
            sina barn är inte barnets bästa. (Om barnet är en dotter gör pappan
            henne dessutom en otjänst genom att indirekt bidra till att försämra
            de framtida villkoren på arbetsmarknaden ör henne.) Faderskapet
            skall precis som moderskapet vara ovillkorligt. Det borde inte
            vara möjligt att bortförhandla. Undersökningar visar att pappamånaden
            har ökat pappornas uttag och ökat andelen pappor som är hemma
            med sina barn. Med andra ord ju större rättigheter män har desto
            mer använder de dem (Källa: Nyberg 2004). Barn som har fler än
            två vårdnadshavare, så kallade ”regnbågsfamiljer” har rätt till
            omvårdnad av och tid med alla sina föräldrar. En individualiserad
            föräldraförsäkring måste ha ett HBT-perspektiv som möjliggör för
            dessa familjer att förverkliga ett jämställt föräldraskap delat
            på fler än två. Undantag bör också göras för ensamstående förälder
            där denna bör kunna välja att ta ut längre föräldraledighet eller
            ge denna möjlighet till annan, till barnet närstående person.
            Dagens = föräldra(försäkrings)politik är ett praktexempel på hur
            jämställdhetstanken inte räcker till. Här behövs en feministisk
            politik som vågar peka på en omfördelning av mäns privilegier
            på arbetsmarkanden till fördel för kvinnor.
          </p>
          <pb facs="riksdagen-motions-pdf/data/200506/mot_200506_Sf_278/mot_200506_Sf_278-0003.pdf"/>
          <p xml:id="i-VaxtbVvhDQxAgnyWWYFvBX">
            Föräldraförsäkringsutredningens förslag (SOU 2005:73)
          </p>
          <p xml:id="i-PmG7wt3Db75zFj8kcDcDMn">
            Föräldraförsäkringsutredningen föreslår att den reserverade tiden
            med föräldrapenning utökas till 5 månader för vardera förälder.
            (Utredningen föreslår också en förlängning av föräldrapenningen
            på sjukpenningsnivå från 13 till 15 månader.) Samtidigt konstaterar
            man att genom att få föräldrar att i praktiken bli mer jämställda
            i föräldraskapet stöds processen mot ökad jämställdhet i samhället.
            Vidare menar man att en del av skillnaderna mellan kvinnor — såväl
            med som utan barn — och män vad gäller löneutveckling, möjligheter
            till fast heltidsanställning och karriärmöjligheter, kan ha sin
            grund i att frånvaro från arbete på grund av vård av barn i genomsnitt
            är mycket skevt fördelad mellan könen. Trots att utredningen har
            denna kunskap som pekar på att en jämställd fördelning av föräldraförsäkringen
            leder till en mer jämställd arbetsmarknad har man valt att lämna
            ett förslag som inte stämmer överens med denna kunskap. Jämställdhetsombudsman
            Claes Borgström (DN) säger att ett förslag om ett fåtal fler pappamånader
            som grundas i tron att kvinnor är bättre föräldrar och att män
            är bättre anställda löser inga jämställdhetsproblem på arbetsmarkanden.
            Han menar att endast en radikal förändring av mäns och
          </p>
          <p xml:id="i-UBv18y5gANM77C3wFhbWY6">
            kvinnors frånvaromönster kopplat till föräldraskap kan bidra
            till en förändring på arbetsmarkanden. Även en av utredningens
            sekreterare, Anna Thoursie, menar (DN) att utredningens förslag
            inte kommer att ha önskvärd effekt och vädjar till riksdagen att
            ändra på förutsättningarna om vi verkligen vill motverka osakligt
            grundade löneskillnader.
          </p>
          <p xml:id="i-UBQvXzXkH6awxk8xdBL5DK">
            Förslag till riksdagsbeslut
          </p>
          <p xml:id="i-D3LFQkKGMFe3SF6Jc9pPHs">
            Om vi vill ändra på något som vi anser är fel, i det här fallet
            föräldrars ojämna uttag av föräldraledighet, som orsakar diskriminering
            av kvinnor på arbetsmarknaden, så måste vi skapa förutsättningar
            för en attitydförändring. Det räcker inte med att regering eller
            riksdag vill att män och kvinnor skall bli mer jämställda. Det
            kräver politiska beslut som vilar på en saklig analys. Dagens
            föräldraförsäkring reproducerar ojämställdheten på arbetsmarknaden.
            Föräldraförsäkringsutredningens förslag kommer inte att nämnvärt
            ändra på det. Därför föreslår jag att riksdagen beslutar om att
            införa en individualiserad föräldraförsäkring. Detta bör riksdagen
            som sin mening ge regeringen till känna.
          </p>
          <p xml:id="i-3FV69ogKfbBiVcyMAeDB7g" type="date">
            Stockholm den 5 oktober 2005
          </p>
          <p xml:id="i-SSxQ3Ua8G53wdBrztFRrPn">
            Gudrun Schyman (-)
          </p>
          <p xml:id="i-JJRNrV9SzNzpndmNb64rxj">
            2005/06:Sf278
          </p>
        </div>
      </div>
    </body>
  </text>
</TEI>
