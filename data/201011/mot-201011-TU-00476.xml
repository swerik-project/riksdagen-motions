<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00476">
  <teiHeader>
    <fileDesc>
      <titleStmt>
        <title>Utvidgat samhällsuppdrag för SJ</title>
        <author corresp="i-WpwTRcdcGLWddgdaUtKiwJ">av Staffan Anger (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utvidgat samhällsuppdrag för SJ</title>
          <idno type="rdwebb">GY02T476</idno>
          <rs type="number">T476</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T476/text</ref>
          <ref type="dokument_url_html">http://data.riksdagen.se/dokument/GY02T476</ref>
          <ref type="dokumentstatus_url_xml">http://data.riksdagen.se/dokumentstatus/GY02T476</ref>
          <ref type="doc">http://data.riksdagen.se/fil/CA74BEB2-B7A9-498D-9E66-F1D722D49CE4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WpwTRcdcGLWddgdaUtKiwJ</idno>
            <name>Staffan Anger</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DY7KnUmEtchSkZizCS9n3g" type="signed"/>
        <correspContext corresp="i-DY7KnUmEtchSkZizCS9n3g">
          <note type="signatory" corresp="i-WpwTRcdcGLWddgdaUtKiwJ"/>
        </correspContext>
        <correspAction xml:id="i-BiabzHC7wHLR2kJDT3wZSW" type="revoking">
          <date when="2011-02-15"/>
        </correspAction>
        <correspAction xml:id="i-NMuoHhCbnWGMQCghkwpHh6" type="numbering">
          <date when="2010-10-29"/>
        </correspAction>
        <correspAction xml:id="i-6GMRTXwAYExLxfJnmHewJe" type="submission">
          <date when="2010-10-27"/>
        </correspAction>
        <correspAction xml:id="i-3ofonWX7mWQZ6QqFrbxZmV" type="transfer">
          <date when="2010-10-26"/>
        </correspAction>
        <correspAction xml:id="i-BsMPqnHT41U5q2sms1TfXq" type="assigned"/>
        <correspContext corresp="i-BsMPqnHT41U5q2sms1TfXq">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2bEwtJFFy3XNwqYwsEo5N5" type="motBody">
        <div xml:id="i-6k2qQ8Y66xSqj5UcKaS2uD" type="motProposal" subtype="förslag">
          <head xml:id="i-XQSNYfPosTuqfyc5HAJP6J">
            Förslag till riksdagsbeslut
          </head>
          <list xml:id="i-BL1jxqJt8SPF7hSR92YeqK" style="ol">
            <item xml:id="i-BzQMoUsCWLtWWathsY9vWr">
              Riksdagen tillkännager för regeringen som sin mening vad som
              anförs i motionen om en översyn av möjligheten att komplettera
              de finansiella målsättningarna med ett tydligt samhällsuppdrag.
            </item>
            <item xml:id="i-P1q9azYHd3WNgLUCFM3iZ1">
              Riksdagen tillkännager för regeringen som sin mening vad som
              anförs i motionen om en översyn av ägarstyrningen och bolagsordningen
              inom SJ.
            </item>
          </list>
        </div>
        <div xml:id="i-9dGy75oyHh4QTdCLYheXx9" type="motContent">
          <head xml:id="i-SgPUTbZAqF7nvv3eAaFz54" type="h1">
            Motivering
          </head>
          <p xml:id="i-V5fGExW9VjNQCAp4eStAyQ">
            Ett välutvecklat järnvägssystem med snabba, säkra och miljövänliga
            resor och transporter med hög kapacitet och tillförlitlighet är
            en förutsättning för att vårt moderna samhälle ska fungera. Persontrafiken
            på järnväg knyter samman människor, företag och regioner och utgör
            en hörnsten i det svenska kollektivtrafiksystemet. Väl fungerande
            järnvägstransporter är en förutsättning för att tillgodose Sveriges
            behov av långväga transporter och en effektiv och konkurrenskraftig
            kollektivtrafik i hela landet.
          </p>
          <p xml:id="i-Ry9ZU5udkbDynPk52iyz72">
            Det viktigaste verktyget för att uppnå detta är SJ. För snart
            tio år sedan delades SJ upp i sex självständiga bolag. Persontrafiken
            samlades i SJ-koncernen med moderbolaget SJ AB, där svenska staten
            är ensam ägare. SJ har av staten fått ett kommersiellt uppdrag
            och driver sin verksamhet på affärsmässiga grunder. Från och med
            den 1 oktober i år ändras förutsättningarna för SJ:s verksamhet
            då marknaden för persontrafik på järnväg konkurrensutsätts fullt
            ut.
          </p>
          <p xml:id="i-Vx6R79vypPGVubQ3QRBZWF">
            Lönsamhet är en förutsättning för att SJ ska kunna möta denna
            utmaning med en ökad utländsk konkurrens. Men samtidigt har den
            offentligt ägda kollektivtrafiken delvis andra, samhälleliga,
            mål än andra transportslag såsom bil, buss eller flyg, och möjligheten
            att styra SJ för att uppnå de av regering och riksdag uppsatta
            transportpolitiska målen bör utnyttjas fullt ut. Inte minst gäller
            detta på den framtida avreglerade tågmarknaden.
          </p>
          <p xml:id="i-MAtbiUotCWwg567mP9Koky">
            Dels handlar det om att den spårburna infrastrukturen är en central
            del av vårt glest befolkade och avlånga lands ekonomiska nervsystem.
            Sverige är beroende av en effektiv jobbpendling och är i högre
            grad än många av våra konkurrentländer beroende av effektiva transporter
            då avsättningsmarknaderna för våra exportprodukter ofta är långt
            ifrån produktionsorterna. I detta har järnvägen en central roll.
          </p>
          <p xml:id="i-BLrXJxH7n5nmEmwBM9CAH2">
            Dels handlar det om att en väl fungerande spårburen infrastruktur
            är avgörande för att kunna möta klimathotet och framtidens behov
            av att en allt större andel av gods och persontransporter sker
            med tåg.
          </p>
          <p xml:id="i-Anub68evdAmF76qRprswaG">
            Under den senaste tiden har SJ och svensk tågtrafik återkommande
            hamnat i blåsväder. Det har rört sig om alltifrån inställda resor
            på grund av tågkaos, till mer eller mindre allvarliga incidenter.
            Situationen blev stundtals akut, framförallt under den gångna
            vinterns snökaos. Ibland framställs det som att det enkom är SJ:s
            fel. Det är givetvis inte sant. Alla aktörer på infrastrukturområdet
            har sitt ansvar att ta. Men det övergripande ansvaret, också för
            hur SJ fungerar, kan inte ligga någon annanstans än hos staten.
          </p>
          <p xml:id="i-8XrJcWB394rCxiwx1HMDLR">
            I sin regeringsförklaring den 5 oktober i år slog statsminister
            Fredrik Reinfeldt (M) fast att om offentligt ägda bolag ska kvarstå
            i statlig ägo måste det finnas ett tydligt definierat syfte med
            detta. Mot bakgrund av statsministerns tydliga besked, vinterns
            snökaos, att sista steget i avregleringen nu tas och att det dessutom
            är tio år sedan SJ i dess nuvarande form bildades menar jag att
            den politiska styrningen av SJ behöver ses över och förtydligas
            utifrån följande utgångspunkter:
          </p>
          <p xml:id="i-8FK3X8SK2HfSQZSEvJfv5W">
            På en avreglerad tågmarknad för persontrafik bör den offentliga
            aktören aktivt användas av staten för att driva de transportpolitiska
            målsättningar som fastställts av riksdag och regering. Exempel
            på sådana verksamhetsmål att komplettera de finansiella målen
            kan vara bättre tidtabellspassning, kundnöjdhet, antal resande,
            fysisk tillgänglighet och miljömål.
          </p>
          <p xml:id="i-YYhskJ1AdXe1uq6PjqNRcN">
            En översyn av ägarstyrningen och bolagsordningen bör ske. Staten
            skulle exempelvis kunna ge SJ nya direktiv, liknande dem som exempelvis
            Apoteket har, som medför att såväl de ekonomiska målsättningarna
            som ett eventuellt samhällsuppdrag behandlas av bolagsstämman.
            Därigenom kan ägarens styrning av bolaget stärkas och de för SJ
            av ägaren uppställda målen vinna en annan tyngd inom bolaget.
          </p>
          <p xml:id="i-4beiouUjHX3d89UoGnj6JS">
            Det övergripande målet för svensk transportpolitik är att säkerställa
            en samhällsekonomiskt effektiv och långsiktigt hållbar transportförsörjning
            för medborgare och näringsliv i hela landet. SJ bör framgent användas
            mer aktivt för att uppnå dessa mål.
          </p>
        </div>
        <div xml:id="i-TnymP1pqUyXisQDonEkFn4" type="motSignatures">
          <list xml:id="i-QxbK9syf9Rda5uEJtARwwj">
            <item xml:id="i-BVxwQbfazseVfFMVpTwQrL" who="i-WpwTRcdcGLWddgdaUtKiwJ">
              Staffan Anger (M)
            </item>
          </list>
        </div>
      </div>
    </body>
  </text>
</TEI>
