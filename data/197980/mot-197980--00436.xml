<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00436">
  <teiHeader>
    <fileDesc>
      <titleStmt>
        <title>om produktregistret</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om produktregistret</title>
          <idno type="rdwebb">G302436</idno>
          <rs type="number">436</rs>
          <ref type="dokument_url_text">http://data.riksdagen.se/dokument/G302436/text</ref>
          <ref type="dokument_url_html">http://data.riksdagen.se/dokument/G302436</ref>
          <ref type="dokumentstatus_url_xml">http://data.riksdagen.se/dokumentstatus/G302436</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PVJFxjG3wwHu2eUW1Sgjx7" type="signed"/>
        <correspContext corresp="i-PVJFxjG3wwHu2eUW1Sgjx7">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-BiXbgRR8YzdywCma6BzTez"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__436/mot_197980__436-001.pdf"/>
      <fw xml:id="i-F8UJw282D4zP34KUeedRGX">
        Motion 1979/80:436
      </fw>
      <div xml:id="i-Hn6QMfxiqzAU9A1Cr15BSG" type="motHeader">
        <div xml:id="i-WtwkG7VFixvwhsSNvVrgQP" type="motTitle"/>
        <div xml:id="i-U5LdYyMuYhF5piZ7ALMfqJ" type="motSubmissionInfo"/>
      </div>
      <div xml:id="i-SGqhyKc4DmujvkKZ8B57me" type="motBody">
        <div xml:id="i-NkyqDZjvkHD9gb3dG9Dia3">
          <p xml:id="i-VpYpDjcP95J9BpeYtAXfyT">
            av Lars Werner m. fl. om produktregistret
          </p>
          <p xml:id="i-PCzzxwHZMVzG2Mgd38N9gd">
            År 1973 antog riksdagen lagen om hälso- och miljöfarliga varor.
            Redan före lagens antagande i riksdagen blev den starkt ifrågasatt
            av företrädare för kemibranschen. Samtidigt välkomnades lagen
            från de anställdas sida och då främst av arbetarna inom den kemiska
            industrin. Också den del av allmänheten som insåg eller anade
            kemisamhällets faror välkomnade lagens tillkomst. Det principiellt
            nya i lagen om hälso- och miljöfarliga varor var bevisföringen.
            I normalfallet gäller det för den som vill bevisa något vid en
            rättstvist att visa att han tillfogats skada genom annans försumlighet
            eller medvetet illegala handlande. I den här aktuella lagen har
            bevisbördan vänts så att det i stället åligger den som hanterar
            en vara som kan vara hälso- och miljövådlig att visa att den icke
            är vådlig i dessa hänseenden. Denna omvända bevisbörda lägger
            givetvis ett väsentligt utökat ansvar på dem som importerar eller
            tillverkar hälso- och miljöfarliga varor, ett ansvarsförhål- lande
            som juridiskt ligger nära strikt skadestånd. För att lagen också
            i det verkliga livet skall få den avsedda effekten — att skydda
            människor och miljö mot hälso- och miljöfarliga varor — måste
            myndigheterna ha tillgång till en effektiv kontrollapparat. Därför
            har riksdagen också beslutat att bygga upp ett miljöinformationssystem,
            produktregister, där uppgifter av betydelse för kontrollen av
            de hälso- och miljöfarliga varorna läggs in. Arbetet med att söka
            upprätta ett centralt produktregister påbörjades året efter riksdagens
            beslut om lagen. Om det var motstånd mot lagen vid dess tillkomst,
            från kemiintressenas sida, så har motståndet mot ett produktre-
            gister i sak varit betydligt hårdare och fått genomslag inom arbetet
            med registrets uppbyggnad. Riksdagens mening med produktregistret
            var nämli- gen att upprätta en central databaserad företeckning
            med alla för arbetsmil- jö, konsumenter och yttre miljö relevanta
            fakta om inte bara kemiska substanser utan också kemiska produkter
            i olika led. Inriktningen på produkter framgår ju f. ö. redan
            av registrets namn. Något större motstånd mot registrering av
            substanser har det inte varit, men när det gäller att få in dokumentation
            om sammansatta produkter har det förekommit och före- kommer fortfarande
            ett segt motstånd. Den formella grunden för motståndet är att
            fabrikanter och importörer anser att sekretesskyddet i Sverige
            inte är tillräckligt och att det därför finns uppenbar risk att
            tillverkningshemligheter kommer att röjas via registret till konkurrenter.
            Det angivna skälet torde inte vara det verkliga. Det verkliga
            skälet är i stället att en mera utbredd och fördjupad kunskap
            om kemiska produkter kan komma att leda till dels skärpta krav
            på bättre arbetsmiljö inom den kemiska industrin, dels
          </p>
          <pb facs="riksdagen-motions-pdf/data/197980/mot_197980__436/mot_197980__436-002.pdf"/>
          <fw xml:id="i-7jY9GWjBzmYPLhecFf2f6f">
            Mot. 1979/80:436 6
          </fw>
          <p xml:id="i-CbQa7VAkg1stz7MQ6JArGB">
            köpmotstånd från allmänhetens sida mot vissa produkter som kan
            förorsaka skada. Fabrikanter och importörer befarar säkert också
            att introduktionen av nya kemiska produkter på marknaden kan komma
            att väsentligt försvåras och fördröjas. Talet om att fabrikationshemligheter
            skulle kunna komma att röjas via produktregistret kan inte tas
            på allvar. Det är alls inte tillräckligt att man får kännedom
            om en produkts sammansättning för att kunna uppta en framgångsrik,
            konkurrerande produktion. Vad som behövs härför är också dels
            kunskap om och tillgång till erforderlig processteknik, dels tillgång
            till den utrustning och de råvaror som dessutom är en förutsättning.
            Knappast några av dessa förutsättningar får man ökad tillgång
            till genom ett produktregister med omfattande dokumentation om
            produkter. Dessutom har under senare tid utrustningar för kemisk
            analys snabbt utvecklats och förfinats. Därför är det numera en
            enkel sak att fastställa både sammansätt- ning och halter hos
            kemiska produkter, helt oberoende av om dessa finns dokumenterade
            i ett produktregister eller ej. Det är på denna grund som vi avvisar
            att sekretessargumentet är ett vägande skäl mot att bygga upp
            ett register som verkligen kan bli ett stöd för dem som verkar
            för en säkrare arbetsmiljö inom arbetslivet och för de konsumenter
            som inte vill bli utsatta för skadliga eller onödiga kemiska produkter.
            Som tidigare nämnts påbörjades arbetet med produktregistret redan
            år 1974. Men fortfarande, i början av år 1980, är produktregistret,
            som riksdagen för länge sedan beslutat om, inte färdigt. Fördröjningen
            beror dels på det motstånd som drivits från industrins sida, dels
            på att det inte ställts tillräckliga resurser till förfogande.
            En annan och reellt begränsande orsak är den stora omfattning
            som ett kemiskt produktregister kommer att få i dagens läge. Dessutom
            utgör uppbyggnaden av det svenska produktregistret ett pionjärarbete
            även internationellt sett, varför det inte finns några utländska
            erfarenheter av större betydelse att bygga på. Vid uppbyggnaden
            av produktregistret har man planerat att gå fram i två etapper.
            Den första etappen utgörs av ett anmälningsförfarande där de som
            hanterar de kemiska produkterna anmäler sina produkter till registret.
            Denna etapp är nu genomförd. Den blev en överraskning för dem
            som arbetar med uppbygg- naden. Man hade räknat med att det skulle
            finnas omkring 50 000 olika produkter att anmäla, men det anmäldes
            det dubbla — omkring 100 000 olika produkter från över 2 000 företag.
            Den andra, och verkligt arbetskrävande, etappen i uppbyggnaden
            av registret är deklarationsetappen. Då kommer uppgifter om användning,
            kvantitet och fullständig sammansättning av varje produkt att
            begäras in till registret. Denna deklarationsetapp är tänkt att
            delas upp i tio olika steg. Avsikten är att göra en logisk uppbyggnad
            av registret genom att under de första stegen kräva in deklaration
            av produkter som består av relativt enkla kemiska föreningar.
            Under följande uppbygg- nadssteg är det meningen att gradvis fordra
            in deklarationer för alltmer sammansatta och komplexa produkter.
          </p>
          <pb facs="riksdagen-motions-pdf/data/197980/mot_197980__436/mot_197980__436-003.pdf"/>
          <fw xml:id="i-XUE9VYAtkis3dJWcaLzgmB">
            Mot. 1979/80:436 -
          </fw>
          <p xml:id="i-9S2gp5ehNXf5nYnyn7tHvF">
            Hur lång tid kommer det att krävas för att få registret färdigt?
            Det har redan gått sex år, och utvecklingen står bara vid början.
            Skall det ta ytterligare sex år eller kanske det kommer att ta
            25 år? Från ansvarigt håll sägs att man får räkna med en uppbyggnadstid
            på 5—6 år från nuläget med hänsyn till arbetets omfattning. Men
            om den tidsramen skall kunna hållas, så måste de personella resurserna
            tredubblas jämfört med i dagens läge. Sker inte denna förstärkning
            måste vi räkna med en uppbyggnadstid på 15—20 år. Ett sådant dröjsmål
            är helt oacceptabelt med hänsyn till att uppbyggnaden av detta
            produktregister är en uppgift som prioriterats av samhället. Ett
            ytterligare dröjsmål kan heller inte godtas med hänsyn till att
            det under de gångna sex åren skulle ha kunnat uträttas mycket
            mer i fråga om uppbyggnad. Därför måste riksdagen till regeringen
            klart uttala att nödvändiga resurser ställs till förfogande för
            en snabb uppbyggnad. Det rör sig ändå här om en kvantitativt begränsad
            satsning jämfört med andra samhällsinsatser, och det är helt oförsvarligt
            att den får ytterligare dra ut på tiden till följd av bristande
            personella resurser. Med hänvisning till det anförda föreslås
            att riksdagen hos regeringen hemställer om åtgärder för 1. att
            uppbyggnadsskedet för det till produktkontrollnämnden och statens
            naturvårdsverk knutna produktregistret såvitt möjligt skall vara
            avslutat inom en tidsperiod av 5-6 år, 2. att de personella och
            andra resurser som krävs för att klara en snabb uppbyggnad av
            produktregistret ställs till förfogande, 3. attregistret skall
            innehålla all den dokumentation som kan vara relevant i arbetet
            för en bättre arbets- och totalmiljö och för en objektiv konsumentupplysning,
            4. att — förutom berörda myndigheter — också företrädare för fackliga
            organisationer, inklusive av dessa organisationer valda skyddsombud,
            skall ha tillgång till den information från registret som de anser
            sig behöva för ått motverka skador på människor eller i miljön.
          </p>
          <p xml:id="i-AkAMR76y5Arh9wrBcvtRMV" type="date">
            Stockholm den 18 januari 1980
          </p>
          <div xml:id="i-HYZd8c76EMHUxerAq7h2hY" type="signatureBlock">
            <p xml:id="i-6oydrwvHNyVYhLhoFsv6zE" who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
            <p xml:id="i-oX8SgEKs6smfvu44J6cFP" who="i-8743Lhyk8SSNk8Ne84jigz" type="signature">
              EIVOR MARKLUND (vpk)
            </p>
            <p xml:id="i-HSeRpSeR8XzrAHQ1gCarLw" who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
            <p xml:id="i-7mq4TZFfDYeaL85mnyPS95" who="i-CMGiiZNVocLdbkuKqXgWTG" type="signature">
              NILS BERNDTSON (vpk)
            </p>
            <p xml:id="i-ATWYAAFUBAnfQXjWH6FCXG" who="i-EQSJnvt3y9r5wULtNbkTNu" type="signature">
              JÖRN SVENSSON (vpk)
            </p>
            <p xml:id="i-8T5srP3xEoQD48AQcbLdkp" who="i-BiXbgRR8YzdywCma6BzTez" type="signature">
              PER ISRAELSSON (vpk)
            </p>
          </div>
        </div>
      </div>
    </body>
  </text>
</TEI>
