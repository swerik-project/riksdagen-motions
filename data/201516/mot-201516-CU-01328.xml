<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-CU-01328">
  <teiHeader>
    <fileDesc>
      <titleStmt>
        <title>Stockholmsmotion</title>
        <author corresp="i-5iLkMds96DbsdoQ1H5obCT">av Sofia Arkelsten m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1328 av Sofia Arkelsten m.fl. (M)</title>
          <idno type="rdwebb">H3021328</idno>
          <rs type="number">1328</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H3021328/text</ref>
          <ref type="dokument_url_html">http://data.riksdagen.se/dokument/H3021328</ref>
          <ref type="dokumentstatus_url_xml">http://data.riksdagen.se/dokumentstatus/H3021328</ref>
          <ref type="docx">http://data.riksdagen.se/fil/CE83BF77-7D5C-41E8-ACF3-8DD6B969F53F</ref>
          <ref type="pdf">http://data.riksdagen.se/fil/40456C17-2D6F-419A-9967-0F1C4193F88A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5iLkMds96DbsdoQ1H5obCT</idno>
            <name>Sofia Arkelsten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-2DoVBtekXdY2ysRmE7Ujm9</idno>
            <name>Tina Ghasemi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-pxoYe2yJTd56QvbXJ8RGr</idno>
            <name>Amir Adan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NRWqqo7iPdzBV8QrJyKnQb</idno>
            <name>Johan Forssell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UN2yUiBdgSDPJiqaTizjtf</idno>
            <name>Dag Klackenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7nGDX3VEx3cgryCssKrp4v" type="signed"/>
        <correspContext corresp="i-7nGDX3VEx3cgryCssKrp4v">
          <note type="signatory" corresp="i-5iLkMds96DbsdoQ1H5obCT"/>
          <note type="signatory" corresp="i-Cd1KL55s1P4VpgkZMge4ns"/>
          <note type="signatory" corresp="i-2DoVBtekXdY2ysRmE7Ujm9"/>
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-pxoYe2yJTd56QvbXJ8RGr"/>
          <note type="signatory" corresp="i-NRWqqo7iPdzBV8QrJyKnQb"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-UN2yUiBdgSDPJiqaTizjtf"/>
        </correspContext>
        <correspAction xml:id="i-K4YU68LtcRkK1JMVMbSKp6" type="submitted">
          <date when="2015-10-05"/>
          <time when="14:19:50"/>
        </correspAction>
        <correspAction xml:id="i-Fb3bn3y7kgQWLHHqyT6f89" type="reviewed">
          <date when="2015-10-05"/>
          <time when="17:56:11"/>
        </correspAction>
        <correspAction xml:id="i-TjTrAE9fvfXjLTbBoCU1oW" type="referred">
          <date when="2015-10-13"/>
        </correspAction>
        <correspAction xml:id="i-JT8t6qJXbjXqiQyaXAZkrX" type="assigned">
          <date when="2018-05-18"/>
          <time when="16:22:04"/>
        </correspAction>
        <correspContext corresp="i-JT8t6qJXbjXqiQyaXAZkrX">
          <ref type="assignedTo">Civilutskottet</ref>
        </correspContext>
        <correspAction xml:id="i-SPQjxsNYsa3rtBZmt2uhQ6" type="behandlas_i"/>
        <correspContext corresp="i-SPQjxsNYsa3rtBZmt2uhQ6">
          <ref type="uppgift">2015/16:SfU12</ref>
          <ref type="ref_dok_id">H301SfU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SfU12</ref>
          <ref type="ref_dok_titel">Socialavgifter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-P3FzT9b1JUkVGgkyNBRHcF" type="behandlas_i"/>
        <correspContext corresp="i-P3FzT9b1JUkVGgkyNBRHcF">
          <ref type="uppgift">2015/16:UbU12</ref>
          <ref type="ref_dok_id">H301UbU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU12</ref>
          <ref type="ref_dok_titel">Grundskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BhcoCM2PxfvTKstPJqX1cL" type="behandlas_i"/>
        <correspContext corresp="i-BhcoCM2PxfvTKstPJqX1cL">
          <ref type="uppgift">2015/16:JuU20</ref>
          <ref type="ref_dok_id">H301JuU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU20</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JjqxYD9F7VTVqnPYAyaXZF" type="behandlas_i"/>
        <correspContext corresp="i-JjqxYD9F7VTVqnPYAyaXZF">
          <ref type="uppgift">2016/17:CU14</ref>
          <ref type="ref_dok_id">H401CU14</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU14</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HgeBeG724tsfJgAwdb39iZ" type="behandlas_i"/>
        <correspContext corresp="i-HgeBeG724tsfJgAwdb39iZ">
          <ref type="uppgift">2016/17:SoU9</ref>
          <ref type="ref_dok_id">H401SoU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-CssXXf1AHxkhzxMG3agguv" type="behandlas_i"/>
        <correspContext corresp="i-CssXXf1AHxkhzxMG3agguv">
          <ref type="uppgift">2016/17:CU15</ref>
          <ref type="ref_dok_id">H401CU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU15</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N5xzq1KG7ynT9j5NCH9WtW" type="behandlas_i"/>
        <correspContext corresp="i-N5xzq1KG7ynT9j5NCH9WtW">
          <ref type="uppgift">2015/16:TU14</ref>
          <ref type="ref_dok_id">H301TU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">TU14</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-No7VyeapXP4xwJE3aj6FxT" type="behandlas_i"/>
        <correspContext corresp="i-No7VyeapXP4xwJE3aj6FxT">
          <ref type="uppgift">2016/17:TU4</ref>
          <ref type="ref_dok_id">H401TU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU4</ref>
          <ref type="ref_dok_titel">Infrastruktur för framtiden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7CmffcF7sNbta7qxAexavc" type="motHeader">
        <div xml:id="i-LqUYc8XP5y2wqPE7tgBN6A" type="motTitle">
          Motion till riksdagen 2015/16:1328 av Sofia Arkelsten m.fl. (M)
          Stockholmsmotion
        </div>
      </div>
      <div xml:id="i-2yRTrvCy1P5YxpVUo278Vn" type="motBody">
        <div xml:id="i-FB9jhawS9294qh9RqQSiss" type="motProposal" subtype="förslag">
          <head xml:id="i-UTJ62wLEEZdVCGcoG4b2r2">
            Förslag till riksdagsbeslut
          </head>
          <list xml:id="i-Uwz5z8v9jQJWDxizThCUjq" style="ol">
            <item xml:id="i-K8HhzFmk12wyPAG128eFkS">
              Riksdagen ställer sig bakom det som anförs i motionen om att
              det krävs ett samlat grepp om bostadspolitiken för att i ett sammanhang
              hantera frågor om byggande, fastighets- och reavinstbeskattning,
              ränteavdrag och bruksvärdessystemet i syfte att öka rörligheten
              på bostadsmarknaden och underlätta bytet mellan större och mindre
              bostäder med utgångspunkt i enskilda människors aktuella behov
              och tillkännager detta för regeringen.
            </item>
            <item xml:id="i-XuVubNZRegF1zjSMJpjsdE">
              Riksdagen ställer sig bakom det som anförs i motionen om att
              utreda möjligheterna till ändringar i plan- och bygglagen på så
              vis att en administrativ avgift kan tas ut för varje enskilt överklagande
              och tillkännager detta för regeringen.
            </item>
            <item xml:id="i-MN4ERiTtu4ysSpdMmAYMj">
              Riksdagen ställer sig bakom det som anförs i motionen om att
              utreda möjligheterna till fortsatta förenklingar i plan- och bygglagen
              i syfte att minska byråkratiska hinder som förlänger byggprocessen
              och tillkännager detta för regeringen.
            </item>
            <item xml:id="i-26FGd85yaoYSwHSww2aRMA">
              Riksdagen ställer sig bakom det som anförs i motionen om att
              arbetsgivaravgiften för unga bibehålls på 2014 års nivå och tillkännager
              detta för regeringen.
            </item>
            <item xml:id="i-PheggXqNGTvAo4cjLKD6WU">
              Riksdagen ställer sig bakom det som anförs i motionen om att
              förstudien för en östlig förbindelse fortgår med målet att snarast
              möjligt påbörja projektering för att färdigställa ringleden runt
              Stockholms innerstad och tillkännager detta för regeringen.
            </item>
            <item xml:id="i-VnSYNQD7MJiCmZaqXt6hxk">
              Riksdagen ställer sig bakom det som anförs i motionen om att
              bevara Bromma flygplats och lägga ned pågående utredning om avveckling
              och tillkännager detta för regeringen.
            </item>
            <item xml:id="i-HRZEWhLvZZ5HxCNLDUiS5o">
              Riksdagen ställer sig bakom det som anförs i motionen om att
              utveckla Bromma flygplats och tillkännager detta för regeringen.
            </item>
            <item xml:id="i-dKsGV7CcYbMbpnf13ZkXi">
              Riksdagen ställer sig bakom det som anförs i motionen om att
              utreda att utöka ordningsvakters mandat att upprätthålla ordningsföreskrifterna
              samt inrätta en specialutbildning för ordningsvakter och tillkännager
              detta för regeringen.
            </item>
            <item xml:id="i-YKzpPh4F4VNC1PHyPoDhpb">
              Riksdagen ställer sig bakom det som anförs i motionen om att
              Stockholms stad ska bli en pilotkommun för införandet av ett treterminssystem
              och tillkännager detta för regeringen.
            </item>
            <item xml:id="i-VT5J7EFyCTqKKABWNw4bsh">
              Riksdagen ställer sig bakom det som anförs i motionen om att
              utreda möjligheten för kommuner att anställa läkare inom äldreomsorgen
              och tillkännager detta för regeringen.
            </item>
          </list>
        </div>
        <div xml:id="i-81uDZjreangYWuY7M2JjUW" type="motContent">
          <head xml:id="i-KCxqAEgwXEr318hX32Wd15" type="h2">
            Stockholmsmotion
          </head>
          <p xml:id="i-27Jm3Ckt92tW9Ad7tV2b4m">
            Stockholm är mer än huvudstaden – hela länet är en viktig region
            för Sverige. Men Stockholms stad är också en viktig kommun för
            Sverige. Här är Sveriges största stad, här finns handel, företagande,
            utbildningar, kultur och så många möjligheter för alla som bor
            eller arbetar här. Här finns stora fördelar men också stora utmaningar.
            De allra flesta politiska besluten som fattas i Sveriges riksdag
            påverkar naturligtvis Stockholm och alla människor som bor eller
            verkar här. Trots det väljer vi att lyfta upp ett antal strategiska
            Stockholmsfrågor i denna motion: bostäder, jobb, infrastruktur,
            utbildning och trygghet.
          </p>
          <head xml:id="i-3KDSWnYyfDasC9wDekMULT" type="h3">
            Fler ska kunna bo i Stockholm
          </head>
          <p xml:id="i-C9Y4JxdDq5pQrxfGddko2y">
            Fler bostäder är en förutsättning för en fortsatt stark utveckling
            av Stockholm. Ett kraftigt bostadsbyggande är avgörande och planberedskapen
            måste stärkas ytterligare så att ambitionshöjningen för bostadsbyggandet
            kan nås både på kort och på lång sikt. Moderaterna vill planera
            för en långsiktig bostadsförsörjning med 140 000 nya bostäder
            i Stockholms stad fram till år 2030. Den hållbara staden är en
            tät stad – vi behöver därför bygga staden tätare och förbättra
            det som redan är byggt. Därför är det av yttersta vikt att planeringen
            av nya bostäder går hand i hand med satsningar på infrastruktur,
            så att kollektivtrafik, cykelstråk, parker, skolor och andra samhällsfunktioner
            är på plats när de första flyttar in i ett nytt område.
          </p>
          <p xml:id="i-FTftCBnvTFGfgxVKpLPeYU">
            En del av bostadsbristen kan också härledas till inlåsningseffekter
            som en direkt följd av lagstiftningens utformning avseende exempelvis
            reavinster och ränteavdrag. Parallellt med att det behöver byggas
            många fler bostäder måste således fastighets- och reavinstbeskattning,
            ränteavdrag och bruksvärdessystemet genomlysas i syfte att öka
            rörligheten på bostadsmarknaden.
          </p>
          <p xml:id="i-8EH7JWgWYBdeUrsuv4eZpx">
            Enskilda personer och organisationer har idag stora möjligheter,
            genom rådande lagstiftning, att överklaga och försena nya detaljplaner.
            Det är en demokratiskt viktig funktion, som dock ibland tyvärr
            överskuggar det stora behovet av nya bostäder för alla. Samtidigt
            som alliansregeringen genomförde ett stort antal förändringar
            i plan- och bygglagen för att underlätta byggande, så finns det
            fortfarande hinder kvar. Det rör bland annat bullerfrågor, strandskydd
            och omfattningen på sakägarkretsen. Tyvärr är också den juridiska
            processen utformad på ett sätt som gör att handläggningen av överklaganden
            hos överprövande instanser tar alltför lång tid idag.
          </p>
          <p xml:id="i-MFBuSb3FTbB1ZVMNz3b3Fq">
            Det krävs ett samlat grepp om bostadspolitiken i syfte att i
            ett sammanhang hantera frågor om byggande, fastighets- och reavinstbeskattning,
            ränteavdrag och bruksvärdessystemet i syfte att öka rörligheten
            på bostadsmarknaden och underlätta bytet mellan större och mindre
            bostäder med utgångspunkt i enskilda människors aktuella behov.
          </p>
          <p xml:id="i-VZTKAMq1xdWgtwXjf1toSi">
            Möjligheterna till ändringar i plan- och bygglagen på så vis
            att en administrativ avgift kan tas ut för varje enskilt överklagande
            behöver utredas.
          </p>
          <p xml:id="i-LJSqAG5buq1Vt1Afcg2k7X">
            Möjligheterna till fortsatta förenklingar i plan- och bygglagen
            behöver utredas i syfte att minska byråkratiska hinder som förlänger
            byggprocessen.
          </p>
          <head xml:id="i-WdDEjuhLwfd9FMvSU8hcA3" type="h3">
            Fler ska kunna jobba i Stockholm
          </head>
          <p xml:id="i-Mv4dx2wez3qfvM3TD2mkyY">
            Mellan 2006 och 2014 skapades 200 000 nya jobb i Sverige och
            hälften av dem tillkom i Stockholms stad. Det var resultatet av
            en politik som satte jobb, sänkta trösklar till arbetsmarknaden
            och kampen mot utanförskap främst. Alliansregeringens nationella
            reformer, som innebar sänkt arbetsgivaravgift för unga, var viktiga
            för att ge fler unga en fot in på arbetsmarknaden i Stockholm.
          </p>
          <p xml:id="i-AvtBdCnfZpS9vPrY26Ba9C">
            Den rödgröna regeringens politik med höjd arbetsgivaravgift och
            restaurangmoms hotar ungdomsjobben. Det är ett hårt slag mot unga
            i Stockholm. Det finns många företag i Stockholm som anställer
            många unga och bidrar till Stockholms tillväxt och utveckling,
            inte minst inom branscher som specificerat sysselsätter unga människor
            samt branscher kopplade till viktig turist- och besöksnäring.
          </p>
          <p xml:id="i-eChPQy83FzgN7zFmUsEig">
            Regeringens politik med höjd arbetsgivaravgift får till följd
            att många företag måste dra ner på personal, ungdomar nekas sitt
            första jobb eller tvingas lämna sitt arbete. Det är en politik
            som reser trösklar och riskerar att skada Stockholms position
            som tillväxtmotor. Vi behöver istället fortsätta sänka trösklarna
            till jobb. Arbetsgivaravgiften för unga bör bibehållas på 2014
            års nivå.
          </p>
          <p xml:id="i-7EsCUzizKjxUFB1H8SRewr">
            Stockholmsregionens befolkning beräknas öka med nästan en halv
            miljon invånare till 2030. Enbart i Stockholms stad planeras 140
            000 nya bostäder och 200 000 nya arbetsplatser under samma period.
            Alliansen beslutade om en historisk utbyggnad av tunnelbanan för
            att transportsystemet ska hänga med i regionens tillväxt. När
            nu Norra länken till sist har öppnat efter många års förseningar
            är det hög tid att även fatta beslut om byggande och finansiering
            av Östlig förbindelse för att bygga klart ringleden runt Stockholm.
            Moderaterna vill se en blocköverskridande överenskommelse i frågan.
          </p>
          <p xml:id="i-MBvgir4RPGW1CKxXYgqC2Y">
            Färdigställandet av en ringled runt huvudstaden är inte en lokal
            eller ens regional fråga. Det är en nationell angelägenhet, med
            tanke på Stockholmsregionens placering i det nationella transportnätet
            och betydelse för Sveriges ekonomiska tillväxt.
          </p>
          <p xml:id="i-DTrdKmgnM1ZMEhvVFz3Jkq">
            För att få lite perspektiv kan nämnas att Stockholm-Mälardalsregionen
            stått för 57 procent av befolkningsökningen de senaste 35 åren
            men endast fått 32 procent av alla statliga väginvesteringar.
          </p>
          <p xml:id="i-oS2npJfitDMgv41FXit5o">
            Mot bakgrund detta samt av regionens fortsatta befolkningstillväxt
            krävs nya beslut för att avhjälpa köer och flaskhalsar i trafiken
            för både privatpersoner och företag. Trafikproblemen är inte bara
            frustrerande i vardagen. De har omfattande samhällsekonomiska
            kostnader och har av OECD pekats ut som det allvarligaste hindret
            för regionens framtida utveckling.
          </p>
          <p xml:id="i-CmhgUfYBF4ETzuo7ipq8ij">
            Trafikverkets analyser av effekterna av att bygga Östlig förbindelse
            visar att innerstaden kommer att avlastas märkbart, precis som
            redan har skett efter öppnandet av Norra länken. Minskningen av
            det så kallade trafikarbetet uppskattas till drygt sju procent
            för innerstaden, inklusive Essingeleden, Centralbron och Slussen.
            Det innebär både en förbättrad framkomlighet för fler kapacitetsstarka
            transportmedel såsom cykel, kollektivtrafik och gångtrafikanter
            samt en förbättrad luftkvalitet i innerstaden. Tack vare Norra
            länken har biltrafiken på Lidingövägen minskat kraftigt vilket
            i sin tur möjliggjort för ytterligare cykelbanor på platsen.
          </p>
          <p xml:id="i-F7aghMmaWexgugvV7YHZQi">
            Den senaste rapporten från Trafikverket visar ett alternativ
            med bergtunnel, med följd att nationalstadsparken inte påverkas,
            varken under byggtiden eller permanent. Trafikverket uppskattar
            kostnaden till 17 miljarder kronor i 2014 års prisnivå.
          </p>
          <p xml:id="i-UfyxC161jaGSGNC84ttrMC">
            Förstudien för Östlig förbindelse måste fortgå med mål att snarast
            möjligt påbörja projektering för att färdigställa ringleden runt
            Stockholms innerstad.
          </p>
          <p xml:id="i-VdwLgio47j5MoVTmrdEuT8">
            Bromma flygplats ingår i det nationella basutbudet av flygplatser
            och klassas också som ett riksintresse. Flygplatsen är viktig
            för hela landets tillgänglighet till huvudstaden men också för
            Stockholmsregionens utveckling. Enligt Stockholms Handelskammare
            beräknas en stängning av Bromma flygplats medföra att 24 000 jobb
            går förlorade i hela landet. Det är en politik som är direkt skadlig
            för jobben och därför är vi mycket kritiska till stängning av
            Bromma flygplats.
          </p>
          <p xml:id="i-5RNy4kCjyFEqHVeXeuFPjz">
            Kapaciteten vid Arlanda flygplats är inte tillräcklig för att
            kunna ta emot det ökade antal avgångar som en stängning av Bromma
            flygplats skulle medföra. Det skulle innebära att tillgängligheten
            inom landet och ut i världen skulle minska drastiskt, med negativa
            följder för privatpersoner och företag. Stockholm som huvudstad
            toppar många internationella rankningar men brister när det gäller
            internationella flygförbindelser. Därför är det avgörande att
            Arlanda får fortsätta utveckla sin internationella verksamhet
            så att Stockholm är en attraktiv plats för huvudkontor att etablera
            sig i. Samtidigt kan Bromma fortsätta fungera som en viktig inrikesflygplats
            som säkerställer god tillgänglighet mellan huvudstaden och övriga
            landet. Vi vill att Bromma flygplats ska bevaras och fortsätta
            utvecklas och att regeringen lägger ner den pågående utredningen
            om avveckling.
          </p>
          <head xml:id="i-SnMZngTHAWNkpPwuZ6Huuc" type="h3">
            Fler ska känna sig trygga i Stockholm
          </head>
          <p xml:id="i-K7YjVTFRWrQRrqPj7UyyPQ">
            Staden ska vara till för alla. Men alla måste följa reglerna.
            Ingen har rätt att bosätta sig var som helst eller skräpa ner.
            Kommunernas lokala ordningsföreskrifter i kombination med nationell
            lagstiftning möter idag de allra flesta utmaningar som finns,
            men samtidigt ser vi en utmaning i att gällande regelverk inte
            följs. Polisen anser sig inte ha tid och resurser att upprätthålla
            lagen.
          </p>
          <p xml:id="i-5w6Pi1LaRbJuVFdxh2BRUd">
            Därför vill Moderaterna stad ge ordningsvakter ett utökat mandat
            och möjlighet att upprätthålla de lokala ordningsföreskrifterna,
            så att de kan bötfälla vid nedskräpning och upprätthålla den lagstiftning
            som finns vad gäller olagliga boplatser. Möjligen behöver formerna
            för detta utredas närmare. Genom att ge ordningsvakterna detta
            mandat avlastar vi inte bara polisens arbete, utan kommunen får
            samtidigt egna verktyg att upprätthålla de lagar som finns, men
            också en möjlighet att arbeta förebyggande så att inte fler boplatser
            växer fram. Det ger också en möjlighet att upprätthålla reglerna
            om nedskräpning genom att ordningsvakter ges rätten att bötfälla
            vid nedskräpning.
          </p>
          <p xml:id="i-2r7E3Zx7qw4iNspVbXG3oW">
            Vid en utökning av ordningsvakters mandat behöver det också inrättas
            en specialutbildning på samma sätt som ordningsvakter idag måste
            ha specialutbildning för högriskevenemang och säkerhetskontrollsutbildning,
            för att säkerställa kunskap och kvalité i arbetet. Genom dessa
            förändringar frigörs polisens möjligheter att fokusera på grövre
            brott samtidigt som gällande regelverk följs.
          </p>
          <head xml:id="i-4MwfSNL7N5YgfVsqCRVgxJ" type="h3">
            Fler ska kunna studera i högre takt i Stockholm
          </head>
          <p xml:id="i-6wP5MVa5dvaVGAKxt8gdRc">
            Fler bör få chansen att utnyttja sommaren till att komma i kapp
            i sin utbildning eller lägga tid och kraft på att lära sig mer
            och utvecklas snabbare. I dag finns treterminssystem i länder
            som Storbritannien, Frankrike, Portugal och Japan. Ett införande
            av ett treterminssystem är en omfattande förändring och sådana
            reformer bör noggrant belysas inför ett eventuellt genomförande.
            Vi ser samtidigt skäl att se över möjligheterna att pröva ett
            införande av ett treterminssystem i den svenska skolan.
          </p>
          <p xml:id="i-An4Eb9U3jEeCVTGk4w8tAL">
            Omfattande systemförändringar är inte svaret på kunskapsutmaningarna
            i skolan men det finns förändringar som ger en modernare skola.
            Nästa steg är att utreda förutsättningarna för att införa ett
            treterminssystem i grundskolan för att på så sätt få ett längre
            skolår och öka antalet undervisningstimmar, när loven kortas av.
          </p>
          <p xml:id="i-7NtFhFUp56Ro3s89NhRx8i">
            I Stockholms skolor finns idag stora utmaningar och skillnader,
            inte minst när det gäller föräldrars inkomster, vilket också påverkar
            likvärdigheten mellan skolorna. Därför anser vi att Stockholm
            är en bra kommun att få bli försökskommun när ett pilotprojekt
            för treterminssystem i skolan ska testas.
          </p>
          <head xml:id="i-3mQS5fxVUyUGmjuuB5b7Wm" type="h3">
            Fler äldre ska få bättre hjälp i Stockholm
          </head>
          <p xml:id="i-VHZiYjG5zKDrMaiyDjQhKF">
            Samverkan mellan hemtjänsten och landstinget behöver stärkas
            för att äldre människor ska kunna känna större trygghet och slippa
            onödiga akutbesök. Genom att exempelvis möjliggöra frivillig läkarundersökning
            i hemmet kan livskvaliteten för äldre förbättras. Sjukdomar kan
            upptäckas i ett tidigt skede, medicinering kan förändras och fallolyckor
            kan undvikas. I takt med att många äldre bor kvar i sina egna
            hem längre är detta en viktig service. Idag har kommunerna ingen
            möjlighet att anställa egna läkare enligt hälso- och sjukvårdslagen.
            Om Stockholms stad hade egna anställda läkare inom kommunen skulle
            staden kunna verka för en sjukvård av högre kvalitet, även i hemmet.
            Därför bör möjligheten att erbjuda vård i hemmet för äldre som
            behöver medicinsk hjälp men vill bo kvar hemma utredas.
          </p>
        </div>
        <div xml:id="i-5bgXLPCzAubs39ag4Unfsz" type="motSignatures">
          <list xml:id="i-R44qefxJZ9NK7oT8pG5imL">
            <item xml:id="i-GrcBTpjuCeTW1DKnW6bCDs" who="i-5iLkMds96DbsdoQ1H5obCT">
              Sofia Arkelsten (M)
            </item>
            <item xml:id="i-NzWAXMZCdFDtudyUgdPzun" who="i-Cd1KL55s1P4VpgkZMge4ns">
              Maria Abrahamsson (M)
            </item>
            <item xml:id="i-PfxsXB4qK5FtniP4ggeoLH" who="i-2DoVBtekXdY2ysRmE7Ujm9">
              Tina Ghasemi (M)
            </item>
            <item xml:id="i-JyrQLZZdVQgRHnucivJYpw" who="i-AFto3gTmjTfTgomtq31hLZ">
              Jessica Rosencrantz (M)
            </item>
            <item xml:id="i-BBTjjNntz3sZXAAjEkm5Yu" who="i-pxoYe2yJTd56QvbXJ8RGr">
              Amir Adan (M)
            </item>
            <item xml:id="i-E8qN5dzrc8ZJmrTin9oxbx" who="i-NRWqqo7iPdzBV8QrJyKnQb">
              Johan Forssell (M)
            </item>
            <item xml:id="i-RUSZeNso6ds6TAycsG3RD6" who="i-GJLL78ePjJhSXVWBYyRW8t">
              Margareta Cederfelt (M)
            </item>
            <item xml:id="i-6iDRJUaW4mVVE5G888MGCU" who="i-UN2yUiBdgSDPJiqaTizjtf">
              Dag Klackenberg (M)
            </item>
          </list>
        </div>
      </div>
    </body>
  </text>
</TEI>
