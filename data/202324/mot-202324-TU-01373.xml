<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-01373">
  <teiHeader>
    <fileDesc>
      <titleStmt>
        <title>Prioritering av Kalmar län vid infrastruktursatsningar</title>
        <author corresp="i-JLXuQC8Bjt8suyRFj6kC3h">av Gudrun Brunegård (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1373 av Gudrun Brunegård (KD)</title>
          <idno type="rdwebb">HB021373</idno>
          <rs type="number">1373</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB021373/text</ref>
          <ref type="dokument_url_html">https://data.riksdagen.se/dokument/HB021373</ref>
          <ref type="dokumentstatus_url_xml">https://data.riksdagen.se/dokumentstatus/HB021373</ref>
          <ref type="pdf">https://data.riksdagen.se/fil/AE316DAE-049A-433D-8EFF-1C646EDE444C</ref>
          <ref type="docx">https://data.riksdagen.se/fil/3FA5CB23-1992-417E-9478-A780A70E67F1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-PfBKKBKNDVmGFko6iffxXL" type="signed"/>
        <correspContext corresp="i-PfBKKBKNDVmGFko6iffxXL">
          <note type="signatory" corresp="i-JLXuQC8Bjt8suyRFj6kC3h"/>
        </correspContext>
        <correspAction xml:id="i-RW7tVkPEnvxZEDP73CxdK9" type="submitted">
          <date when="2023-10-04"/>
          <time when="12:58:25"/>
        </correspAction>
        <correspAction xml:id="i-VTTt5HBp6b46rvTa8bVitT" type="reviewed">
          <date when="2023-10-04"/>
          <time when="13:19:23"/>
        </correspAction>
        <correspAction xml:id="i-NCcUJJfuT297nrLGVmBUrV" type="referred">
          <date when="2023-10-17"/>
        </correspAction>
        <correspAction xml:id="i-9rERWeph7yg8qssmA8rv7q" type="assigned">
          <date when="2024-03-05"/>
          <time when="10:37:38"/>
        </correspAction>
        <correspContext corresp="i-9rERWeph7yg8qssmA8rv7q">
          <ref type="assignedTo">Trafikutskottet</ref>
        </correspContext>
        <correspAction xml:id="i-2TX4FoMAbKJqyw21uTDX6F" type="behandlas_i"/>
        <correspContext corresp="i-2TX4FoMAbKJqyw21uTDX6F">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PtA4DDyGtJrV7FRgxkXCoZ" type="motHeader">
        <div xml:id="i-2K3RejGSjyNtvXJWysYquo" type="motTitle">
          Motion till riksdagen 2023/24:1373 av Gudrun Brunegård (KD) Prioritering
          av Kalmar län vid infrastruktursatsningar
        </div>
      </div>
      <div xml:id="i-GFxoKxQQYdZMst2y5CdCj4" type="motBody">
        <div xml:id="i-QA6gC3HPYjiKDyNduwi2bM" type="motProposal" subtype="förslag">
          <head xml:id="i-6Ao9re4wGBYWzxjkEBjvEF">
            Förslag till riksdagsbeslut
          </head>
          <list xml:id="i-GqXXa74bjpWaofGjVfDFg8">
            <item xml:id="i-HqHcMhicucUA2aieULyBqv" sortKey="Yrkande 1">
              Riksdagen ställer sig bakom det som anförs i motionen om att
              inför den kommande infrastrukturplanen väga in analyser av svensk
              infrastrukturpolitik och dess betydelse och förutsättningar för
              svensk regional produktivitetsdriven tillväxt och tillkännager
              detta för regeringen.
            </item>
          </list>
          <list xml:id="i-56jfq3TYUdubiBYxgpqEQS">
            <item xml:id="i-H98V1Gc2dH7vH7RP9iRA2J" sortKey="Yrkande 2">
              Riksdagen ställer sig bakom det som anförs i motionen om att
              i kommande revideringar och kompletteringar av resurstilldelning
              av infrastrukturmedel prioritera områden som under lång tid drabbats
              av strukturell snedfördelning, och detta tillkännager riksdagen
              för regeringen.
            </item>
          </list>
          <list xml:id="i-9j7aErn9XywcHPN3AJPfEj">
            <item xml:id="i-8FQWoLyw4n7TKwf2gDwgTP" sortKey="Yrkande 3">
              Riksdagen ställer sig bakom det som anförs i motionen om att
              i den kommande infrastrukturplanen väga in beredskapsaspekter
              och tillkännager detta för regeringen.
            </item>
          </list>
        </div>
        <div xml:id="i-EzTKcvFLYehkrf9WN1aCbo" type="motContent">
          <head xml:id="i-X9JdwhowmKq4Yf8ZLbjV5x" type="h1">
            Motivering
          </head>
          <p xml:id="i-2daV89e4avAV6uycJPoyXs">
            I den kommande infrastrukturplanen är det av största vikt att
            rätta till långvariga struk­turella snedfördelningar som allvarligt
            påverkat utvecklingskraften för ett av Sveriges kärnkraftslän,
            som samtidigt är ett av landets främsta län för besöksnäring och
            livsmedels­produktion, dessutom med färjeförbindelse till det
            ur både besöks- och militärstrategisk synpunkt viktiga Gotland.
          </p>
          <p xml:id="i-U2S7YomZ9GVsgo72t2nUmm">
            Det är ur dessa perspektiv helt orimligt att, som Trafikverket
            aviserat, ens tänka sig att den järnväg som förbinder länet med
            huvudstaden via Linköping skulle sluta några kilometer söder om
            den nya sträckningen av stambanan.
          </p>
          <p xml:id="i-9LyCRUxMNpRA9toLVxpZRn">
            Kalmar län må vara ett glesbygdslän till strukturen, trots sitt
            läge i södra Sverige. Samtidigt är det ett av Sveriges främsta
            semesterparadis, dit miljontals människor från hela Nordeuropa
            söker sig för det fina klimatet, den särpräglade naturen med småländska
            skogar, öländskt alvar och en ljuvlig skärgård. En halv miljon
            besökare per år kommer till min hemstad Vimmerby bara för att
            besöka Astrid Lindgrens Värld.
          </p>
          <p xml:id="i-Qf6TfAmRkqHFs96XTX5Eob">
            Länet är också betydelsefullt för landets energiförsörjning,
            genom kärnkraftverket i Oskarshamn. Därtill står det också för
            en ansenlig andel av Sveriges livsmedelsproduk­tion. Med endast
            2,4 procent av landets befolkning svarar Kalmar län för betydande
            produktionsandelar på den svenska marknaden: 95 procent av bönorna,
            25 procent av kycklingproduktionen, 17 procent av äggen, 12 procent
            av mjölken och 10 procent av nötköttet.
          </p>
          <p xml:id="i-MLddg8D9it3Lbd4hP3BDQF">
            De ovanstående faktorerna är viktiga att väga in när landets
            infrastrukturplan inom kort är under framtagande.
          </p>
          <p xml:id="i-ENQY4tcg5oYcvgiAWtu4Sd">
            I Sydsvenska Handelskammarens rapport ”Hela kungariket och halva
            pengarna” från år 2022 kan man läsa: ”Oavsett analysmetod är det
            … tydligt att … i synnerhet Kalmar län, länge legat långt ner
            på regeringens prioriteringslista.” Andelen av investeringar per
            capita för 2018–2019 låg i Kalmar län på oansenliga 0,3 procent,
            att jämföra med Skånes 7,5 procent och Stockholms 34,5 procent.
          </p>
          <p xml:id="i-De2Kp7PmTewvrnbQA8Vcu8">
            Ännu sämre är det om man blickar framåt. Andelen av investeringarna
            per capita i planförslaget för 2022–2033 fördelar sig med 0,2
            procent till Kalmar län, jämfört med 8,7 procent i Skåne och 30,7
            procent i Stockholm. Väljer man att titta på regionala investeringar
            i plan 2022–2033, har Kalmar 3,1 tkr/invånare. Det ska jämföras
            med rikssnittet på 31,4 tkr/invånare, alltså tio gånger så högt.
            Vårt grannlän Östergötland får investeringar för 150,5 tkr/invånare.
          </p>
          <p xml:id="i-VK6W4LKSxaWGCksxfnKcQj">
            Sydsvenska Handelskammaren skriver: ”En betydande historisk och
            kontinuerlig snedvridning mot ett fåtal regioner som pågått under
            en lång tid, och som hittills fått fortsätta. Om trenden inte
            vänds … riskerar vi att få nästan 30 år med stora obalanser i
            svensk infrastruktur”, och vidare att ”de regioner som får stora
            satsningar förväntas få ökad tillgänglighet och tillväxt. Detta
            gör i sin tur att dessa regioner får ökad produk­tivitet och växer,
            och därmed skapar bättre förutsättningar i Trafikverkets lönsamhets­kalkyler
            och underlag som används när nästa planomgång sätts igång. Investeringar
            leder alltså till tillväxt, som motiverar kommande investeringar.
            I regioner med få och begränsade satsningar blir istället dynamiken
            den motsatta ... För att komma ur situa­tionen med konstanta snedvridningar
            i svensk infrastrukturpolitik bör ett omtag göras i analys, utvärdering,
            diskussion och prioritering av dess betydelse och förutsättningar
            för svensk regional produktivitetsdriven tillväxt. Det finns en
            rad exempel där detta kan åstadkommas med förhållandevis små medel”.
          </p>
          <p xml:id="i-KxYu8EbtDbj6F6aDv9A6Vr">
            Kalmar län har både tillväxtområden och glesbygdsområden. Även
            glesbygden behöver väl fungerande infrastruktur. I tider då självförsörjningsgraden
            behöver höjas för att minska beroendet av livsmedelsimport, behöver
            transporterna på det finmaskiga vägnätet förbättras. OECD pekar
            i rapporten ”Förstärkt jobbskapande i Kalmar län. OECD-rapport
            om den framtida arbetskraftsförsörjningen i regionen” på att Kalmar
            placeras bland de fem län som har lägst bidrag till den nationella
            tillväxten. ”Förutom av den ekonomiska krisen kan detta till en
            del förklaras av problem med tillgänglighet och bristande transportinfrastruktur
            i länet.”
          </p>
          <p xml:id="i-9x2aDUPTqkvQQj1yzNN7Pq">
            Kalmar län domineras av de gröna näringarna, både jord- och skogsbruk
            och föräd­ling, men också en väl utbyggd besöksnäring. För att
            vända utvecklingen och tillvarata det entreprenörskap som finns
            på landsbygden och stärka länets position som framträd­ande besökslän
            och energi- och livsmedelsproducent, och med färjeförbindelsen
            till det militärstrategiskt viktiga Gotland, behövs en större
            andel av de statliga infrastruktur­medlen. Då kan en livskraftig
            landsända byggas, som bidrar till Sveriges BNI men också till
            vårt lands självförsörjningsgrad och viktiga beredskapsaspekter.
          </p>
        </div>
        <div xml:id="i-JkxFP6Wc9TAThJc2vx9oLg" type="signatureBlock">
          <list xml:id="i-TY7nRBNuUdnN5hMxfRbXpe">
            <item xml:id="i-TsBjmhERsRcPGYfiUB5Q6D" who="i-JLXuQC8Bjt8suyRFj6kC3h" type="signature">
              Gudrun Brunegård (KD)
            </item>
          </list>
        </div>
      </div>
    </body>
  </text>
</TEI>
