<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__fk__55/mot_1949__fk__55-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Första kammaren, nr 55.
          </p>
          <p>
            Nr 59.
          </p>
          <p>
            Av herr Lundqvist m. fl., i anledning av Kungl. Maj:ts framställning
            vm anslag till byggande av broar.
          </p>
          <p>
            Väg- och vattenbyggnadsstyrelsen anför i sina petita för budgetåret
            1949/50 beträffande landets brobestånd följande: »Om man antager,
            att broarnas medellivslängd uppgår till 50 år, skulle med utgångspunkt
            från det förut angivna totala antalet broar ca 200 behöva ombyggas
            varje år, vartill komma erforderliga brobyggnader på nyanlagda
            vägar. Under åren 1933 till 1939 byggdes årligen ca 180 broar.
            Brobyggnadsverksamheten före kriget kom sålunda aldrig i takt
            med utvecklingen. Under kriget inskränktes av sparsam- hetsskäl
            i möjligaste mån anslagen till vägväsendet och därvid även till
            broarna, varjämte det under denna tid huvudsakligen var för riksförsvaret
            betydelsefulla broar och vägar, som kommo till utförande. Efter
            kriget har genom regleringen på byggnadsmarknaden brobyggnadsverksamheten
            måst inskränkas betydligt under det aktuella behovet. Under åren
            1940 till 1947 byggdes sålunda endast i medeltal per år 45 broar,
            varför en eftersläpning av den erforderliga förnyelsen av broarna
            på minst (8 x 155) 1240 broar uppkommit enbart under denna tidsperiod.
            Om hänsyn tages till att en del av de under åren 1940 till 1947
            byggda broarna avsågos för nyanlagda vägar, blir eftersläpningen
            än större.» Styrelsen anför vidare att, därest byggnadstillstånd
            för brobyggnadsarbeten meddelas i den utsträckning styrelsen förutsatt,
            den per den 1 juli 1948 före- fintliga behållningen av 32,8 miljoner
            kronor å anslaget till byggande av broar vid ingången av arbetsåret
            1950 kommer att vara förbrukad eller helt disponerad på företag,
            för vilka byggnadstillstånd meddelats. Under dessa förhållanden
            föreslår styrelsen, att förevarande anslag för budgetåret 1949/50
            anvisas med 20 000 000 kronor. "Departementschefen tillstår, att
            en allmän höjning av broarnas standard är den för närvarande kanske
            mest angelägna uppgiften inom vägväsendet. På grund av bristande
            tillgång på framför allt material men även arbetskraft samt med
            hänsyn till den rådande ekonomiska situationens krav på sträng
            återhållsamhet ser sig departementschefen likväl icke i stånd
            att förorda en intensifierad investeringsverksamhet ens på ifrågavarande
            angelägna område. Formellt äskas därför endast ett reservationsanslag
            av 100 kronor för det kommande budgetåret. Motionärerna ha i annat
            sammanhang starkt betonat vikten av att kom- munikationsförbättringar
            fortlöpande äga rum. Förbättringar på detta om- råde måste betraktas
            som rent produktiva och därför i dagens läge synner- ligen trängande
            investeringar.
          </p>
          <pb facs="riksdagen-motions-pdf/data/1949/mot_1949__fk__55/mot_1949__fk__55-002.pdf"/>
          <p>
            Motioner i Första kammaren, nr 55. 13
          </p>
          <p>
            Det synes oss som om departementschefen i detta fall har underskattat
            tillgången på material. Likaså synes departementschefen ej ha
            beaktat den betydande dolda arbetskraftsreserv, som finnes på
            landsbygden, varför det förefaller finnas skäl för en grundligare
            behandling av denna för hela vårt land så viktiga fråga. De material
            det här i första rummet gäller äro cement och sten, och på båda
            dessa materialslag torde det för närvarande icke råda så stor
            brist inom landet, som departementschefen synes vilja göra gällande.
            Att det nuvarande väg- och brosystemet inom landet lämnar mycket
            övrigt att önska med hänsyn till den trafikökning som under de
            senaste åren ägt rum — en ökning som kan väntas tilltaga i allt
            större omfattning — torde vara obestridligt. Det belyses för övrigt
            också av väg- och vattenbyggnads- styrelsens alarmsignaler och
            departementschefens eget erkännande, att en allmän höjning av
            broarnas standard är den för närvarande kanske mest ange- lägna
            uppgiften inom vägväsendet. Brosystemets nuvarande standard är
            för närvarande på många håll sådan, att broarna helt enkelt inte
            kunna motstå den hårda påfrestning de utsättas för på grund av
            den alltmera tilltagande och allt tyngre trafiken. Risken för
            allvarliga katastrofer, som kunna inträffa i samband med broras,
            är sålunda påtaglig, och den ökas dag för dag så länge inte radikala
            åtgärder vidtagas för att i tid förbättra broarnas tillstånd.
            Sådana förändringar på grund av den hårda belastningen kunna också
            inträffa i broarnas allmänna standard, att det vid en senare tidpunkt
            kan komma att kräva oerhörda ansträngningar under flera år att
            återställa brosystemet i det skick, som trafikanterna ha rätt
            att kräva. Vad som i annat sammanhang sagts om den allmänna väg-
            standarden gäller också här, nämligen att underlåtenhet att upprätthålla
            bro- arnas standard innebär ett misshushållande med tidigare gjorda
            investeringar. Med stöd av vad sålunda anförts hemställa vi,
          </p>
          <p>
            att riksdagen vid behandling av 6:e huvudtiteln måtte vid- taga
            sådan omgruppering av anslagen att till byggande av broar för
            budgetåret 1949/50 kan disponeras ett reservationsanslag av 5
            000 000 kronor. Stockholm den 20 januari 1949.
          </p>
          <p>
            R. Lundqvist. Torsten Isaksson. Carl Eskilsson. Axel Mannerskantz.
            R. Aaby-Ericsson. Carl Sundberg.
          </p>
        </div>
      </div>
    </body>
  </text>
</TEI>
