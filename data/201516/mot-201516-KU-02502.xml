<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KU-02502">
  <teiHeader>
    <fileDesc>
      <titleStmt>
        <title>Skyddet för de mänskliga rättigheterna</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2502 av Andreas Norlén m.fl. (M)</title>
          <idno type="rdwebb">H3022502</idno>
          <rs type="number">2502</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H3022502/text</ref>
          <ref type="dokument_url_html">http://data.riksdagen.se/dokument/H3022502</ref>
          <ref type="dokumentstatus_url_xml">http://data.riksdagen.se/dokumentstatus/H3022502</ref>
          <ref type="docx">http://data.riksdagen.se/fil/182AF527-515E-467E-AC30-A8D789915E4B</ref>
          <ref type="pdf">http://data.riksdagen.se/fil/9D482380-9D2D-4E6D-8CE4-5EDBCFE1666C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Pu4JFuoHUq5W6JaAtvinyz</idno>
            <name>Annicka Engblom</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q110843">
              <desc>-</desc>
            </state>
          </person>
          <person gender="woman">
            <idno>i-BrKX6vUWqciKjmxtTB9GBV</idno>
            <name>Lisbeth Sundén Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-E65focnwE1jV1e65CEzaW4" type="signed"/>
        <correspContext corresp="i-E65focnwE1jV1e65CEzaW4">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-Pu4JFuoHUq5W6JaAtvinyz"/>
          <note type="signatory" corresp="i-Cd1KL55s1P4VpgkZMge4ns"/>
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-BrKX6vUWqciKjmxtTB9GBV"/>
          <note type="signatory" corresp="i-9YKB8rsGppqRutMkVzzGbk"/>
        </correspContext>
        <correspAction xml:id="i-8EfgokgzqG7A1T6vswXLtz" type="submitted">
          <date when="2015-10-06"/>
          <time when="13:21:35"/>
        </correspAction>
        <correspAction xml:id="i-VkVbsjA9uGCfYrxGbLskYB" type="reviewed">
          <date when="2015-10-06"/>
          <time when="18:57:28"/>
        </correspAction>
        <correspAction xml:id="i-2efsyZYTACA8sJcsKSbGSC" type="referred">
          <date when="2015-10-13"/>
        </correspAction>
        <correspAction xml:id="i-CEcpYoyUUWbCvEa1ugRbE6" type="assigned">
          <date when="2017-12-11"/>
          <time when="15:48:40"/>
        </correspAction>
        <correspContext corresp="i-CEcpYoyUUWbCvEa1ugRbE6">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-7M3TtPxBpghnFihQgWyBkH" type="behandlas_i"/>
        <correspContext corresp="i-7M3TtPxBpghnFihQgWyBkH">
          <ref type="uppgift">2016/17:KU6</ref>
          <ref type="ref_dok_id">H401KU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU6</ref>
          <ref type="ref_dok_titel">En strategi för arbetet med mänskliga rättigheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3rpLAoiyyHjX5LqDUj2HFD" type="behandlas_i"/>
        <correspContext corresp="i-3rpLAoiyyHjX5LqDUj2HFD">
          <ref type="uppgift">2015/16:KU15</ref>
          <ref type="ref_dok_id">H301KU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU15</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FSgmedZrUiGpZm8dwLmhCy" type="behandlas_i"/>
        <correspContext corresp="i-FSgmedZrUiGpZm8dwLmhCy">
          <ref type="uppgift">2017/18:KU6</ref>
          <ref type="ref_dok_id">H501KU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU6</ref>
          <ref type="ref_dok_titel">En strategi för arbetet med mänskliga rättigheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-M2kuAVzurGYV1Xq3g4VRoe" type="motHeader">
        <div xml:id="i-NsQ8u8DDqwErwEqqyXPouS" type="motTitle">
          Motion till riksdagen 2015/16:2502 av Andreas Norlén m.fl. (M)
          Skyddet för de mänskliga rättigheterna
        </div>
      </div>
      <div xml:id="i-Wi4q2GQLcEkdrHNEHrRn9T" type="motBody">
        <div xml:id="i-4MnjUHe194EPHCGyU4oA7r" type="motProposal" subtype="förslag">
          <head xml:id="i-G86M7dYsqooBmJmVGJ7Kxg">
            Förslag till riksdagsbeslut
          </head>
          <list xml:id="i-3eTDiY9U5k7hyfskGUbscD" style="ol">
            <item xml:id="i-WTvUxoLyAKHbT6bpRRxv7A">
              Riksdagen ställer sig bakom det som anförs i motionen om att
              det i uppdraget till den nya institutionen för att skydda de mänskliga
              rättigheterna bör ingå att förebygga och motverka enskildas kränkningar
              av andra enskildas mänskliga fri- och rättigheter och tillkännager
              detta för regeringen.
            </item>
            <item xml:id="i-Q2iuzLJ5rJnKju3mwtZk9i">
              Riksdagen ställer sig bakom det som anförs i motionen om att
              stärka grundlagsskyddet för de mänskliga rättigheterna på så sätt
              att det slås fast att staten har en skyldighet att skydda enskilda
              från kränkningar av mänskliga fri- och rättigheter som utförs
              av andra enskilda, och riksdagen tillkännager detta för regeringen.
            </item>
            <item xml:id="i-8NfAt5LskFvpnSkAnUyg84">
              Riksdagen ställer sig bakom det som anförs i motionen om att
              överväga införandet av en rätt till skadestånd från staten eller
              en kommun vid överträdelser av Europakonventionen och tillkännager
              detta för regeringen.
            </item>
          </list>
        </div>
        <div xml:id="i-HoeW6ucVyF2yjPXPQSHdW3" type="motContent">
          <head xml:id="i-KV5KAjmgFMTQo2m7MpLA4U" type="h1">
            Motivering
          </head>
          <p xml:id="i-DtXYFC15NY4w68PXUW7Fuf">
            Sverige är ett land som under lång tid har byggt demokrati och
            rättsstat och som har värnat medborgerliga fri- och rättigheter,
            till exempel tryckfriheten. Blickar man tillbaka i historien ser
            man att Sverige – i motsats till många andra länder, inklusive
            så näraliggande länder som Danmark – endast hade korta perioder
            av kungligt envälde och att de svenska bönderna aldrig blev livegna,
            utan tvärtom hade representation i riksdagen. Sverige fick också,
            genom 1766 års tryckfrihetsförordning, världens första grundlag
            till skydd för tryckfriheten. Vi har också en i allt väsentligt
            god tradition av opartiska ämbetsmän och oberoende domstolar.
            Går man in på 1900-talet kan man konstatera att den politiska
            demokratin i vårt land kunde genomföras utan revolutioner och
            blodspillan och att Sverige tidigt undertecknade både Europakonventionen
            och FN:s deklaration om de mänskliga rättigheterna. Genom regeringsformens
            andra kapitel skyddas härutöver också i nationell grundlag en
            lång rad medborgerliga fri- och rättigheter. Sverige har alltså
            kommit länge än många andra av världens länder när det gäller
            att värna mänskliga rättigheter.
          </p>
          <head xml:id="i-5GekC1t55USmci2rQwf5R5" type="h1">
            MR-institutionens uppgifter
          </head>
          <p xml:id="i-HMhkHstHWFt4dVyXaYnoj7">
            Detta konstaterande innebär inte att det saknas förbättringsmöjligheter.
            År 1991 antog FN de så kallade Parisprinciperna, som anger hur
            en oberoende, nationell institution för mänskliga rättigheter
            (en MR-institution) ska organiseras. Ambitionen är att varje medlemsland
            ska ha en sådan institution och den ska arbeta med att främja
            och skydda de mänskliga rättigheterna, bland annat genom att granska
            om landet lever upp till de internationella MR-åtaganden som landet
            gjort, uppmärksamma om mänskliga rättigheter kränks och arbeta
            för att medvetenheten om de mänskliga rättigheterna ska öka, både
            inom offentlig verksamhet och bland allmänheten. FN:s råd för
            mänskliga rättigheter granskar återkommande om medlemsländerna
            lever upp till sina konventionsåtaganden och en rekommendation
            som Sverige har fått flera gånger är att inrätta en nationell
            MR-institution enligt FN:s Parisprinciper. Regeringen har, i bland
            annat budgetpropositionen för 2016, aviserat att den kommer att
            utarbeta förslag om att inrätta en sådan MR-institution. Vi är
            i princip positiva till att en svensk MR-institution inrättas
            och ser fram emot en konstruktiv dialog med regeringen om detta.
          </p>
          <p xml:id="i-XwXzszFCsmB4LfyBi1PYad">
            Som ett led i denna konstruktiva dialog vill vi framhålla att
            vi ser det som angeläget att den blivande MR-institutionen inte
            enbart fokuserar på att staten och den offentliga sektorn i övrigt
            ska leva upp till de krav som reglerna om de mänskliga rättigheterna
            ställer, utan också på att motverka att enskilda personer och
            organisationer kränker andra enskildas mänskliga rättigheter.
            Det kommer självfallet att vara centralt för MR-institutionen
            att säkerställa att den offentliga makten utövas med respekt för
            de mänskliga rättigheterna och att dessa rättigheter är välkända
            för alla som arbetar med offentlig maktutövning och för de medborgare
            som blir föremål för denna maktutövning. Myndigheter får givetvis
            inte ägna sig åt olaglig registrering på etnisk grund, för att
            nämna ett exempel som har belysts på senare år.
          </p>
          <p xml:id="i-PpfsNBqkJKXfD7MqU7NPi">
            Samtidigt kan man konstatera att det på senare år har kommit
            en rad oroande beskrivningar av hur enskilda personer hindras
            i sin livsföring av andra enskilda eller grupper av enskilda.
            Under sommaren 2015 förekom en intensiv debatt om att en del kvinnor
            som lever i vissa förortsområden upplever att deras livsrum beskärs
            av män, som åberopar religiösa och/eller kulturella regler och
            sedvänjor som förevändning för att hindra kvinnor att ta plats
            i det offentliga rummet, påverka hur kvinnor klär sig samt på
            dessa och andra sätt påtagligt försämra de berörda kvinnornas
            möjlighet att leva sina liv på det sätt de själva vill. Hedersrelaterat
            våld och förtryck, kvinnlig könsstympning och tvångsgifte är extrema
            tillämpningar av denna typ av värderingar – och samtliga dessa
            tre företeelser förekommer i vårt land – men redan mindre extrema
            sätt att försöka upprätthålla olika former av förtryck gentemot
            kvinnor eller andra grupper, till exempel hbtq-personer, är oacceptabla
            och måste motarbetas. Här menar vi att den blivande MR-institutionen
            kan ha en viktig roll att spela. Om det på en del platser i Sverige
            förekommer öppna försök av större eller mindre grupper av människor
            att systematiskt beskära kvinnors, hbtq-personers och andras möjligheter
            att utöva sina mänskliga rättigheter, måste det rimligen utgöra
            ett av de allvarligaste och mest konkreta hoten mot de mänskliga
            rättigheterna i vårt land. MR-institutionen borde därför, i samarbete
            med myndigheter och det civila samhället, kartlägga denna typ
            av hot mot de mänskliga rättigheterna, arbeta för att den värdegrund
            som bär upp de mänskliga rättigheterna ska bli mer förankrad hos
            fler och på olika sätt stödja dem som vill åberopa sina mänskliga
            rättigheter för att få leva i frihet och trygghet. MR-institutionen
            skulle också kunna verka för att berörda kommuner och andra aktörer
            ska arbeta aktivt för att värna och öka respekten för de mänskliga
            rättigheterna i de aktuella områdena.
          </p>
          <p xml:id="i-3qwgsLwgtEXA4WAtBfjocR">
            Ett annat exempel som visar att respekten för de mänskliga rättigheterna
            inte enbart brister i olika förortsområden är förekomsten av näthat,
            men också förekomsten av hot och våld mot journalister och medieredaktioner.
            Rapporteringen härom året om det näthat som drabbar många kvinnliga
            programledare och debattörer visar att respekten för yttrandefriheten,
            och i synnerhet kvinnors yttrandefrihet, är skrämmande svag hos
            många människor. Att alltför många inte accepterar principerna
            för en fri och öppen debatt visas också av att antalet fall av
            hot mot journalister och medieredaktioner är fortsatt högt, att
            döma av till exempel de återkommande undersökningar som görs av
            organisationen Utgivarna respektive Sveriges Journalistförbund
            och som tas upp närmare i en motion från allianspartierna i konstitutionsutskottet
            och kulturutskottet. Enligt uppgift är det vanligt med hot mot
            journalister som skriver om främlingsfientlighet och organiserad
            brottslighet, men också sportjournalister är utsatta. Negativ
            eller kritisk rapportering om exempelvis fotbolls- eller ishockeylag
            medför inte sällan att journalisten i fråga blir hotad. Det här
            visar att det finns ett behov av att på bred front skapa opinion
            för de mänskliga rättigheter som handlar om rätten att uttrycka
            sig fritt i tal och skrift, och även i det arbetet skulle en blivande
            MR-institution kunna spela en roll, i samverkan med andra aktörer,
            till exempel Utgivarna och Svenska Journalistförbundet.
          </p>
          <head xml:id="i-BkJZ5C1QkK51pbTUsxbDNM" type="h1">
            En ny bestämmelse i regeringsformen
          </head>
          <p xml:id="i-Umf8xy9hBQEGHkjFs9R5KN">
            Således kan inte enbart stater utan även enskilda personer och
            organisationer kränka mänskliga fri- och rättigheter. Detta konstaterande
            ska även ses i ljuset av Europadomstolens praxis. Enligt Europadomstolen
            handlar Europakonventionen inte enbart om skydd av mänskliga rättigheter
            gentemot stater, utan också om att konventionsstaterna har ett
            ansvar för att skydda enskilda från rättighetskränkningar utförda
            av andra enskilda. Ett exempel på detta är Europadomstolens dom
            2013-11-12 i målet Söderman mot Sverige. Målet handlade om en
            ung kvinna som smygfilmades i duschen av sin styvfar. Han åtalades,
            men fälldes inte eftersom det bedömdes att hans gärning då inte
            var straffbar enligt någon av de straffbestämmelser som skulle
            kunna aktualiseras. Därmed kunde styvfadern inte heller dömas
            att betala skadestånd till kvinnan. Sverige ansågs av Europadomstolen
            ha brutit mot Europakonventionens artikel 8 om rätten till skydd
            för privatlivet, eftersom staten inte tillhandahöll vare sig straffrättsliga
            eller skadeståndsrättsliga regler till skydd för kvinnan i den
            aktuella situationen. (Som en följd av bland annat detta avgörande
            finns numera lagstiftning om kränkande fotografering.)
          </p>
          <p xml:id="i-8atGzvcGBG8pi71AosMhBJ">
            Att ge den nya MR-institutionen i uppdrag att förebygga och motverka
            att enskilda kränker andra enskildas mänskliga rättigheter skulle
            således ligga i linje med vad en stat bör göra, enligt Sveriges
            internationella åtaganden. Härutöver menar vi att det vore värdefullt
            att i regeringsformens andra kapitel slå fast att staten har en
            skyldighet att skydda enskilda från kränkningar av mänskliga fri-
            och rättigheter som utförs av andra enskilda. Ett sådant stadgande
            skulle kunna tjäna som en påminnelse till lagstiftaren att beakta
            detta perspektiv i lagstiftningsarbetet, men också som en signal
            till alla som bor i Sverige att rättighetskränkningar är något
            mycket allvarligt och något som riksdagen har tagit avstånd ifrån
            genom ett så tungt vägande stadgande som en grundlagsbestämmelse.
            Även om stadgandet formellt sett riktar sig till lagstiftaren
            är mottagarkretsen i själva verket alla invånare, om man resonerar
            utifrån en slags allmänpreventiv utgångspunkt.
          </p>
          <p xml:id="i-9ztnFJRvzXh4AJL3nFK36E">
            Man skulle kunna hävda att ett sådant stadgande är överflödigt
            i och med att Sverige redan binds av Europadomstolens praxis,
            men vi menar att det är viktigt att regeringsformen på ett så
            tydligt sätt som möjligt anger vilka fri- och rättigheter som
            gäller i Sverige och vilka krav det ställer på till exempel lagstiftaren,
            myndigheterna och medborgarna. Det finns redan en rad fri- och
            rättigheter som framgår av både Europakonventionen och regeringsformen,
            så att det förekommer en viss överlappning mellan dessa båda regelverk
            är inget nytt och inget som har upplevts som besvärande.
          </p>
          <head xml:id="i-D486NA676qdnUYgXsRbaog" type="h1">
            Skadestånd vid överträdelser av Europakonventionen
          </head>
          <p xml:id="i-FTuf7iqD1SHUb1516rUpXG">
            I de fall svenska staten eller en kommun gör sig skyldig till
            en överträdelse av Europakonventionen har det länge varit omdiskuterat
            ifall den enskilde, som drabbats av överträdelsen, har rätt till
            skadestånd eller inte. För att klarlägga rättsläget och vid behov
            låta utarbeta lagförslag tillsattes Utredningen om det allmännas
            ansvar enligt Europakonventionen, som i sitt slutbetänkande, Skadestånd
            och Europakonventionen (SOU 2010:87), föreslog att en särskild
            skadeståndsbestämmelse skulle införas. Enligt förslaget skulle
            en enskild fysisk eller juridisk person som drabbas av en överträdelse
            av Europakonventionen kunna få skadestånd till följd av överträdelsen
            från staten eller en kommun.
          </p>
          <p xml:id="i-5ubsKGXxsphgx21tq5RwzQ">
            Vi menar att det är angeläget att klarlägga rättsläget och anser
            att en sådan uttrycklig skadeståndsmöjlighet bör övervägas. Det
            skulle vara ett led i arbetet med att förbättra skyddet för de
            mänskliga rättigheterna i Sverige. Den som utsätts för en rättighetskränkning
            bör kompenseras för detta. Genom införande av en skadeståndsmöjlighet
            skulle det även tillskapas en möjlighet för den enskilde att få
            till stånd en prövning vid svensk domstol av om en överträdelse
            av Europakonventionen har skett.
          </p>
          <p xml:id="i-STqV7XUqD89Ucpd6eVPBnz">
            Självklart måste remissinstansernas synpunkter på utredningens
            betänkande beaktas, men vi anser att regeringen bör överväga att
            utarbeta ett lagförslag i linje med utredningens förslag.
          </p>
          <p xml:id="i-7SzQ3Xo6bEbkTEdNdesGkD">
            Avslutningsvis vill vi i detta sammanhang nämna att i en motion
            från de fyra allianspartierna i konstitutionsutskottet föreslås
            att en rätt till skadestånd vid överträdelser av regeringsformens
            fri- och rättighetsskydd ska utredas. Det finns dock inget som
            hindrar att förslagen i SOU 2010:87 genomförs innan ett sådant
            utredningsarbete inleds.
          </p>
        </div>
        <div xml:id="i-ReWpdPN8f4mbtXMDJcwEhu" type="motSignatures">
          <list xml:id="i-XbmQbqDfsmHjfWNTQLv8g4">
            <item xml:id="i-7rz7gWkFrY7HHukVNPL4jD" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-S6Apzws9eFGzs6oucuMsej" who="i-Pu4JFuoHUq5W6JaAtvinyz">
              Annicka Engblom (M)
            </item>
            <item xml:id="i-XSBHYmELSK7JUsrmLQEsvY" who="i-Cd1KL55s1P4VpgkZMge4ns">
              Maria Abrahamsson (M)
            </item>
            <item xml:id="i-XQ4WfjukJ6pY8RKqwyeySL" who="i-7HvCHEwjbKSjsnRP39c1s9">
              Patrick Reslow (M)
            </item>
            <item xml:id="i-Hd12iq1h7v4RkaamDZ2ahH" who="i-BrKX6vUWqciKjmxtTB9GBV">
              Lisbeth Sundén Andersson (M)
            </item>
            <item xml:id="i-U3ZU8v2j6xvRdFSxTrYknw" who="i-9YKB8rsGppqRutMkVzzGbk">
              Marta Obminska (M)
            </item>
          </list>
        </div>
      </div>
    </body>
  </text>
</TEI>
