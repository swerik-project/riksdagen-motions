<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00045">
  <teiHeader>
    <fileDesc>
      <titleStmt>
        <title>Beskattningen av energi (prop. 1983/84:28)</title>
        <author>Olof Johansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Beskattningen av energi (prop. 1983/84:28)</title>
          <idno type="rdwebb">G70245</idno>
          <rs type="number">45</rs>
          <ref type="dokument_url_text">http://data.riksdagen.se/dokument/G70245/text</ref>
          <ref type="dokument_url_html">http://data.riksdagen.se/dokument/G70245</ref>
          <ref type="dokumentstatus_url_xml">http://data.riksdagen.se/dokumentstatus/G70245</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-VqxvDoNrnRUu1E5d5ifxHG</idno>
            <name>STIG JOSEFSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-RM6v9N7kihqrGSRBsWe7g3</idno>
            <name>IVAR FRANZÉN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-8Db8jR6saTELpLZLDGAjHE</idno>
            <name>BIRGITTA HAMBRAEUS</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-F75GdyfEGNRiwZrKbuWUGy</idno>
            <name>BÖRJE HÖRNLUND</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QD529ywv2NxNf9n1Uh7cuj</idno>
            <name>PÄR GRANSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HhgKFCQrL66MLiBSmyKsGG" type="signed"/>
        <correspContext corresp="i-HhgKFCQrL66MLiBSmyKsGG">
          <note type="signatory" corresp="r-0"/>
          <note type="signatory" corresp="i-VqxvDoNrnRUu1E5d5ifxHG"/>
          <note type="signatory" corresp="i-RM6v9N7kihqrGSRBsWe7g3"/>
          <note type="signatory" corresp="i-8Db8jR6saTELpLZLDGAjHE"/>
          <note type="signatory" corresp="i-F75GdyfEGNRiwZrKbuWUGy"/>
          <note type="signatory" corresp="i-QD529ywv2NxNf9n1Uh7cuj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__45/mot_198384__45-001.pdf"/>
      <fw xml:id="i-BQaXmCWjreaPBbU4qexk5G">
        Motion 1983/84:45
      </fw>
      <div type="motHeader" xml:id="i-2i7xXVvrneb15Htz7qtwdZ">
        <div type="motTitle" xml:id="i-L5wWKVQQWjczkG2gousSCE"/>
        <div type="motSubmissionInfo" xml:id="i-JtwyQMZKRvHW8XshoymgM5"/>
      </div>
      <div type="motBody" xml:id="i-13KPTafZqgpxiNTJTZbptA">
        <div xml:id="i-QksazcEmJz18JJK2KBjF9r">
          <p xml:id="i-3kc8tYwbgoBSRbZiQg6BV4">
            Olof Johansson m. fl. Beskattningen av energi (prop. 1983/84:28)
          </p>
          <p xml:id="i-9bbwxN35nH8Zj8yx678L73">
            Inledning
          </p>
          <p xml:id="i-AAzQkb86RbJSnbJwA21uDf">
            Energipolitikens inriktning har en avgörande inverkan på samhällsutveck-
            lingen. Enligt centerpartiet måste därför målsättningen vara att
            skapa ett decentraliserat energisystem i huvudsak baserat på utnyttjande
            av inhemska, förnybara energikällor och en effektiv användning
            av den tillförda energin. En sådan inriktning ger de bästa förutsättningarna
            för att kraven på resurshushållning, ekologisk balans, god miljö,
            hög säkerhet, försörjnings- trygghet, ökad sysselsättning samt
            en stärkt ekonomi skall kunna tillgodoses. Stimulans av småskaliga
            energisystem ger vidare medborgarna bättre möjligheter till inflytande
            och kontroll över energisystemen. Från centerpartiets sida har
            vi vid upprepade tillfällen understrukit betydelsen av en decentralistisk
            inriktning av energipolitiken. De energipo- litiska beslut som
            togs under centerns ledning från 1976 och senare innebar att den
            tidigare centralistiska och koncentrationsinriktade energipolitiken
            successivt förändrades. Från att ha haft en energipolitik som
            medförde ett storskaligt, känsligt energisystem med stort utlandsberoende
            fick Sverige en energipolitik som stegvis inriktades på att forma
            ett decentralistiskt energisystem byggt på mångfald, energihushållning
            och utnyttjande av olika inhemska energikällor. De förslag som
            framlades efter folkomröstningen om kärnkraften följde upp centerpartiets
            krav på åtgärder för en förbättrad resurshushållning, för säkerställande
            av kärnkraftens avveckling och för ett minskat oljeberoende. De
            energipolitiska besluten före regeringsskiftet 1982 hade således
            en målmedveten strävan att såväl styra över energianvändning-
            en mot utnyttjande av miljövänliga, förnybara energikällor som
            att åstadkomma en medveten energihushållning. Ett sådant energiförsörjnings-
            system förutsätter bl. a. att utnyttjade energislag anpassas efter
            ändamål. Vi måste helt enkelt bruka bättre i stället för att förbruka
            mer. Omläggningen av energipolitiken efter 1976 har också givit
            resultat. Energispar-, oljeersättnings- och energiforskningsprogrammen
            har lett till att såväl oljeanvändningen som energianvändningen
            totalt kraftigt minskar. Nedgången i oljeanvändningen har t. o.
            m. varit snabbare än vad som bedömdes vara möjligt i det ambitiösa
            oljeersättningsprogram som lades fast våren 1981. Minskningen
            i oljeanvändningen är sedan 1979 drygt 30 96 och förbruk- ningen
            av olja under 1983 förväntas stanna vid drygt 200 TWh. I 1981
            års energipolitiska beslut angavs som målsättning för 1985 en
            oljeanvändning på
          </p>
          <p xml:id="i-Ndq6MLpPmtaiusS4Uj8T4D">
            1 Riksdagen 1983/84. 3 saml. Nr 45-47
          </p>
          <p xml:id="i-LoaXpzPig3A9PQyr43jGtC">
            Mot. 1983/84 45-47
          </p>
          <pb facs="riksdagen-motions-pdf/data/198384/mot_198384__45/mot_198384__45-002.pdf"/>
          <fw xml:id="i-9mBsdn4WhRNmrcL4f59Kqp">
            Mot. 1983/84:45 2
          </fw>
          <p xml:id="i-W73ux7BbSNgdgFr9dTsho7">
            256 TWh. Även den totala användningen av energi har minskat kraftigt.
            Det föreligger således inget behov av att ersätta olja med andra
            importerade fasta bränslen för att uppsatta sparmål skall nås.
            Den av riksdagen fastlagda målsättningen för energipolitiken innebär
            vidare att användningen av inhemska och förnybara energikällor
            skall prioriteras framför importerade. Den effektivare användningen
            av tillförd energi är bl. a. beroende på den snabba utvecklingen
            och introduktionen av värmepumpstekniken, vilken ger betydande
            tillskott av energi. Det är enligt centerpartiets uppfattning
            nödvändigt att utformningen av skatter och avgifter på energi
            utgår från de grundläggande principer för energipolitikens inriktning
            som redovisats ovan, om den positiva trenden mot ökad energihushållning
            och en effektivare energianvändning skall bestå. Detta innebär
            att följande riktlinjer för beskattningen av olika energikällor
            bör gälla:
          </p>
          <p xml:id="i-BXD7gWm7XFSbYyM9q9XVxZ">
            1. Importerade och miljökrävande energiråvaror såsom kol och
            olja bör ha en energilikformig beskattning. 2. Importerade miljövänliga
            energikällor bör kunna få en viss ”miljöra- batt” och skatten
            sättas lägre än vad som en energilikformig beskattning med olja
            skulle motivera. 3. Inhemska fasta bränslen och alternativa drivmedel
            producerade på inhemska råvaror bör ej beskattas. 4. Undantag
            från en energilikformig beskattning med olja bör kunna göras för
            drivmedel och en lägre beskattning ske när ekonomiskt rimliga
            substitut saknas.
          </p>
          <p xml:id="i-kRt3a6DWs7eCzsdVeCdc2">
            Propositionen Allmänt
          </p>
          <p xml:id="i-TUX1yY7YTukC1gT6p7bSyJ">
            De energipolitiska besluten våren 1981 avsåg att skapa förutsättningar
            för kommuner, företag och enskilda att kunna vidta åtgärder i
            syfte att såväl ersätta olja med andra energikällor som att spara
            energi. Ekonomiska resurser utan tidigare motstycke anvisades
            för oljeersättning, energibespa- rande åtgärder och energiforskning.
            Satsningarna innebar bl. a. att Sverige satsade mer än något annat
            land i världen räknat per person på forskning om de förnybara
            energikällorna. Den dåvarande regeringen hävdade den grundläggande
            principen att energisparande och oljeersättning i största möjliga
            utsträckning skulle stimuleras på frivillig väg. En omfattande
            tvångslagstiftning med syftet att på administrativ väg åstadkomma
            en bättre energihushållning och ett minskat oljeberoende innebär
            uppenbara risker för stora felsatsningar och ökad byråkrati. De
            administrativa regler som infördes togi huvudsak sikte på att
            dels förhindra en alltför stor övergång från olja till el för
            uppvärmningsändamål, dels få till stånd en större användning av
            inhemska bränslen.
          </p>
          <pb facs="riksdagen-motions-pdf/data/198384/mot_198384__45/mot_198384__45-003.pdf"/>
          <fw xml:id="i-UCYGSyLmjMs7UWYtxsaZys">
            Mot. 1983/84:45 3
          </fw>
          <p xml:id="i-CHGsdDdznJHRj8CRnLMB7N">
            Avsikten från den dåvarande regeringens sida var dock att de
            ovan redovisade besluten skulle följas av förslag om en förändrad
            energibeskatt- ning i syfte att förändra skatter och avgifter
            i en riktning så att energispa- rande, oljeersättning och introduktion
            och användning av inhemsk energi stimulerades. Beredningsarbetet
            beträffande dessa förslag var i stort sett avklarat vid regeringsskiftet
            1982. Det är därför synnerligen förvånande att denna proposition
            inte avlämnas förrän till nu pågående riksmöte. Detta innebär
            ett års fördröjning och ytterligare ett exempel på det vankelmod
            som präglar den socialdemokratiska regeringspolitiken. Det kan
            emellertid med tillfredsställelse konstateras att propositionen
            när den nu äntligen föreligger innebär en tillnyktring i förhållande
            till såväl den socialdemokratiska energipolitiken före 1976 som
            de energipolitiska försla- gen till föregående riksmöte. Den tidigare
            socialdemokratiska energipoliti- ken präglades som bekant av en
            koncentrationsinriktad och centralistisk filosofi, där det gigantiska
            kärnkraftsprogrammet är det mest utpräglade exemplet. Kolpolitiken
            har varit och är ett annat exempel, där man från socialdemokratins
            sida förordar en massiv och centralt administrerad satsning på
            storskaliga anläggningar. Koncentrationsfilosofin finns även i
            den nu föreliggande propositionen men är mindre framträdande än
            tidigare. Från centerpartiets sida vill vi understryka vikten
            av att samhällets åtgärder i första hand inriktas på att skapa
            förutsättningar och anvisa resurser i syfte att stimulera till
            energihushållning och minskad oljeanvändning genom frivilliga
            och lokalt anpassade insatser från kommuner, företag och enskilda.
          </p>
          <p xml:id="i-65U6QdKyRh1rgNggidP3w2">
            Riktlinjer för den framtida energiskattepolitiken
          </p>
          <p xml:id="i-GHWMyZYwRefQftgRJhT3Ra">
            I proposition 1983/84:28 sammanfattar föredragande statsrådet
            målsätt- ningen för energipolitiken enligt följande:
          </p>
          <p xml:id="i-QjH1ScsAnayYabH4yuSuE">
            —-—-—-en offensiv energipolitik i enlighet med 1981 års energipolitiska
            beslut är ett led i kampen mot landets ekonomiska och industriella
            kris. Genom en effektiv energihushållning och investeringar i
            ny energiteknik, användning av fasta bränslen och produktion av
            inhemska bränslen bryts oljeberoendet samtidigt som nya arbetstillfällen
            skapas. En betydande del av dessa arbetstillfällen tillkommer
            de delar av landet som har de största sysselsätt- ningsproblemen.
            Därtill kommer en förbättrad bytesbalans och att en väsentlig
            grund läggs för en långsiktig utveckling mot en ökad industripro-
            duktion och därmed ökad sysselsättning inom landet. Svensk industri
            får kunnande och produktionsresurser som kan lägga grunden för
            svenska exportframgångar i takt med att andra länder förnyar sina
            energisystem.
          </p>
          <p xml:id="i-2ZzBKP2zMg5GPpdVaNhqh4">
            Från centerpartiets sida ser vi med tillfredsställelse att föredraganden
            ansluter sig till de allmänna riktlinjerna i 1981 års energipolitiska
            beslut. Vi anser dock — som ovan redovisats — att i huvudsak inhemsk
            energi bör utnyttjas. Utvecklingen har sedan 1981 års beslut togs
            varit mer gynnsam än
          </p>
          <pb facs="riksdagen-motions-pdf/data/198384/mot_198384__45/mot_198384__45-004.pdf"/>
          <fw xml:id="i-oGYTR7Yzs4P5ssQsCnd1Q">
            Mot. 1983/84:45 4
          </fw>
          <p xml:id="i-VG5Qqg3QRwuHLKAucUptSh">
            vad som då bedömdes vara möjligt, och någon import av fasta bränslen
            i syfte att ersätta olja är inte nödvändig för att uppfylla sparmålet
            för olja. Enligt vår mening kan man därför ytterligare öka ambitionerna
            i förhållande till nu gällande riktlinjer. Importerade fossila
            bränslen bör t. ex. av miljöskäl begränsas till de få tillfällen
            och ändamål där andra energikällor inte står till buds av olika
            skäl. Vad beträffar de mera konkreta riktlinjerna för energiskattepolitiken
            avvisas i propositionen energiskattekommitténs för- slag att mervärdeskatt
            på energi skall införas. Från centerpartiets sida har vi inget
            att erinra mot detta utan delar uppfattningen att differentierade
            punktskatter på energi bör bibehållas. Detta är f.ö. i linje med
            vad centerpartiets representant i energiskatteutredningen framförde
            i ett särskilt yttrande. Föredragande statsrådet sammanfattar
            sitt förslag till riktlinjer för energiskattepolitiken under 1980-talet
            enligt följande:
          </p>
          <p xml:id="i-AtMvHa5gw2NC9ouHiXjFC9">
            Skatteändringar på olja bör vid behov vidtas för att åstadkomma
            en inte oväsentlig realprisstegring. Inhemska bränslen bör gynnas
            genom skattefri- het. Skatten på kol bör höjas i etapper tills
            skatten per energienhet är ca hälften av skatten på olja. För
            naturgas bör gälla att skatten per energienhet är ca tre fjärdedelar
            av skatten på olja. Drivmedelsbeskattningen bör främja fortsatt
            energihushållning. Elanvändning inom industrin bör vara skattemäs-
            sigt gynnad i förhållande till elanvändning för uppvärmning. Beskattningen
            av el för uppvärmning bör ha viss följsamhet mot beskattningen
            av olja. Enligt vår mening står de ovan redovisade riktlinjerna
            för energibeskatt- ningi viss motsättning till de grundläggande
            principerna för energipolitikens utformning. Nedan kommer vi att
            redovisa vår syn, där vi har en skiljaktig mening gentemot föredraganden.
          </p>
          <p xml:id="i-GY54C4FtGkMbHnNMzyoVpb">
            Inhemska bränslen
          </p>
          <p xml:id="i-G1EJXHwVyx72kvuDMMa6iK">
            Utnyttjande av inhemska bränslen för energiändamål skapar bl.
            a. stora sysselsättningsmöjligheter inom landet och en förbättrad
            bytesbalans. Olja och kol är importerade bränslen som kräver relativt
            små arbetsinsatser vid hanteringen inom landet. Import av kol
            och olja är således samtidigt en import av arbetslöshet, eftersom
            det då inte finns något utrymme för att utnyttja våra inhemska
            fasta bränslen och därmed ge många människor arbete. Vi vill därför
            på nytt med kraft understryka att ökad användning av framför allt
            skogsbränslen för energiändamål är det snabbaste sättet att, förutom
            rena sparinsatser, ersätta olja och förhindra ett alltför stort
            elberoende. En ökad användning av skogsråvara för energiändamål
            kan även öka tillgången på skogsråvara för industrin, vilket nyligen
            presenterade utredningar från SIND och skogsstyrelsen ger ytterligare
            belägg för. Stöd till anläggningar eldade med skogsbränslen bör
            därför vara av samma storleks- ordning som stöd till torveldade
            anläggningar. Rätt utnyttjat kan således våra tillgångar på skogsbränslen,
            torv och andra inhemska fasta bränslen kraftigt begränsa importen
            av kol och olja. Vi ser därför med tillfredsställelse att
          </p>
          <pb facs="riksdagen-motions-pdf/data/198384/mot_198384__45/mot_198384__45-005.pdf"/>
          <fw xml:id="i-6BX7ErZKecKpjDWvYTtLru">
            Mot. 1983/84:45
          </fw>
          <p xml:id="i-TxY4xrGRLRby1yAQTVxAvu">
            inhemska bränslen undantas från skatteplikt enligt mervärdeskattelagen
            samt att den på centerns initiativ genomförda bestämmelsen att
            vedbränslen för uppvärmning av egen fastighet skall undantas från
            förmånsbeskattning vidgas till att gälla även andra inhemska fasta
            bränslen.
          </p>
          <p xml:id="i-BZAZ11UL4f7PYYojmECkEv">
            Kol
          </p>
          <p xml:id="i-SBnqk3dhNAjyUbsSUhdE12">
            Samhällets åtgärder bör som ovan framhållits inriktas på att
            stödja introduktion och användning av inhemsk energi, ny energiteknik,
            sparande etc., inte användning av importerade energislag såsom
            t. ex. kol. Förbrän- ning av fossila bränslen såsom kol och olja
            innebär en mycket kraftig påverkan av naturmiljön genom den ökande
            försurningen. Denna förbrän- ning innebär vidare att koldioxidhalten
            i luften successivt ökar, vilket på någon sikt kan utvecklas till
            det allra största miljöproblemet. Den ökande koldioxidhalten medför
            temperaturökningar, vilka efter hand på ett drastiskt sätt förändrar
            vårt klimat och därmed förutsättningarna för allt mänskligt liv.
            Koldioxidproblemet är en global företeelse, och det är nödvändigt
            att varje land bidrar till att minska förbränningen av fossila
            bränslen. En övergång från olja till kol har i dessa hänseenden
            en negativ betydelse. Förbränning av skogsbränslen ger inte motsvarande
            effekter på den omgivande naturmiljön. Lika mycket koldioxid binds
            vid återväxten som frigörs vid förbränningen, förutsatt att avverkning
            och tillväxt balanseras. I de beslut som riksdagen fattat ligger
            enligt vår mening implicit att importerade energislag skall utnyttjas
            först när några andra möjligheter inte står till buds. Ovan har
            redovisats att nedgången i oljeanvändningen har gått betydligt
            snabbare än vad som förutsattes i 1981 års energipolitiska beslut.
            Något behov att ersätta olja med kol för att uppnå sparmålen finns
            därför inte. Kol är ett importerat bränsle och ger därför ingen
            ökad försörjnings- trygghet. En introduktion av kol i stor skala
            skulle dessutom rycka undan marknaden för inhemska bränslen såsom
            skogsbränslen och torv. Det är redan i dagsläget svårigheter att
            få avsättning för t. ex. flis. Med en krympande värmemarknad finns
            inget utrymme för användning av både kol och inhemska fasta bränslen.
            Kolanvändning innebär även ett betydligt mindre antal sysselsättningstillfällen
            inom landet. De ekonomiska påfrestningarna på landets ekonomi
            blir sannolikt betydande vid en omfattande kolanvändning, eftersom
            kolpriset på den internationella marknaden kan förväntas stiga
            kraftigt under de närmaste åren. Enligt vår mening bör kol såsom
            ett miljöstörande och importerat bränsle beskattas energilikformigt
            med olja. Skatten på olja uppgår f.n. till 411 kr./m). Olika typer
            av avgifter uppgår samtidigt till 112 kr./m?. Totalt tas således
            ut 523 kr./m? på olja i skatter och avgifter. En energilikformig
            beskattning för kol skulle innebära ett skatte- och avgiftsuttag
            på ca 350 kr./ton. Det bör dock närmare prövas vilka typer av
            avgifter som bör belasta kolet. Det kan inte anses orimligt att
            kolet skall bära sina egna kostnader för
          </p>
          <pb facs="riksdagen-motions-pdf/data/198384/mot_198384__45/mot_198384__45-006.pdf"/>
          <fw xml:id="i-Q4gvLyNQ6vZuRqwPeFSAaL">
            Mot. 1983/84:45 6
          </fw>
          <p xml:id="i-UbcKB5oo5NNqogLAh6Kpz">
            t. ex. miljöinvesteringar, forskning och beredskapslagring. I
            dagsläget är det dock rimligt att endast ta ut en skatt på kol
            som motsvarar den rena oljeskatten— dvs. 275 kr./ton kol. Skatten
            bör höjas i två etapper för att den 1 januari 1984 uppgå till
            140 kr./ton och den 1 januari 1985 till 275 kr./ton. Skatten bör
            endast tas ut för kol som används för energiändamål. En sådan
            prissättning på kol är i linje med de långsiktiga målsättningarna
            för energipolitiken och innebär att inhemsk energi gynnas i förhållande
            till importerade bränslen.
          </p>
          <p xml:id="i-HWvCp5ij8b1sJmiinvmbEr">
            Naturgas
          </p>
          <p xml:id="i-FpWT5Uof56mXqD6tFjf5Gk">
            Naturgas är ett importerat bränsle, men har avsevärda miljöfördelar.
            Det är vidare väsentligt att de planerade större projekten för
            användning av naturgas inte utsätts för än större ekonomiska påfrestningar.
            Det kan därför finnas skäl att rabattera användningen av naturgas
            mera än vad som föreslås i propositionen. Med tanke på naturgasens
            miljöfördelar bör beskattningen därför enligt vår mening inte
            utgöra mer än hälften av skatten per energienhet för olja — dvs.
            205 kr./1 000 m?.
          </p>
          <p xml:id="i-Tu3anTVRaB19esLWxfk1NN">
            Alternativa drivmedel
          </p>
          <p xml:id="i-BTkMpTUWWidQ1RJ2ccsk1k">
            Vi vill inledningsvis framhålla att möjligheterna att beskatta
            drivmedel hårdare än f.n. är starkt begränsade beroende på att
            lämpliga substitut saknas. Energibeskattningen måste därför enligt
            vår mening stimulera forskning, introduktion och användning av
            alternativa drivmedel. Vidare är det av miljöskäl väsentligt att
            användning av blyfri bensin stimuleras med en skatterabatt, vilken
            också bör gälla flygbensin. Riksdagen bör hos regeringen hemställa
            om förslag av denna innebörd. Blytillsatserna i bensin har en
            oktanhöjande effekt och kan därför behöva ersättas med någon annan
            tillsats. Ett möjligt substitut för bly i bensin är t. ex. etanol.
            Det är vidare synnerligen väsentligt att forskning och utveckling
            om motoralkoholer fortsätter enligt de intentioner som fanns i
            de energipolitiska besluten våren 1981 i syfte att få till stånd
            en ökad användning av såväl metanol som etanol. Med de principer
            för energibeskattningen som redovisats ovan bör därför motoralkoholer
            producerade på inhemsk råvara vara skattefria.
          </p>
          <p xml:id="i-NSdFrt7TgwDjm1rTNunBhh">
            Beskattning av elektrisk kraft
          </p>
          <p xml:id="i-NeQsv3U8yhCoVu9x3VjNQ">
            Det är väsentligt att strävandena att minska vårt oljeberoende
            inte leder till en massiv övergång till el för uppvärmning av
            fastigheter. En sådan utveckling innebär risker för framtida låsningar
            till ett stort elberoende och därmed svårigheter att genomföra
            den beslutade avvecklingen av kärnkraf-
          </p>
          <pb facs="riksdagen-motions-pdf/data/198384/mot_198384__45/mot_198384__45-007.pdf"/>
          <fw xml:id="i-739nrSEA1p8U49J1sshZJ7">
            Mot. 1983/84:45 7
          </fw>
          <p xml:id="i-EiK5qNyCBQVGrRnrGdorPC">
            ten. Det bör därför finnas ett visst samband mellan förändringar
            i oljeskatten och elskattens nivå. Det är vidare betydelsefullt
            att den tillkommande elproduktionskapacite- ten sker i anläggningar
            baserade på andra energikällor än olja, kol och uran. F.n. sker
            i stort sett all elproduktion med hjälp av vattenkraft och kärnkraft.
            Nuvarande lagstiftning innebär att energiskatten på bränslen restitueras
            då dessa används för produktion av el. Det kan ifrågasättas från
            energipolitiska utgångspunkter om denna restitution bör finnas
            för kol. Om kolskatten restitueras vid elproduktion riskerar bl.
            a. en framtida mottrycksproduktion med inhemska bränslen och vindkraft
            att konkurreras ut av koleldade anläggningar. Ett borttagande
            av restitueringen av kolskatten skulle i dagsläget inte drabba
            någon elproduktion nämnvärt, men få en stark långsiktig styreffekt
            för byggande av mottrycksanläggningar baserade på inhemska bränslen,
            ny vattenkraft och vindkraft. Enligt vår mening bör riksdagen
            hos regeringen begära förslag om förändringar i lagen om allmän
            energiskatt med ovan förordade inriktning.
          </p>
          <p xml:id="i-BuUEw7py7RNhrwYzpS7ggs">
            Sammanfattning
          </p>
          <p xml:id="i-FxHbBhNtx7JhWbA35SYYvq">
            De av oss förordade riktlinjerna för energiskattepolitiken innebär
            att de grundläggande målsättningarna för energipolitiken uppfylls
            på ett bättre sätt än i den föreliggande propositionen. De föreslagna
            skatteförändringarna m.m. ger prisrelationer på marknaden som
            förhindrar uppkomsten av ett alltför stort elberoende och avsevärt
            gynnar användning av inhemsk energi i förhållande till utnyttjande
            av kol och olja och därmed fullföljer avsikterna med 1981 års
            energipolitiska beslut.
          </p>
          <p xml:id="i-72EDnHws9rRWmzyLm3Eti9">
            Hemställan
          </p>
          <p xml:id="i-V6RLwfw5z4A7V9DBGtd7di">
            Med hänvisning till vad som ovan anförts hemställs 1. att riksdagen
            godkänner de i motionen förordade riktlinjerna för energiskattepolitiken,
            2. attriksdagen beslutar att skatten på kol från den 1 januari
            1984 skall uppgå till 140 kr./ton kol och från den 1 januari 1985
            till 275 kr./ton kol, 3. att riksdagen hos regeringen begär en
            utredning av i vilken omfattning kolanvändning även skall belastas
            med samma avgifter som tas ut vid oljeanvändning, 4. attriksdagen
            beslutar att skatten på naturgas skall uppgå till 205 kr./1 000
            m?, 5. att riksdagen hos regeringen hemställer om förslag att
            motor- alkoholer producerade på inhemsk råvara skall vara skatte-
            fria,
          </p>
          <pb facs="riksdagen-motions-pdf/data/198384/mot_198384__45/mot_198384__45-008.pdf"/>
          <fw xml:id="i-NBYCmuYsu1W4dCb3NfyqdQ">
            Mot. 1983/84:45 8
          </fw>
          <p xml:id="i-foPDEvsuzpJnVXL7ncype">
            6. att riksdagen hos regeringen hemställer om förslag om skatte-
            rabatt för blyfri bensin och flygbensin i enlighet med vad som
            anförts i motionen, 7. att riksdagen hos regeringen hemställer
            om förslag till föränd- ringar i lagen om allmän energiskatt,
            innebärande att resti- tution för el producerad av kol ej skall
            medges.
          </p>
          <p xml:id="i-Fyj3jKCBMjgN5fCh75UDjp">
            Stockholm den 7 november 1983
          </p>
          <p xml:id="i-LPELTzFJpLrS9DvYvTYhJm">
            OLOF JOHANSSON (c) STIG JOSEFSON (c) IVAR FRANZÉN (c) BIRGITTA
            HAMBRAEUS (c) BÖRJE HÖRNLUND (c) PÄR GRANSTEDT (c)
          </p>
        </div>
      </div>
    </body>
  </text>
</TEI>
