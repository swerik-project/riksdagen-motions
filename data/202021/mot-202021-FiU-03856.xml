<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FiU-03856">
  <teiHeader>
    <fileDesc>
      <titleStmt>
        <title>med anledning av prop. 2020/21:78 Extra ändringsbudget för 2021 - Vissa ändrade regler inom sjukförsäkringen</title>
        <author corresp="i-84DiaFjYsBoBUQnKJiSte9">av Elisabeth Svantesson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3856 av Elisabeth Svantesson m.fl. (M)</title>
          <idno type="rdwebb">H8023856</idno>
          <rs type="number">3856</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H8023856/text</ref>
          <ref type="dokument_url_html">http://data.riksdagen.se/dokument/H8023856</ref>
          <ref type="dokumentstatus_url_xml">http://data.riksdagen.se/dokumentstatus/H8023856</ref>
          <ref type="docx">http://data.riksdagen.se/fil/34CB12BC-0EC0-4946-8475-C4A1C06F222A</ref>
          <ref type="pdf">http://data.riksdagen.se/fil/DCCB26BA-818D-4809-AE6C-F57C9FD23980</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-84DiaFjYsBoBUQnKJiSte9</idno>
            <name>Elisabeth Svantesson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Kc3AcmXkcmGKhXRxHt6DUP</idno>
            <name>Edward Riedl</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ldb2oqPG98BReLEGLTqU4A</idno>
            <name>Jan Ericson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-73o5S2z3dmzixAt7gzz34E</idno>
            <name>Sofia Westergren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4zE578x8VmkW7EekD198ka" type="basedOn"/>
        <correspContext corresp="i-4zE578x8VmkW7EekD198ka">
          <ref>Proposition 2020/21:78</ref>
        </correspContext>
        <correspAction xml:id="i-Nvuq13y2y8Lmbdyt7PCyy3" type="signed"/>
        <correspContext corresp="i-Nvuq13y2y8Lmbdyt7PCyy3">
          <note type="signatory" corresp="i-84DiaFjYsBoBUQnKJiSte9"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-Kc3AcmXkcmGKhXRxHt6DUP"/>
          <note type="signatory" corresp="i-Ldb2oqPG98BReLEGLTqU4A"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-73o5S2z3dmzixAt7gzz34E"/>
        </correspContext>
        <correspAction xml:id="i-jzvFr2JzLdxfNQ5taeWoW" type="submitted">
          <date when="2021-01-27"/>
          <time when="16:25:40"/>
        </correspAction>
        <correspAction xml:id="i-8h6rTNycncY9iXTCekXErP" type="dismissed">
          <date when="2021-01-28"/>
        </correspAction>
        <correspAction xml:id="i-R3fsFig3Xr7wR5bDfPRvh8" type="reviewed">
          <date when="2021-01-28"/>
          <time when="12:53:27"/>
        </correspAction>
        <correspAction xml:id="i-Txum3V4X9Gy6pGQq6Z82AG" type="referred">
          <date when="2021-01-29"/>
        </correspAction>
        <correspAction xml:id="i-USGdHe8FYCtwu7mxibWoAU" type="assigned">
          <date when="2021-03-03"/>
          <time when="16:49:37"/>
        </correspAction>
        <correspContext corresp="i-USGdHe8FYCtwu7mxibWoAU">
          <ref type="assignedTo">Finansutskottet</ref>
        </correspContext>
        <correspAction xml:id="i-4NFDbmN3QzW2MumMEcgNma" type="behandlas_i"/>
        <correspContext corresp="i-4NFDbmN3QzW2MumMEcgNma">
          <ref type="uppgift">2020/21:FiU41</ref>
          <ref type="ref_dok_id">H801FiU41</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU41</ref>
          <ref type="ref_dok_titel">Extra ändringsbudget för 2021 - Vissa ändrade regler inom sjukförsäkringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-L6UWCW2KNpj5jkrfpM9dum" type="motHeader">
        <div xml:id="i-AAXRA8wjdGWGvz7vUU3Mfm" type="motTitle">
          Motion till riksdagen 2020/21:3856 av Elisabeth Svantesson m.fl.
          (M) med anledning av prop. 2020/21:78 Extra ändringsbudget för
          2021 – Vissa ändrade regler inom sjukförsäkringen
        </div>
      </div>
      <div xml:id="i-AHiJS12D1wyy5uWfRHZkWS" type="motBody">
        <div xml:id="i-GxRkXbAmhd1Pc2TXGJrZbU" type="motProposal" subtype="förslag">
          <head xml:id="i-71isscQue5dhTJDxcJyPYD">
            Förslag till riksdagsbeslut
          </head>
          <list xml:id="i-9ECJ5uTgkLBMh5WfwjjC8J" style="ol">
            <item xml:id="i-4978FY949zkBM2BSLeJhtu">
              Riksdagen avslår propositionen.
            </item>
            <item xml:id="i-9CZSvhPXJmmpHt4BYAcFui">
              Riksdagen ställer sig bakom det som anförs i motionen om att
              regeringen snarast bör återkomma med förslag på förändrad prövning
              vid dag 180 i sjukförsäkringen för dem som drabbats av långtidscovid,
              och detta tillkännager riksdagen för regeringen.
            </item>
          </list>
        </div>
        <div xml:id="i-4N6PhKvKcojDNDtY1ETvT1" type="motContent">
          <head xml:id="i-2uREDWQxT8wjNVR9bq9E8h" type="h1">
            Inledning
          </head>
          <p xml:id="i-22xwXr97tQHC1dZDNn6ec6">
            Om en individ har varit sjukskriven i fler än 180 dagar bedöms
            arbetsförmågan i förhållande till arbete på den vanliga arbetsmarknaden,
            om det inte finns särskilda skäl mot det eller det i annat fall
            kan anses oskäligt. Detta följer av 27 kap. 48 § social­försäkringsbalken
            (2010:110). Om en sådan prövning av arbetsförmågan bedöms vara
            oskälig eller det finns särskilda skäl mot det, prövas arbetsförmågan
            i förhållande till arbete hos den ordinarie arbetsgivaren.
          </p>
          <p xml:id="i-RFDYTjfmVUjo62gRHFUG2L">
            Särskilda skäl bedöms föreligga när det finns en välgrundad anledning
            att anta att den sjukskrivna individen kan återgå i arbete hos
            arbetsgivaren och en tidsplan för när så kan förväntas ske (prop.
            2007/08:136 s. 68 f.). Oskälighetsrekvisitet infördes för att
            omfatta fler situationer än de som ryms inom begreppet ”särskilda
            skäl” (bet. 2009/10:SfU13).
          </p>
          <p xml:id="i-MZAfQQJExRKQQvsdxTyFoh">
            I regeringens proposition föreslås permanenta förändringar i
            sjukförsäkringen, som syftar till att genomföra lättnader vid
            prövningen vid dag 180 i rehabiliteringskedjan. Om det finns övervägande
            skäl, ska prövningen efter dag 180 fortsatt ske mot den ordinarie
            arbetsgivaren.
          </p>
          <p xml:id="i-XYEikikCi5kabp6KHt1cpL">
            Moderaterna värnar arbetslinjen och principen att sjukförsäkringen
            måste vara inriktad på att återgång till arbete ska ske så fort
            som möjligt. Långvarig sjukskrivning riskerar att försvåra återgången
            i arbete, och det är därför avgörande att alla parter i rehabiliteringskedjan
            tidigt sätter in insatser. I sammanhanget ska påminnas om att
            arbetsgivare redan i dag har ett långtgående rehabiliteringsansvar
            och skyldighet att anpassa arbetsuppgifter, vilket kan möjliggöra
            en snabbare återgång i arbete för den som är sjukskriven.
          </p>
          <p xml:id="i-7eTievLMj2ap8Uw7vsP3r5">
            För oss moderater är det självklart att samhällets insatser ska
            inriktas på att före­bygga sjukskrivningar och hjälpa människor
            tillbaka till arbetslivet. Den som är sjuk eller skadad och inte
            kan arbeta ska självklart ha rätt till ersättning, vård och rehab­ilitering.
            Men den som har eller får tillbaka sin arbetsförmåga måste alltid
            få stöd och hjälp att komma tillbaka i arbete.
          </p>
          <p xml:id="i-7hoNoVZWRXxNqszq5ZSD89">
            Samhällets utgifter för sjukfrånvaron är höga. Kostnaderna för
            sjukfrånvaro och rehabilitering uppgick till 32 miljarder kronor
            2014, och i år beräknas de ligga runt 37,8 miljarder kronor. Det
            kan jämföras med situationen 2010 då motsvarande kostnader var
            20,5 miljarder kronor, enligt 2010 års priser.
          </p>
          <p xml:id="i-GaMbRPUjDhMiPYYGxhv7cE">
            I spåren av covid-19 har sjukfrånvaron ökat markant. Covid-19
            har inneburit en exceptionell situation som har ställt krav på
            exceptionella åtgärder. Moderaterna har varit drivande bakom viktiga
            åtgärder, såsom slopat karensavdrag och en utökning av den förebyggande
            sjukpenningen för riskgrupper. Det har varit nödvändigt för att
            stoppa smittspridningen och skydda särskilt utsatta personer.
            När den exceptionella situationen är över måste de tillfälliga
            åtgärderna rullas tillbaka och ekonomin måste tillbaka till balans.
            Det krävs för att samhället ska kunna stå starkt när en ny kris
            slår till.
          </p>
          <p xml:id="i-F3ij2MZH7hFKRsQQGmWJdp">
            Som regeringen framhåller i sin proposition har covid-19 lett
            till många långa sjukskrivningar. Detta använder regeringen som
            motiv för att genomföra permanenta förändringar i sjukförsäkringen.
            Vi moderater menar att pandemin föranleder ett behov av förändring
            men att denna bör vara tillfällig.
          </p>
          <head xml:id="i-K9ff5tX1aPAM6UFTNZvf1V" type="h2">
            Moderaternas inställning till propositionen
          </head>
          <p xml:id="i-TQzdgRaomggH6ASYwy4jvQ">
            Regeringens politik syftar genomgående till att motarbeta arbetslinjen
            och riskerar att förhindra en snabb återgång i arbete. Förslaget
            i propositionen innebär betydande risker för en återgång till
            de höga sjuktal Sverige hade under början av 2000-talet. Regeringen
            har dessutom tidigare avvecklat den bortre tidsgränsen och öppnat
            upp för att permanent avskaffa karensavdraget. Förändringen av
            180-dagarsprövningen innebär en ytterligare försvagning av försäkringstillämpningen.
            Den är synnerligen olämplig och riskabel i ett läge med en pandemi,
            där många blir sjukskrivna och kommer att behöva kämpa för att
            ta sig tillbaka. I sviterna av pandemin riskerar vi en omfattande
            ökning av arbets­lösheten, och tidigare erfarenheter visar att
            människor tenderar att söka sig till sjukför­säkringen i stället
            för arbetslöshetsförsäkringen.
            <ref xml:id="i-DrMAd84SfuLnXxDDVfAuBK" target="i-QhDXmpBbmPwVRoGtRBviki">
              [1]
            </ref>
          </p>
          <p xml:id="i-JuryztMhD1Q4eV5mErqecS">
            Allvarlig remisskritik har riktats mot regeringens nu aktuella
            förslag. Försäkrings­kassan, som avstyrkt förslaget, ser en risk
            att den försäkrade, arbetsgivare och hälso- och sjukvården kommer
            att uppfatta de nya undantagen som att de har längre tid på sig
            i rehabiliteringsarbetet och att syftet med lagen om arbetsgivarens
            plan för återgång i arbete därmed motverkas. Försäkringskassan
            ser också en risk att fler bedöms mot ordinarie arbete, trots
            att det inte finns medicinska hinder att ställa om till annat
            arbete.
          </p>
          <p xml:id="i-QvbsAmHHfe4nZ8kvQKAiK9">
            Sveriges Kommuner och Regioner menar att en annan tillämpning
            av regelverket skulle kunna avhjälpa de problem som man vill lösa,
            utan förändringar i lagstiftningen.
          </p>
          <p xml:id="i-RuyycV5zRas2CnbSDNvceE">
            Vi vill framhålla att den utveckling med ökat antal nekade ansökningar
            om sjukpenning som regeringen hänvisar till har skett under nuvarande
            regering. Som framgår av en rapport från Inspektionen för socialförsäkringen
            (ISF) får regeringens styrning tydliga konsekvenser för hur handläggarna
            använder det bedömningsutrymme som lagen medger.
            <ref xml:id="i-JfDPupA6CQuHPcysFCSryc" target="i-GVPixgdhETVmnXWxbzQvD">
              [2]
            </ref>
            Mycket talar alltså enligt vår mening för att regeringens ledning
            och styrning i stor utsträckning skulle kunna leda till avsett
            resultat utan en förändring i lagstiftningen.
          </p>
          <p xml:id="i-LbzxZXyHLgqEjmmPat6MoZ">
            Det är viktigt för tilliten till sjukförsäkringen att vi får
            en långsiktigt stabil sjuk­försäkring som inte uppvisar de variationer
            över tid som gällt hittills. Möjligheterna och drivkrafterna att
            agera för att hjälpa människor tillbaka till arbetslivet måste
            stärkas för samtliga aktörer i sjukförsäkringssystemet – den försäkrade,
            arbetsgivaren, läkaren och handläggaren på Försäkringskassan.
            Här ska särskilt nämnas behovet av att i större utsträckning använda
            sig av möjligheten till förebyggande sjukpenning. ISF har nyligen
            konstaterat att regelverket inte fungerar.
            <ref xml:id="i-ERwmNVvvXtzTZsJaEet84u" target="i-9yG5rWDWmX3AAJrPK3sPSs">
              [3]
            </ref>
            ISF framhåller att alltför få personer med psykisk ohälsa eller
            diffusa fysiska besvär får förebyggande sjukpenning. Detta är
            särskilt allvarligt mot bakgrund av den kraftiga ökning som har
            skett av sjukskrivningar kopplade till psykiatriska diagnoser.
            Allvarlig kritik har också riktats från Riks­revisionen mot Försäkringskassan,
            Arbetsförmedlingen och statliga arbetsgivare för deras bristande
            insatser för att underlätta för personer som haft sjukskrivning
            att återgå i arbete.
            <ref xml:id="i-CBXQfTfWLi7vvbieL1T73o" target="i-DaPrdg17TzL4dcqqLfNXYr">
              [4]
            </ref>
            Många sjukskrivna erbjuds inte omställningsmöte, och i genomsnitt
            var tredje sjukskrivningsärende hos statliga arbetsgivare saknar
            dokumentation. Denna kritik faller hårt på regeringen, som har
            att leda och styra myndigheterna.
          </p>
          <p xml:id="i-AMh8QtTtu5DUSwosE9nget">
            I propositionen hänvisar regeringen till den konsekvensanalys
            som har redovisats i utredningen En begriplig och trygg sjukförsäkring
            (2020:6). Denna konsekvensanalys har emellertid varit föremål
            för omfattande kritik. Försäkringskassan skriver:
          </p>
          <p xml:id="i-SJMBeBRvdhndX9AXPuuJ9t">
            Försäkringskassan anser att utredningens kartläggning och analys
            av den nuvarande tillämpningen och konsekvenserna av de föreslagna
            förändringarna inte håller den kvalitet som vi har anledning att
            förvänta oss. Det är många gånger svårt att följa hur utredningen
            kommit fram till att de förslag som lämnats kommer att åtgärda
            de brister och problem som avsetts, dessutom presenteras inte
            tillräckligt stöd för förslagen. Försäkringskassans konsekvensanalys
            visar istället att förslagen i vissa fall riskerar att förstärka
            de problem som beskrivits.
          </p>
          <p xml:id="i-KGs9B5srx7MJ9v5DPPrTpq">
            Försäkringskassan gör en annan bedömning av konsekvenserna av
            förslagen, bl.a. vad avser rättssäkerheten, tillämpningen, socialförsäkringens
            legitimitet och statens utgifter.
          </p>
          <p xml:id="i-N6DSDy3TJYd6Zu3WkFsumy">
            Sammantaget anser vi att regeringen gör det väl lätt för sig
            att föreslå förändrade regel­verk, när mycket talar för att det
            i själva verket är ledning och styrning av de egna myndigheterna
            som brister. Vi föreslår därför att riksdagen avslår propositionen.
          </p>
          <head xml:id="i-ComGR287o68svk6gAgW5b8" type="h2">
            Behovet av tillfälliga förändringar för långtidssjuka i covid-19
          </head>
          <p xml:id="i-SCbsWAR87JFjcaGtvepKb9">
            Under pandemin har det rapporterats om personer som, trots nedsatt
            arbetsförmåga till följd av covid-19, blir utförsäkrade eftersom
            arbetsförmågan prövas mot arbete på den vanliga arbetsmarknaden.
            Som vi har redogjort för ovan bör permanenta avsteg inte ske från
            rehabiliteringskedjan, utan regelverken bör tillfälligt anpassas
            till den extraordinära situation som Sverige just nu befinner
            sig i till följd av viruset covid-19. Vad gäller långtidssjuka
            i covid-19 råder ett svagt kunskapsläge om sjukdomsförloppet,
            och det saknas ett försäkringsmedicinskt beslutsstöd. Detta försvårar
            möjligheten till rehab­ilitering och återgång i arbete, vilket
            motiverar att dessa personer även efter dag 180 kan prövas mot
            sin ordinarie arbetsgivare.
          </p>
          <p xml:id="i-SdAXeTHcDBRLc1fEujwuac">
            Riksdagen bör mot denna bakgrund uppdra åt regeringen att införa
            en tillfällig undantagsbestämmelse, som möjliggör för personer
            som är eller har varit smittade av covid-19 och vars återgång
            till arbete därmed försenats, att prövas mot ordinarie arbetsgivare
            även efter dag 180.
          </p>
        </div>
        <div xml:id="i-T62fpqmistEP5xPf4ZWkoU" type="signatureBlock">
          <list xml:id="i-TtycqaHwDyLZDQw6qneUoh">
            <item xml:id="i-XUqfb5z4W1yxisXxijcQmD" type="signature">
              Elisabeth Svantesson (M)
            </item>
            <item xml:id="i-9Zp3w6tgqjdr8jone421QG" type="signature">
              Maria Malmer Stenergard (M)
            </item>
            <item xml:id="i-KJb7jtUztZ8RbPDhHoFcWa" type="signature">
              Edward Riedl (M)
            </item>
            <item xml:id="i-92TvsKcZgBjQfnpYU67LFi" type="signature">
              Jan Ericson (M)
            </item>
            <item xml:id="i-Y9KS2Vped3c4SpofQWXvj1" type="signature">
              Mattias Karlsson i Luleå (M)
            </item>
            <item xml:id="i-NtCmkyAfhUZsDXg9zcWBYv" type="signature">
              Sofia Westergren (M)
            </item>
          </list>
        </div>
        <div xml:id="i-9HcPnyhLSiwf8gzT1gWzTS" type="motNotes">
          <noteGrp xml:id="i-HigaKuJb16wTy2qpViZngN">
            <note xml:id="i-QhDXmpBbmPwVRoGtRBviki">
              [1] Se Larsson, L. (2006). Sick of being unemployed? Interactions
              between unemployment and sickness insurance in Sweden. Hall C.
              &amp; Hartman L. (2010). Moral hazard among the sick unemployed:
              evidence from a Swedish social insurance reform.
            </note>
            <note xml:id="i-GVPixgdhETVmnXWxbzQvD">
              [2] Förändring och styrning av och i Försäkringskassan, 2018:16.
            </note>
            <note xml:id="i-9yG5rWDWmX3AAJrPK3sPSs">
              [3] ISF. Rapport 2020:6. Förebyggande sjukpenning – En granskning
              av sjukpenning i förebyggande syfte. https://inspsf.se/publikationer/rapporter/2020/2020-11-19-forebyggande-sjukpenning.
            </note>
            <note xml:id="i-DaPrdg17TzL4dcqqLfNXYr">
              [4] Riksrevisionen. Vägen till arbete efter nekad sjukpenning,
              RiR 2020:12. https://www.riksrevisionen.se/rapporter/granskningsrapporter/2020/vagen-till-arbete-efter-nekad-sjukpenning.html.
            </note>
          </noteGrp>
        </div>
      </div>
    </body>
  </text>
</TEI>
