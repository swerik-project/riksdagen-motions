<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-01670">
  <teiHeader>
    <fileDesc>
      <titleStmt>
        <title>Reformer för ett hållbart och konkurrenskraftigt yrkesfiske</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:1670 av Johan Hultberg (M)</title>
          <idno type="rdwebb">H9021670</idno>
          <rs type="number">1670</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9021670/text</ref>
          <ref type="dokument_url_html">http://data.riksdagen.se/dokument/H9021670</ref>
          <ref type="dokumentstatus_url_xml">http://data.riksdagen.se/dokumentstatus/H9021670</ref>
          <ref type="docx">http://data.riksdagen.se/fil/683D84F4-09ED-4498-A052-DFA2F1A1E885</ref>
          <ref type="pdf">http://data.riksdagen.se/fil/C3B815E1-1E13-4DF7-9E7E-684D4BDC76EC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GRPKRmZB4c875Fk2rsvPdt" type="signed"/>
        <correspContext corresp="i-GRPKRmZB4c875Fk2rsvPdt">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction type="submitted" xml:id="i-BV4jdWxTNzgpkf87SnaaBY">
          <date when="2021-09-30"/>
          <time when="16:47:07"/>
        </correspAction>
        <correspAction type="reviewed" xml:id="i-D3moH74kJwEYnKtxYM1Hqv">
          <date when="2021-09-30"/>
          <time when="20:29:22"/>
        </correspAction>
        <correspAction type="referred" xml:id="i-QFabGKvTNh5D5bZTryS7SP">
          <date when="2021-10-14"/>
        </correspAction>
        <correspAction type="assigned" xml:id="i-XaGpm6ZAHPV7AeUNutNjoB">
          <date when="2022-10-05"/>
          <time when="11:27:26"/>
        </correspAction>
        <correspContext corresp="i-XaGpm6ZAHPV7AeUNutNjoB">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-PMUvuSYhcFSqLjEm7cx6xc"/>
        <correspContext corresp="i-PMUvuSYhcFSqLjEm7cx6xc">
          <ref type="uppgift">2021/22:MJU14</ref>
          <ref type="ref_dok_id">H901MJU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU14</ref>
          <ref type="ref_dok_titel">Livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YNFu87gkRjhGcFDjB2ai3t"/>
        <correspContext corresp="i-YNFu87gkRjhGcFDjB2ai3t">
          <ref type="uppgift">2021/22:MJU22</ref>
          <ref type="ref_dok_id">H901MJU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU22</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EtYUPEJ6faQnpMnM7n4Jv9"/>
        <correspContext corresp="i-EtYUPEJ6faQnpMnM7n4Jv9">
          <ref type="uppgift">2021/22:MJU17</ref>
          <ref type="ref_dok_id">H901MJU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU17</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VWebWCmjgn8Mwb4XNJabs8"/>
        <correspContext corresp="i-VWebWCmjgn8Mwb4XNJabs8">
          <ref type="uppgift">2021/22:MJU23</ref>
          <ref type="ref_dok_id">H901MJU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU23</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-H8G211R9EKAYGGWi9jPkkw"/>
        <correspContext corresp="i-H8G211R9EKAYGGWi9jPkkw">
          <ref type="uppgift">2021/22:MJU24</ref>
          <ref type="ref_dok_id">H901MJU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU24</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NPDx37XRbKrhzp2cej7nkZ"/>
        <correspContext corresp="i-NPDx37XRbKrhzp2cej7nkZ">
          <ref type="uppgift">2021/22:NU15</ref>
          <ref type="ref_dok_id">H901NU15</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU15</ref>
          <ref type="ref_dok_titel">Energipolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:1670 av Johan Hultberg (M) Reformer för ett hållbart och konkurrenskraftigt yrkesfiske</div>
      </div>
      <div type="motBody">
        <div type="motProposal" subtype="förslag">
          <head xml:id="i-2TEHCR6Ej69jSGrcGcJbvT">
            Förslag till riksdagsbeslut
          </head>
          <list style="ol">
            <item xml:id="i-BJ54mQbcQqYct7poTQCz53">
              Riksdagen ställer sig bakom det som anförs i motionen om en regelförenklingskommission
              för yrkesfisket och tillkännager detta för regeringen.
            </item>
            <item xml:id="i-Geow8ErTbCC5NRiqUkPdDg">
              Riksdagen ställer sig bakom det som anförs i motionen om att
              ge Havs- och vattenmyndigheten i uppdrag att ta fram en handlingsplan
              i syfte att underlätta generations- och ägarskiften inom yrkesfisket
              och tillkännager detta för regeringen.
            </item>
            <item xml:id="i-3SyPxRF2deJAQ7ekUxVzyM">
              Riksdagen ställer sig bakom det som anförs i motionen om att
              se över dagens infiskningskrav liksom pröva möjligheten att införa
              begränsade fisketillstånd och tillkännager detta för regeringen.
            </item>
            <item xml:id="i-QCJnmRspWzTQMQyzM8iS3A">
              Riksdagen ställer sig bakom det som anförs i motionen om att
              pröva möjligheten att fortsatt stödja utveckling av ett mer selektivt
              och skonsamt fiske och tillkännager detta för regeringen.
            </item>
            <item xml:id="i-HXhNRMExNvo85LRdMB2KUY">
              Riksdagen ställer sig bakom det som anförs i motionen om att
              verka för att minimimåttet för havskräfta åter ska höjas till
              det tidigare minimimåttet på 13 centimeter och tillkännager detta
              för regeringen.
            </item>
            <item xml:id="i-DDp5pmxPts6caPRhjXjKok">
              Riksdagen ställer sig bakom det som anförs i motionen om förändrad
              instruktion till Havs- och vattenmyndigheten och tillkännager
              detta för regeringen.
            </item>
            <item xml:id="i-XYeWZbzP3QJXUkA9g6hGqS">
              Riksdagen ställer sig bakom det som anförs i motionen om att
              pröva hur staten kan ta ett större ansvar för yrkesfiskets och
              vattenbrukets infrastruktur och tillkännager detta för regeringen.
            </item>
            <item xml:id="i-55gz6jXn7hLTVhLgpUyPJi">
              Riksdagen ställer sig bakom det som anförs i motionen om ökade
              forskningsinsatser avseende skarvens påverkan på fiskbestånd och
              skarvförvaltning i praktiken och tillkännager detta för regeringen.
            </item>
            <item xml:id="i-VNj96iehdfJsdmt8sVDjNp">
              Riksdagen ställer sig bakom det som anförs i motionen om att
              skyndsamt fatta beslut om havsplanen för Västerhavet och tillkännager
              detta för regeringen.
            </item>
            <item xml:id="i-JwtFyP3CzkGoDfUKineXsy">
              Riksdagen ställer sig bakom det som anförs i motionen om att
              på ett tidigt plan involvera yrkesfisket i processer med att peka
              ut områden lämpliga för havsbaserad vindkraft och tillkännager
              detta för regeringen.
            </item>
            <item xml:id="i-WCY937ZwwGzG6PWrBSQrL5">
              Riksdagen ställer sig bakom det som anförs i motionen om förstärkt
              forskning avseende havsbaserad vindkraft och dess påverkan på
              havets ekologi och andra näringar och tillkännager detta för regeringen.
            </item>
            <item xml:id="i-GHfqwshLM3VA8d8UDj92mf">
              Riksdagen ställer sig bakom det som anförs i motionen om att
              utöka provtagningen och övervakningen av dioxin och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Qpr4mjtK9j1Enu42XPzzfe">
            Motivering
          </head>
          <p xml:id="i-7ipbMXttBC3HcvkPbRuJQC">
            Svenskt yrkesfiske ligger i framkant när det gäller utvecklingen
            av ett miljömässigt hållbart fiske och har så gjort under lång
            tid. För detta arbete förtjänar våra yrkesfiskare beröm och uppskattning.
            Tyvärr upplever många yrkesfiskare snarare att de misstänk­liggörs
            och att de tyngs av orimlig byråkrati i form av regelkrångel och
            en besvärlig kontrollapparat. Dagens omfattande byråkrati och
            svårigheter att få fiskelicens är förklaringar till varför så
            få personer väljer att bli yrkesfiskare. Den tunga regelbördan
            och den omfattande byråkratin minskar också såväl arbetsglädjen
            som lönsamheten för befintliga yrkesfiskare. Om Sverige långsiktigt
            ska ha ett livskraftigt yrkesfiske måste bördan av regler och
            byråkrati lätta. Det är särskilt viktigt för att skapa förutsättningar
            för fortlevnaden av det småskaliga kustnära fiske. Nu är det mycket
            angeläget att göra insatser för att göra yrkesfisket mer attraktivt.
            Inte minst behöver det bli enklare att bli yrkesfiskare då medelåldern
            inom yrkesfisket, åtminstone inom det demersala fisket och insjöfisket,
            är hög och stigande. Därav följer behovet av att underlätta generations-
            och ägarskiften. Men regeringen och dess stödpartier är istället
            upptagna med att ta fram förslag om att införa kameraövervakning
            och ett generellt förbud mot bottentrålning i skyddade områden.
            Det är fel väg framåt. Nu krävs istället regelförenklingar och
            åtgärder för att stärka yrkesfiskets konkurrenskraft.
          </p>
          <head type="h1" xml:id="i-ApyecNLeA8oHqSJEqPanHw">
            Minska regelbördan
          </head>
          <p xml:id="i-2GGkFrrnJoaEwGmzyJbouF">
            Antalet yrkesfiskare och fiskefartyg i Sverige har minskat mycket
            drastiskt. För omkring tio år sedan hade exempelvis Bohuslän nära
            700 fiskefartyg. Idag är antalet fartyg färre än 400. Samtidigt
            är genomsnittsåldern hos dagens yrkesfiskare hög och stigande,
            med undantag av det pelagiska fisket dit nyrekryteringen varit
            mer framgångs­rik. Enligt Sveriges Fiskares Producentorganisation
            (SFPO) är medelåldern i yrkesfis­karkåren nu över 55 år. En föryngring
            och en bättre återväxt av aktiva yrkesfiskare är nödvändig. För
            att möjliggöra detta krävs regelförenklingar. En regelförenklingskom­mission
            med representanter från branschen, Havs- och vatten-myndigheten
            (HaV) samt andra berörda aktörer bör tillsättas. Syftet med kommissionen
            bör vara att identifiera problem och föreslå konkreta förändringar
            för att minska regelbördan och de kostnader som hör samman med
            dagens omfattande byråkrati och kontroll. Riksdagens miljö- och
            jordbruksutskott har tidigare avfärdat detta förslag med hänvisning
            bland annat till uppdrag som getts till Havs- och vattenmyndigheten
            liksom pågående arbete hos myndigheten. Utskottet har bland annat
            anfört att ”regeringen har tydliggjort att Havs- och vattenmyndigheten
            ska arbeta kontinuerligt med att belysa hur myndigheten har beaktat
            fiskerinäringens förutsättningar och vilka effekter myndighetens
            arbete och förvaltningsbeslut har haft på näringens utveckling”
            (2018/19:MJU3 s. 27). Det är bra, men det behövs mer än belysningar.
            Vad som krävs är konkreta regelförenklingar. Mycket kan berörda
            myndigheter, och då särskilt HaV, göra inom ramen för befintliga
            uppdrag och bemyndiganden men ska regelförenklingsarbetet ta fart
            behöver det prioriteras politiskt. Genom att tillsätta en regelförenklingskommission
            skulle reger­ingen visa att regelförenklingsarbetet är viktigt
            och prioriterat. I den precis framtagna handlingsplanen för utveckling
            av svenskt yrkesfiske 2021–2026 lyser dessvärre regelförenklingsarbetet
            med sin frånvaro vilket understryker vikten av att politiskt nu
            prioritera det arbetet. En regelförenklingskommission behövs.
          </p>
          <head type="h1" xml:id="i-Cf2h3NtRmFNAP8mDshDh1T">
            Underlätta generationsskiften och nyrekrytering
          </head>
          <p xml:id="i-CDc7rr8SWjqEc7Wp8Hqo9F">
            Regeringen bör överväga att ge HaV i uppdrag att ta fram en handlingsplan
            i syfte att underlätta generations- och ägarskiften inom yrkesfisket
            och göra det enklare att bli yrkesfiskare. En sådan handlingsplan
            bör utöver regelförenklingar för fisket ta sikte på bland annat
            finansierings- och skattemässiga frågor. Jordbruksverket och Havs-
            och vattenmyndigheten överlämnade i juni en ny gemensam strategi
            för yrkesfiske, vattenbruk, fritidsfiske och fisketurism. I denna
            konstateras att stora delar av det lokala kust- och insjöfisket
            har en åldrande yrkeskår, särskilt inom flera lokala kustfisken,
            liksom att nyrekryteringen är låg. Detta understryker vikten av
            att regeringen agerar och ger HaV ett tydligt uppdrag att inte
            bara beskriva utmaningarna utan också ta fram en handlingsplan
            för att underlätta generations- och ägarskiften liksom för att
            sänka instegströskeln. Det måste helt enkelt bli både enklare
            och mer attraktivt att bli yrkesfiskare.
          </p>
          <p xml:id="i-2CyyCiKSSJTRPoun8QYpJD">
            Till den gemensamma strategin för yrkesfiske, vattenbruk, fritidsfiske
            och fiske­turism har tre handlingsplaner kopplats, bland annat
            handlingsplanen för utveckling av svenskt yrkesfiske 2021–2026.
            Denna handlingsplan innehåller ett avsnitt om nyrekrytering av
            yngre till yrkesfisket. De konkreta förslagen och aktiviteterna
            i handlingsplanen för att underlätta för nyrekrytering är få men
            ett exempel på aktivitet som nämns är att utreda möjligheten att
            göra tillägg i fiskelagen för att göra det möjligt att premiera
            yngre vid licensgivning. En sådan utredning vore välkommen men
            är samtidigt otillräckligt. Ett problem idag är att många tillstånd
            för yrkesfiske innehas av personer som i praktiken inte bedriver
            något egentligt yrkesmässigt fiske utan som snarare har fisket
            som en bisyssla eller sidoinkomst. Det kan exempelvis vara yrkes­fiskare
            som uppnått pensionsålder men som fortsätter att fiska även efter
            pension men då i en mycket begränsad omfattning. Mot denna bakgrund
            bör dagens infiskningskrav ses över. Detta i syfte att skärpa
            kraven för att få fortsatt fisketillstånd. Genom att skärpa kraven
            skulle sannolikt färre fisketillstånd förnyas. Det hade i förlängningen
            kunnat göra det enklare för nya personer att erhålla fisketillstånd
            vilket vore betydelsefullt för möjligheten att skapa bättre förutsättningar
            för nyrekrytering till, och föryngring av kåren av yrkesfiskare.
            Samtidigt som en översyn av infisknings­kraven skulle också möjligheten
            att införa ett begränsat fisketillstånd kunna prövas. Ett begränsat
            fisketillstånd skulle exempelvis kunna innebära tillstånd för
            fiske av havskräfta med bur men med betydligt färre burar än vad
            ett normalt tillstånd medger. Ett sådant begränsat tillstånd skulle
            kunna var en möjlighet för yrkesfiskare som vill trappa ned sin
            verksamhet att ändå fortsätta. Ett begränsat fisketillstånd skulle
            då förslagsvis vara förknippat med ett lägre infiskningskrav än
            ett normalt tillstånd.
          </p>
          <head type="h1" xml:id="i-RFzDXJygMHRYpbSLB6BjJe">
            Ge Havs- och vattenmyndigheten i uppgift att främja ett konkurrenskraftigt
            svenskt yrkesfiske
          </head>
          <p xml:id="i-8hQrpJnHZ1hjjh5fqGkYRG">
            HaV bör också få som klar och uttalad grundläggande uppgift att
            främja ett konkurrens­kraftigt svenskt yrkesfiske. I instruktionen
            till Jordbruksverket slås fast, redan i instruktionens första
            paragraf, att verket har i uppgift att arbeta för ”ett dynamiskt
            och konkurrenskraftigt näringsliv i hela landet och en livsmedelsproduktion
            till nytta för konsumenterna” (SFS 2019:712). HaV bör ges i uppgift
            att, likt Jordbruksverket, arbeta för ett konkurrenskraftigt näringsliv
            i hela landet. Det vore en förändring som skulle kunna göra stor
            skillnad för såväl yrkesfisket som vattenbruket. Regeringen bör
            därför i instruktionen till HaV införa en motsvarande skrivning
            som den som finns i 1 § förordningen (2009:1464) med instruktion
            för Statens jordbruksverk.
          </p>
          <head type="h1" xml:id="i-QvzZJLcRs7CuZwGsbtcDXe">
            Fortsätt utvecklingen av ett selektivt &amp; skonsamt fiske
          </head>
          <p xml:id="i-6ZWCWbE5wQxaKf8tioQ9iQ">
            För att utveckla ett selektivt och skonsamt fiske och för att
            underlätta för omställningen till dagens landningsskyldighet gjorde
            dåvarande alliansregeringen en ekonomisk satsning på utvecklingen
            av selektiva och skonsamma fiskemetoder. En satsning som den rödgröna
            regeringen förlängde. Regeringen bör nu pröva möjligheten att
            fortsätta och långsiktigt stödja utvecklingen av ett mer selektivt
            och skonsamt fiske. Konkret handlar detta bland annat om att stödja
            utvecklingen av mer selektiva fiskeredskap såsom trålar med rist.
          </p>
          <p xml:id="i-FmUmXCDPpoHnVhD4egpU1v">
            Inom trålfisket efter kräfta i Bohuslän utvecklade man en rist
            för att sortera bort kräftor som är mindre än det tidigare minimåttet
            på 13 centimeter. Dessvärre minskades minimimåttet inom EU för
            havskräfta från 13 centimeter till 10,5 centimeter. Den sänkningen
            gjorde användningen av en sådant rist ekonomiskt närmast omöjlig.
            Sänkningen av minimåttet har i Sverige kritiserats av såväl forskare,
            miljöorganisationer som av de svenska kräftfiskarna. Den svenska
            fiskarkåren har varit tämligen överens om att sänkningen medför
            både betydande ekologiska och ekonomiska risker. Skagerrak och
            Kattegatt har bland de absolut bästa kräftbestånden i världen,
            vilket skapar goda möjligheter för ett lönsamt, ekologiskt hållbart
            och således långsiktigt fiske. Sverige måste slå vakt om denna
            goda situation och bör därför verka för att minimimåttet för havskräfta
            höjs inom EU.
          </p>
          <head type="h1" xml:id="i-E8cxiAuwiBoDZ3MMMVMTUS">
            Säkra nödvändig infrastruktur
          </head>
          <p xml:id="i-KTjfaChJ2N8wU3RhAeaXiK">
            Nätverket Fiskekommunerna, som bland annat har nio kommuner i
            Bohuslän som medlemmar, har påtalat behovet av ett större nationellt
            ansvarstagande för att den infrastruktur och beredningsindustri
            som är central för svenskt yrkesfiske ska kunna upprätthållas
            och stärkas. I sitt yttrande till förslaget till ny gemensam strategi
            för svenskt fiske och vattenbruk lyfter Fiskekommunerna att främjandet
            av större beredningsanläggningar och landningshamnar bör ses som
            ett nationellt snarare än kommunalt intresse, en synpunkt som
            dessvärre inte har omhändertagits i strategin eller i den tillhörande
            handlingsplanen.
          </p>
          <p xml:id="i-BHVenYWt6SLuVCv2Zr7tkd">
            För små kommuner är det ofta svårt eller rent av omöjligt att
            göra erforderliga investeringar i landningshamnar, i reningsverk
            och annat som krävs för storskaliga beredningsanläggningar. Regeringen
            bör därför pröva hur staten kan ta ett större ansvar för detta.
            Ska svenskt yrkesfiske och vattenbruk kunna utvecklas är det helt
            centralt med en livskraftig beredningsindustri och erforderlig
            infrastruktur i form av bland annat hamnar med tillhörande infrastruktur
            på land.
          </p>
          <head type="h1" xml:id="i-7DYsLv6316vMkfwy2XFGLH">
            Förvalta bestånden av säl och skarv
          </head>
          <p xml:id="i-L577c8Lxt96K13azKpqHLr">
            Säl och skarv har en betydande påverkan på fiskbestånden. Därför
            är det bra att riks­dagen 2019 gjorde ett tillkännagivande till
            regeringen om att licensjakt på säl bör införas (2018/19:MJU9).
            Nu är det angeläget att en sådan skyndsamt kommer på plats, också
            i Västerhavet eftersom antalet sälar har ökat kraftigt och därmed
            vållar allt större problem för yrkesfisket. Också antalet skarvar
            har ökat kraftigt. Idag finns det omkring 5 800 skarvpar bara
            i Bohuslän. Skarvens påverkan på fiskebestånden behöver beforskas
            mer, detsamma gäller hur en god förvaltning av skarv kan utformas.
            Området 8-fjordar, som består av fjordarna mellan och innanför
            Tjörn och Orust (dvs. By-, Havstens-, Kalvö-, Stig-, Halse-, Askerö-,
            Hake- och Älgöfjorden), lämpar sig väl för olika forskningsför­sök
            avseende skarv och skarvförvaltning. Regeringen bör ta initiativ
            till ökade forsk­ningsinsatser avseende skarvens påverkan på fiskebestånd
            liksom om skarvförvaltning i praktiken. I detta sammanhang bör
            regeringen överväga att ge Natur-vårdsverket och HaV i uppdrag
            att inleda ett gemensamt forskningsprojekt i 8-fjordar-området
            med försök med exempelvis storskalig jakt på skarv i hela eller
            delar av området. Inom området har en hel del relevant forskning
            bedrivits om bland annat ekosystembaserad fiskeförvaltning i praktiken.
            Bland annat utifrån den relevanta forskning som redan bedrivits
            i området angående skarv, fiskefria områden med mera torde 8-fjordarområdet
            lämpa sig väl för vidare forskning om skarv och skarvförvaltning.
          </p>
          <head type="h1" xml:id="i-9EwKqdAMuqUdFu72Ao9gpi">
            Ge yrkesfisket inflytande över etableringen av havsbaserad vindkraft
          </head>
          <p xml:id="i-9fjcobnMihnBJy9NvCE9EY">
            Ett växande hot mot yrkesfisket är planerna på många och mycket
            stora vindkrafts­parker till havs. Under våren 2021 inleddes exempelvis
            samråd kring två mycket stora projekt, Mareld och Poseidon, i
            havet mellan Danmark och Sverige. Bara dessa båda projekt skulle
            täcka ett område på många hundra kvadratkilometer, och båda projekten
            är planerade inom områden som är av riksintresse för yrkesfisket.
            Skulle projekten bli verklighet skulle det svenska yrkesfisket
            förlora stora fångstområden. Därtill skulle viktiga föryngringsområden
            riskeras att påverkas negativt. Regeringen bör nu skyndsamt fatta
            beslut om havsplanen för Västerhavet. Havsplanen är viktig för
            att peka ut hur havet bäst kan användas och olika näringar och
            intressen samexistera. Regeringen behöver också visa att de vackra
            orden i livsmedelsstrategin liksom i den maritima strategin för
            konkurrenskraftig livsmedelsproduktion och ökad produktion omsätts
            i handling. Regeringen måste säkerställa att de många och stora
            planerna på havsbaserad vindkraft inte äventyrar yrkesfiskets
            långsiktiga möjligheter och konkurrenskraft. Yrkesfisket bör därför
            på ett tidigt plan involveras i processen med att peka ut områden
            lämpliga för havsbaserad vindkraft. Vidare bör regeringen undersöka
            hur forskningen kring havsbaserad vindkraft och dess påverkan
            på havets ekologi, yrkesfisket och andra näringar kan förstärkas.
          </p>
          <head type="h1" xml:id="i-FPpsreA2W9PcAfYTDzjgxa">
            Utöka provtagningen av dioxin i fisk
          </head>
          <p xml:id="i-Dye1mzpFfp6UXamXHnXUoK">
            Ett problem för delar av svenskt yrkesfiske är dioxinproblematiken.
            Fet fisk från Östersjön, men också från Vänern och Vättern, innehåller
            ofta dioxin i nivåer som överskrider EU:s gränsvärden. Det gör
            att mycket av fångsten av fisk i dessa vatten inte används till
            humankonsumtion. Sedan 2002 har Sverige dock ett undantag från
            EU:s strikta gränsvärden vilket innebär att vissa fiskarter, däribland
            strömming/sill större än 17 cm, lax och röding får säljas på den
            svenska marknaden liksom till länder med motsvarande undantag
            även om dioxinhalten skulle överskrida EU:s gränsvärden. Undantaget
            är villkorat med att Livsmedelsverket informerar om riskerna med
            fet fisk från Östersjöområdet samt ger ut kostråd avseende denna
            fisk. I syfte att kunna förbättra rådgivningen till konsument
            och i syfte att på ett säkert sätt kunna öka humankonsum­tionen
            av fisk från Östersjön, Vänern och Vättern bör dagens provtagning
            och övervak­ning av dioxin utökas. Dagens provtagning är mycket
            begränsad vilket gör att kunska­pen idag är dålig om hur dioxinhalten
            varierar mellan exempelvis olika områden och storlek på fisk.
            Regeringen bör därför ge uppdrag att utöka dagens provtagning
            och övervakning av dioxin. En ökad provtagning kan förhoppningsvis
            ge svar på frågor om när, var och hur dioxinhalten varierar liksom
            om källor till dioxin.
          </p>
        </div>
        <div type="motSignatures">
          <list>
            <item xml:id="i-VGGe9FUU1LxEnrQSKs31m5">
              Johan Hultberg (M)
            </item>
          </list>
        </div>
      </div>
    </body>
  </text>
</TEI>
