<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00003">
  <teiHeader>
    <fileDesc>
      <titleStmt>
        <title>Vissa bostadspolitiska åtgärder</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vissa bostadspolitiska åtgärder</title>
          <idno type="rdwebb">GU02C3</idno>
          <rs type="number">C3</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C3/text</ref>
          <ref type="dokument_url_html">http://data.riksdagen.se/dokument/GU02C3</ref>
          <ref type="dokumentstatus_url_xml">http://data.riksdagen.se/dokumentstatus/GU02C3</ref>
          <ref type="doc">http://data.riksdagen.se/fil/422961FA-E120-4BD8-B915-EBD0C76BFA4B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-XK6RaQi55eaUYSQZBfFPc8"/>
        <correspContext corresp="i-XK6RaQi55eaUYSQZBfFPc8">
          <ref>Proposition 2006/07:61</ref>
        </correspContext>
        <correspAction xml:id="i-WzDsP4rDHqhrStvr8WSHh2" type="signed"/>
        <correspContext corresp="i-WzDsP4rDHqhrStvr8WSHh2">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-NGrvy5WY9cJEKjRLk1WMvs">
          <date when="2007-04-13"/>
        </correspAction>
        <correspAction type="dismissal" xml:id="i-BsD4jwvi3139pASqEYjssb">
          <date when="2007-04-12"/>
        </correspAction>
        <correspAction type="dismissal" xml:id="i-T2XL5ngYUnr5Ap7CcGXTwJ">
          <date when="2007-04-12"/>
        </correspAction>
        <correspAction type="transfer" xml:id="i-DCat9dNPuQrsEjd9LF35hj">
          <date when="2007-04-11"/>
        </correspAction>
        <correspAction type="submission" xml:id="i-ACw3VcjvRsHbBM8Vj9Noxm">
          <date when="2007-04-11"/>
        </correspAction>
        <correspAction type="assigned" xml:id="i-Q6GMuegtjwqvKPg5dwuYYs"/>
        <correspContext corresp="i-Q6GMuegtjwqvKPg5dwuYYs">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-CwzkLFZgcaEBzvHJfZpkAo">
          <head xml:id="i-FQJV5SCGHu26cu9ZjFQNuo">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Regeringens förslag och ställningstagande 2
            </item>
            <item>
              4 Ändring i lagen (2002:102) om allmännyttiga bostadsföretag
              3
            </item>
            <item>
              4.1 Kommunalt självbestämmande 3
            </item>
            <item>
              4.2 Minskad valfrihet 4
            </item>
            <item>
              4.3 Hyressättningssystemet 4
            </item>
            <item>
              4.4 Ett allmännyttigt bostadsbolag i varje kommun 5
            </item>
            <item>
              4.5 Informationsplikt till hyresgästerna 5
            </item>
            <item>
              5 Ändring i lagen (1993:406) om kommunalt stöd till boendet 6
            </item>
          </list>
        </div>
        <div type="motProposal" subtype="förslag">
          <head xml:id="i-VcEobKCDbCH2Kdu1LSmuRM">
            2 Förslag till riksdagsbeslut
          </head>
          <list style="ol">
            <item xml:id="i-SwzYTxScbEVfwQmfUwiRjW">
              Riksdagen avslår proposition 2006/07:61 Vissa bostadspolitiska
              åtgärder vad avser upphävandet av tillståndsplikten i lagen (2002:102)
              om allmännyttiga bostadsföretag samt upphävandet av informationsplikten
              till hyresgäster före överlåtelse.
            </item>
          </list>
          <list style="ol">
            <item xml:id="i-J6hDFan3oU68jCQxPhUMCS">
              Riksdagen begär att regeringen låter utreda hur lagstiftningen
              kan skärpas i samband med tillståndsprövning vid utförsäljning
              av allmännyttiga bostäder och återkommer till riksdagen med förslag.
            </item>
          </list>
          <list style="ol">
            <item xml:id="i-JUEhUEwvx8JyyUkeWSic4J">
              Riksdagen begär att regeringen återkommer till riksdagen med
              ett förslag till lagstiftning som utgår från intentionerna i Vänsterpartiets
              syn på turordning vid eventuell försäljning av allmännyttiga bostäder.
            </item>
          </list>
          <list style="ol">
            <item xml:id="i-RvbMLNLBwHhbcF2LVahg3S">
              Riksdagen tillkännager för regeringen som sin mening vad i motionen
              anförs om att alla kommuner ska ha ansvar för att driva minst
              ett allmännyttigt bostadsföretag.
            </item>
          </list>
          <list style="ol">
            <item xml:id="i-5i81xnj3cPqcx7m7mNKx3q">
              Riksdagen begär att regeringen återkommer med förslag om införande
              av ett slags MBL-inflytande i samband med utförsäljning av allmännyttiga
              bostäder.
            </item>
          </list>
        </div>
        <div type="motContent">
          <head type="h1" xml:id="i-8n9Di2u8oPYMgrZMw9n4Kx">
            Vissa bostadspolitiska åtgärder
          </head>
          <head type="h1" xml:id="i-T4VYkDm4MbnyREaphxdXZW">
            3 Regeringens förslag och ställningstagande
          </head>
          <p xml:id="i-J4s2vMpYgzdGMyNFqxFDhh">
            I propositionen redovisar regeringen sin syn på bostadsfrågorna
            samt anger riktlinjerna för sin fortsatta bostadspolitik. Propositionen
            är enligt regeringen ett steg i ett arbete med att skapa goda
            förutsättningar för en väl fungerande bostadsmarknad och byggsektor
            utan produktionsstöd eftersom man menar att sådana bara bidrar
            till en långsiktigt osund marknad.
          </p>
          <p xml:id="i-Soswv2kGiFPRs9Jz7PMNVr">
            Man föreslår två lagändringar på området. Dels vill man att tillståndsplikten
            från länsstyrelsen vid överlåtelser av kommunala allmännyttiga
            bostadsföretag enligt 2 kap. lagen (2002:102) om allmännyttiga
            bostadsföretag ska upphöra att gälla vid utgången av juni 2007.
            Vidare föreslås en ändring i lagen (1993:406) om kommunalt stöd
            till boendet, vilken ska göra det möjligt för de kommuner som
            så vill att lämna hyresgarantier för vissa hushåll i syfte att
            underlätta för dessa att hyra en egen bostad.
          </p>
          <p xml:id="i-WUUPowc5hdK3jW1vUoc44f">
            Regeringens ambition är att utforma en modern bostadspolitik
            med mindre av hämmande reglering och skadliga subventioner och
            mer av konkurrens, valfrihet och kommunalt självbestämmande. För
            att åstadkomma detta vill man avveckla lagstiftningen som man
            menar minskar bostadskonsumenternas valfrihet.
          </p>
          <head type="h1" xml:id="i-F89ivQTMwxgiG3so7Yq3ip">
            4 Ändring i lagen (2002:102) om allmännyttiga bostadsföretag
          </head>
          <p xml:id="i-Mmdh2QuUttwvCMWyimU9m2">
            Regeringen beskriver hur en väl fungerande bostadsmarknad måste
            innehålla en mångfald av boendeformer, såväl mer traditionella
            sådana som av mer tillfälligt slag. Vi utgår från att man i detta
            andetag pekar ut hyresrätten som den av tillfälligt slag, trots
            att åtskilliga hushåll inte har och aldrig kommer att ha råd att
            köpa en bostad, och trots att det därtill finns många som av andra
            skäl än ekonomiska väljer att bo i hyresrätt i hela sina liv.
          </p>
          <p xml:id="i-8m8CJh2rcuT15JnXy38Zp8">
            De två motiv som regeringen åberopar för att upphäva tillståndsplikten,
            att den inskränker den kommunala självstyrelsen samt att valfriheten
            blir större, menar Vänsterpartiet bara är argument som försöker
            dölja politiska motiv. Riksdagen bör avslå propositionen 2006/07:61
            Vissa bostadspolitiska åtgärder vad avser upphävandet av tillståndsplikten
            i lagen (2002:102) om allmännyttiga bostadsföretag, samt upphävandet
            av informationsplikten till hyresgäster innan överlåtelse. Detta
            bör riksdagen som sin mening ge regeringen till känna.
          </p>
          <head type="h2" xml:id="i-SjQfubzFynJdygUxsrKxCX">
            4.1 Kommunalt självbestämmande
          </head>
          <p xml:id="i-WVSBiXyg4Em87XxiUb6uky">
            Regeringens argument att tillståndsförfarandet har inneburit
            ett stort ingrepp i det kommunala självstyret är enligt Vänsterpartiet
            en grov överdrift. De kommuner som av olika skäl velat sälja sina
            bostadsbolag har hittills knappast mött något motstånd. Enligt
            Boverket beslutades det i 279 av 308 tillståndsärenden mellan
            2002 och 2004 att tillstånd till försäljning skulle beviljas.
            Endast 29 ärenden avslogs, i princip uteslutande i Stockholm.
            I cirka 90 procent av prövningarna har kommunerna alltså fått
            tillstånd att sälja.
          </p>
          <p xml:id="i-KqYZwQHpR63pQBGam8f4p9">
            Erfarenheterna av tillståndsplikten i lagen om allmännyttiga
            bostadsföretag visar att reglerna har tjänat sitt syfte. Relativt
            rimliga avvägningar har gjorts mellan kommunernas, statens och
            hyresgästernas intresse vid försäljningar. Inskränkningen i den
            kommunala självstyrelsen framstår i detta sammanhang som ytterst
            begränsad och påståendet står inte alls i proportion till det
            viktiga syfte som tillståndsplikten är menad att tjäna. Vänsterpartiet
            anser snarare att tillståndsbesluten skulle kunna tyda på att
            länsstyrelserna inte alltid har haft en tillräckligt restriktiv
            tolkning i sina bedömningar, såsom bostadsutskottet i förarbetena
            till lagen förutsatte att man skulle ha. Man tycks många gånger
            snarare ha handlat på ett pragmatiskt sätt och lagt större vikt
            vid skälen för försäljningen än vid bruksvärdesprövning och hyresförhandlingar.
            För att stärka allmännyttans framtid föreslår vi därför att regeringen
            låter utreda hur lagstiftningen kan skärpas i samband med tillståndsprövning
            vid utförsäljning av allmännyttiga bostäder. Detta bör riksdagen
            som sin mening ge regeringen till känna.
          </p>
          <head type="h2" xml:id="i-HifPVPEMQEr8w1CG4pYsr">
            4.2 Minskad valfrihet
          </head>
          <p xml:id="i-TaS8ypoqGeTqXsgKoHrWE5">
            Vänsterpartiet har inga invändningar mot bostadsrätten som boendeform
            men motsätter sig å det starkaste denna omvandlingsutveckling
            och det sätt den gått till på.
          </p>
          <p xml:id="i-83YzECEefTKRxEE7vTXoy5">
            När regeringen talar om valfrihet är det bara en valfrihet för
            det fåtal som bor i husen just nu och som dessutom råkar ha det
            gott ställt ekonomiskt samt för övriga höginkomsttagare som därmed
            får en vidgad marknad. För den genomsnittlige hyresgästen minskas
            dock valfriheten oerhört mycket med den lagändring som nu föreslås.
          </p>
          <p xml:id="i-XokiVgkPwAp5JH38oLn1d8">
            Propositionen syftar enbart till att snabba på en sådan utveckling
            som för Vänsterpartiet är oönskad. Utförsäljningarna ökar boendesegregationen
            och minskar valfriheten för människor som vill bo i hyresrätter
            generellt och mer specifikt i allmännyttans bostäder. Vänsterpartiet
            anser att regeringen är på fel spår när man ytterligare försöker
            påskynda utförsäljningar av allmännyttiga bostadsföretag. Tillskottet
            i form av nyproducerade hyresrätter når inte alls den takt som
            minskningen orsakar i samband med omvandlingen. Vi vill därför
            att det införs en lagstiftning som reglerar turordningen vid försäljning
            av allmännyttiga bostäder. Vi förespråkar en turordning där allmännyttan
            i första hand säljs till annan allmännytta, i andra hand till
            privatägda fastighetsbolag och i tredje hand för omvandling till
            bostadsrätter. Regeringen bör återkomma till riksdagen med ett
            förslag till lagstiftning som utgår från andemeningen i Vänsterpartiets
            syn på turordning vid eventuell försäljning av allmännyttiga bostäder.
            Detta bör riksdagen som sin mening ge regeringen till känna.
          </p>
          <head type="h2" xml:id="i-BXem1huZNJQTd9vGoD33zB">
            4.3 Hyressättningssystemet
          </head>
          <p xml:id="i-UtBry7L55pPkQogkcAq31w">
            Om antalet hyresbostäder minskar och betydande delar av allmännyttan
            försvinner som jämförelsegrund vid bruksvärdesprövning kan detta
            komma att påverka hyressättningen. Konsekvenserna av ett scenario
            där hela eller betydande delar av allmännyttan säljs ut, om antalet
            hyresbostäder minskar och allmännyttan försvinner som jämförelsegrund
            vid bruksvärdeprövning i vissa områden, borde ha analyserats och
            beaktats i beslutet. Ingen konsekvensanalys av ett sådant scenario
            har gjorts.
          </p>
          <p xml:id="i-GqCaGDj1oJtom4dK5XWv5y">
            Hyreslagen innehåller bestämmelser som gör det möjligt att bestämma
            hyra även i de fall där det inte finns någon jämförbar kommunal
            lägenhet. Detta var tänkt att utgöra en hjälpregel, inte en huvudregel.
            Lagstiftarens tanke var i stället att prövningar om skälig hyra
            i första hand skulle ske genom direktjämförelser med de kommunala
            bostadsföretagens lägenheter. Vi menar att den allmänna skälighetsbedömningen
            har fått ett större utrymme än vad som var lagstiftarens avsikt.
          </p>
          <p xml:id="i-GQu12ak5fx96aqiP8jQErL">
            Boverket har vid sina tillståndsprövningar enligt lagen om allmännyttiga
            bostadsföretag upprepade gånger uttalat att lagen syftar till
            att säkerställa att prövningar av hyra, även efter en försäljning
            av kommunala fastigheter, ska kunna ske enligt huvudregeln i hyreslagen.
          </p>
          <p xml:id="i-Qz3WSyLWLPD1UP4DckT2D8">
            Den lag som r e geringen nu avser avveckla har på ett positivt
            sätt bidragit till tillämpning av hyreslagens huvudregel. I enighet
            med Hyresgästföreningen kan därför Vänsterpartiet bara beklaga
            att regeringens uppfattning uppenbarligen är att bruksvärdessystemets
            funktionssätt är av underordnad betydelse.
          </p>
          <head type="h2" xml:id="i-XTfxte6TnMFPWNfv36cj2a">
            4.4 Ett allmännyttigt bostadsbolag i varje kommun
          </head>
          <p xml:id="i-Kq5i348CoxA4BRx7npyNya">
            Ytterligare ett skäl för att upphäva tillståndsplikten anges
            vara att alla kommuner inte har allmännyttiga bostadsföretag.
            Dels framstår det som mycket märkligt i våra ögon att motivera
            upphävandet av ett generellt regelverk som träffar alla kommuner
            enbart för att en handfull kommuner inte har ett allmännyttigt
            bostadsbolag. Vidare anser Vänsterpartiet att även denna handfull
            kommuner borde ha ett allmännyttigt bostadsbolag.
          </p>
          <p xml:id="i-VbWCvWom2dWQ9ksp7pNfUs">
            En försvagad allmännytta leder till en försämring av möjligheterna
            att föra en social bostadspolitik. Allmännyttan är ett av kommunernas
            viktigaste verktyg för att låta ett rättviseperspektiv genomsyra
            bostadspolitiken. Kommunerna måste därför stärka sina bostadsföretag
            och utveckla möjligheterna att tillhandahålla bra bostäder till
            självkostnads- och bruksvärdesprinciper. Tvärtemot regeringen
            vill Vänsterpartiet stärka allmännyttans roll i samhället och
            föreslår därför att alla kommuner ska ansvara för att minst ett
            allmännyttigt bostadsbolag drivs i kommunen. Detta bör riksdagen
            som sin mening ge regeringen till känna.
          </p>
          <head type="h2" xml:id="i-AZPGnSTzemqZWyCiSqAfon">
            4.5 Informationsplikt till hyresgästerna
          </head>
          <p xml:id="i-9Ub3HoqHKMkhAcro3s1cp">
            I promemorian föreslås att den bestämmelse som säger att hyresgäster
            som berörs av en försäljning ska informeras om den planerade överlåtelsen
            och beredas tillfälle att yttra sig över försäljning innan ansökan
            om tillstånd lämnas, ska utgå.
          </p>
          <p xml:id="i-4LtqvFTaAqYP5pVFS44SEM">
            Vänsterpartiets uppfattning är att skrivningen om att sträva
            efter att erbjuda boinflytandeverksamhet inte på något sätt kan
            ersätta den särskilda regeln i lagen och säkerställa det behov
            av information som hyresgästerna har i anledning av en försäljning.
          </p>
          <p xml:id="i-9jqqzeL3EkCHQ5D343saEE">
            Många hyresgäster har valt allmännyttan som sitt boendealternativ
            av ideologiska skäl. Vid en eventuell försäljning av allmännyttan
            ställs både hyresgästerna och Hyresgästföreningen många gånger
            inför färdiga planer om försäljning, där det enda som återstår
            är ett beslut från kommunfullmäktige.
          </p>
          <p xml:id="i-T7EqLJVDgLzguPpska4LsV">
            Vi menar att ett allmännyttigt kommunalt bostadsbolag i ett tidigt
            skede bör ha en underrättelseskyldighet till berörda hyresgäster
            om att ägaren (dvs. kommunen) har för avsikt att avyttra delar
            av sitt fastighetsbestånd.
          </p>
          <p xml:id="i-p5uHr2xLjqgmnMEd2n6FN">
            Den prövning som finns i dag (innan försäljningen kan godkännas
            och där Hyresgästföreningen får yttra sig) behandlar endast frågan
            om försäljningen är förenlig med bruksvärdesprincipen eller ej.
            Den förhåller sig inte på något sätt till vad hyresgästerna tycker
            om försäljningen eller om det finns andra alternativ. Det är rimligt
            att hyresgästerna ges möjlighet att ifrågasätta en försäljning
            och eventuellt redovisa alternativa lösningar. Regeringen bör
            återkomma till riksdagen med förslag om införande av ett slags
            MBL-inflytande i samband med utförsäljning av allmännyttiga bostäder.
            Detta bör riksdagen som sin mening ge regeringen till känna.
          </p>
          <head type="h1" xml:id="i-K9Zzdf2JPHp6WGQSZgmGRF">
            5 Ändring i lagen (1993:406) om kommunalt stöd till boendet
          </head>
          <p xml:id="i-9fHmSFyGFD5HuYu36ZJ82A">
            Vänsterpartiet har tidigare lagt förslag som syftar till att
            införa den av regeringen nu föreslagna typen av hyresgarantier.
            Regeringens ambition tycks nu vara densamma som Vänsterpartiets,
            och vi välkomnar därför förslaget till ändring i lagen (1993:406)
            om kommunalt stöd till boendet.
          </p>
        </div>
        <div type="motSignatures">
          <list>
            <item xml:id="i-Pv5FhAe6PgmdPgypBSvXEr">
              Egon Frid (v)
            </item>
            <item xml:id="i-UFMqTM1XKsJuNBrmS8QzmR">
              Torbjörn Björlund (v)
            </item>
            <item xml:id="i-7YMpx1ZEagbpLd99GXxceH">
              Rossana Dinamarca (v)
            </item>
            <item xml:id="i-Nyn8mELJ6moTWc35ZYnyCS">
              Elina Linna (v)
            </item>
            <item xml:id="i-Fv9RDCWMMVHX3eK46mnLGk">
              Siv Holma (v)
            </item>
            <item xml:id="i-K6ASjcG7fgWFKyGyTetwhp">
              Eva Olofsson (v)
            </item>
            <item xml:id="i-Ue7iSyCCaEz69h6P2rWDTS">
              Lena Olsson (v)
            </item>
            <item xml:id="i-UB4tTcC1bRff9btdEwNbKE">
              Alice Åström (v)
            </item>
          </list>
        </div>
      </div>
    </body>
  </text>
</TEI>
