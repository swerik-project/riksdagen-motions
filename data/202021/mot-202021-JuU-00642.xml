<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-00642">
  <teiHeader>
    <fileDesc>
      <titleStmt>
        <title>Terrorism</title>
        <author corresp="i-Dkz1KdQBrKqVm9WCptUQaD">av Adam Marttinen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:642 av Adam Marttinen m.fl. (SD)</title>
          <idno type="rdwebb">H802642</idno>
          <rs type="number">642</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H802642/text</ref>
          <ref type="dokument_url_html">http://data.riksdagen.se/dokument/H802642</ref>
          <ref type="dokumentstatus_url_xml">http://data.riksdagen.se/dokumentstatus/H802642</ref>
          <ref type="docx">http://data.riksdagen.se/fil/8534E94D-A6AC-4574-A5C3-20E685857523</ref>
          <ref type="pdf">http://data.riksdagen.se/fil/873A2724-8847-4E95-B873-795C8B2FB019</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-LjpaL4XhPNoSZ44TkA9j3w</idno>
            <name>Katja Nyberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CCj6x65MRXN27ujNJWN2sk" type="signed"/>
        <correspContext corresp="i-CCj6x65MRXN27ujNJWN2sk">
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-LjpaL4XhPNoSZ44TkA9j3w"/>
          <note type="signatory" corresp="i-DyRx69amzrrY88Jd1Ln7EC"/>
        </correspContext>
        <correspAction xml:id="i-VcLNfJ1fo8cVVpMyMomMPh" type="submitted">
          <date when="2020-09-30"/>
          <time when="15:57:29"/>
        </correspAction>
        <correspAction xml:id="i-6nFVTahwpx1YPz5QNK6KLV" type="reviewed">
          <date when="2020-09-30"/>
          <time when="16:42:30"/>
        </correspAction>
        <correspAction xml:id="i-WtZD5ZJ1DXf9PSsZzx2FZU" type="referred">
          <date when="2020-10-14"/>
        </correspAction>
        <correspAction xml:id="i-QKaQyzufsm2Mrq4FAM68sZ" type="assigned">
          <date when="2021-06-17"/>
          <time when="16:22:33"/>
        </correspAction>
        <correspContext corresp="i-QKaQyzufsm2Mrq4FAM68sZ">
          <ref type="assignedTo">Justitieutskottet</ref>
        </correspContext>
        <correspAction xml:id="i-NtGciEdW1LRm3T1RoBxrin" type="behandlas_i"/>
        <correspContext corresp="i-NtGciEdW1LRm3T1RoBxrin">
          <ref type="uppgift">2020/21:KrU5</ref>
          <ref type="ref_dok_id">H801KrU5</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU5</ref>
          <ref type="ref_dok_titel">Det civila samhället, inklusive trossamfund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UhKQs9YCzP6TgsoqBBHFKN" type="behandlas_i"/>
        <correspContext corresp="i-UhKQs9YCzP6TgsoqBBHFKN">
          <ref type="uppgift">2020/21:KU23</ref>
          <ref type="ref_dok_id">H801KU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU23</ref>
          <ref type="ref_dok_titel">Fri- och rättigheter m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-qLQYX4GdxPHHnEM8ewC1f" type="behandlas_i"/>
        <correspContext corresp="i-qLQYX4GdxPHHnEM8ewC1f">
          <ref type="uppgift">2020/21:KrU6</ref>
          <ref type="ref_dok_id">H801KrU6</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU6</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WD4b5BvRpsMbpetcEgCah8" type="behandlas_i"/>
        <correspContext corresp="i-WD4b5BvRpsMbpetcEgCah8">
          <ref type="uppgift">2020/21:JuU29</ref>
          <ref type="ref_dok_id">H801JuU29</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU29</ref>
          <ref type="ref_dok_titel">Terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HG11iBWS8kRp1XLARMPKGE" type="behandlas_i"/>
        <correspContext corresp="i-HG11iBWS8kRp1XLARMPKGE">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:642 av Adam Marttinen m.fl. (SD)
          Terrorism
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-NS8vgsNdeVeo68x8UmDfDd">
            Förslag till riksdagsbeslut
          </head>
          <list style="ol">
            <item xml:id="i-UzwBtqHFLTW9WYTHgT5zuA">
              Riksdagen ställer sig bakom det som anförs i motionen om skärpt
              regelverk och tillsyn gällande bidrag till ideella föreningar
              och trossamfund och tillkännager detta för regeringen.
            </item>
            <item xml:id="i-NG9D83v1QLGCzCvKAsnk2n">
              Riksdagen ställer sig bakom det som anförs i motionen om att
              stoppa det offentliga samhällets legitimering av och anpassning
              till den islamistiska ideologin och tillkännager detta för regeringen.
            </item>
            <item xml:id="i-4PWMG8KPdGzP5no8EakmQu">
              Riksdagen ställer sig bakom det som anförs i motionen om ett
              förbud mot heltäckande klädsel på offentlig plats och tillkännager
              detta för regeringen.
            </item>
            <item xml:id="i-QGTA5APNZVZ8pCBLhwCBTh">
              Riksdagen ställer sig bakom det som anförs i motionen om ett
              förbud mot att bära slöja i förskolor och tillkännager detta för
              regeringen.
            </item>
            <item xml:id="i-YbBU3jwda1UV3NSposuZQS">
              Riksdagen ställer sig bakom det som anförs i motionen om ett
              förbud mot böneutrop och tillkännager detta för regeringen.
            </item>
            <item xml:id="i-KSNFxQVizmKT31AAMit4yq">
              Riksdagen ställer sig bakom det som anförs i motionen om att
              utöka Forum för levande historias uppdrag och tillkännager detta
              för regeringen.
            </item>
            <item xml:id="i-MZMFBgwiLLnAbhyBKh6SSC">
              Riksdagen ställer sig bakom det som anförs i motionen om en nationell
              handlingsplan kring radikalisering och tillkännager detta för
              regeringen.
            </item>
            <item xml:id="i-4F1hGXRii6JgoLiNgGFA6T">
              Riksdagen ställer sig bakom det som anförs i motionen om utökat
              stöd till närstående och tillkännager detta för regeringen.
            </item>
            <item xml:id="i-5FMytxb6atmbW3k7h1dGm9">
              Riksdagen ställer sig bakom det som anförs i motionen om förbättrat
              utbildningsstöd för myndighetspersonal och tillkännager detta
              för regeringen.
            </item>
            <item xml:id="i-2FMU7FaB62YSrgbEAjmSkL">
              Riksdagen ställer sig bakom det som anförs i motionen om registrering
              av att en person sympatiserar med en terrororganisation, och detta
              tillkännager riksdagen för regeringen.
            </item>
            <item xml:id="i-QKBjJZT4xYG48J7FMggfF1">
              Riksdagen ställer sig bakom det som anförs i motionen om rapporteringsplikt
              och tillkännager detta för regeringen.
            </item>
            <item xml:id="i-45HVCXoHJXcBBU7Z1czRSX">
              Riksdagen ställer sig bakom det som anförs i motionen om ett
              förbud mot propaganda för terrorism och tillkännager detta för
              regeringen.
            </item>
            <item xml:id="i-Xbze1yF7QkwfM73xcBVM6A">
              Riksdagen ställer sig bakom det som anförs i motionen om förbud
              mot rättfärdigande av terrorhandlingar och tillkännager detta
              för regeringen.
            </item>
            <item xml:id="i-8aocvR6QCHwtK3v1oW2bUh">
              Riksdagen ställer sig bakom det som anförs i motionen om samröre
              med terrororganisation och tillkännager detta för regeringen.
            </item>
            <item xml:id="i-3uBQbm7uWfrS6HbQJddyRe">
              Riksdagen ställer sig bakom det som anförs i motionen om deltagande
              i terrororganisation och tillkännager detta för regeringen.
            </item>
            <item xml:id="i-Dfe8jwuHdyCG33i71C9gGL">
              Riksdagen ställer sig bakom det som anförs i motionen om skärpta
              straff för terroristbrott och tillkännager detta för regeringen.
            </item>
            <item xml:id="i-DNqVhoU9ry855b24SpjhRE">
              Riksdagen ställer sig bakom det som anförs i motionen om återkallande
              av medborgarskap vid terroristbrott och tillkännager detta för
              regeringen.
            </item>
            <item xml:id="i-7ATf6NLn8sMUY9w8JjLi1K">
              Riksdagen ställer sig bakom det som anförs i motionen om omhändertagande
              av resenärer från terrorkontrollerade områden och tillkännager
              detta för regeringen.
            </item>
            <item xml:id="i-R7sPynTeifFDAExbKirTd5">
              Riksdagen ställer sig bakom det som anförs i motionen om att
              ge Säkerhetspolisen direkttillgång till Migrationsverkets asylsystem
              och tillkännager detta för regeringen.
            </item>
            <item xml:id="i-Gp4GZUwaheBfteF4LF3FRP">
              Riksdagen ställer sig bakom det som anförs i motionen om fördjupad
              samverkan inom Norden och tillkännager detta för regeringen.
            </item>
            <item xml:id="i-9gtSSFyFJDGVavjQi7ytiB">
              Riksdagen ställer sig bakom det som anförs i motionen om gränskontroller
              och Schengensamarbetet och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-XF4eEza97S322AhHjAdpui" type="h1">
            Motivering
          </head>
          <p xml:id="i-DddHaMYy84b4oQHQHuLqew">
            Sverigedemokraterna var tidigt ute och varnade för de risker
            som öppna gränser, mångkulturalism och ett underfinansierat rättsväsende
            medför gällande framväxten av extremism och terrorism. Det var
            först när det var för sent, när Sverige redan hade drabbats, som
            de andra partierna vaknade. Trots detta uppvaknande är Sverige
            inte mindre utsatt i dag än i går. I takt med att IS besegrades
            internationellt flyttades kampen till vår bakgård. På grund av
            tidigare regeringars bristande insikt, och vilja att agera, finns
            i Sverige hundratals terrorister med praktisk erfarenhet av terror
            i IS och tusentals därutöver som delar deras åsikter.
          </p>
          <p xml:id="i-6FgV2XUhkh9Coro3pWc3dj">
            Nu krävs det mer än någonsin att vi ligger steget före och driver
            igenom politik som bekämpar den destruktiva utvecklingen, att
            vi inte enbart förbereder oss för terrordåd utan förekommer dem.
            För att nå dit krävs utökade resurser till rättsväsendet för att
            stärka arbetet med att upptäcka, utreda och bestraffa terrorbrott.
            Det behövs utökade verktyg för de brottsbekämpande myndigheterna,
            men framför allt krävs det att politikerna anpassar sig efter
            hur verkligheten ser ut – inte hur de önskar att den skulle se
            ut.
          </p>
          <head xml:id="i-VKytNZ1msd9srpNiGWWNDn" type="h1">
            Förebyggande åtgärder
          </head>
          <head xml:id="i-KPwxB9HXUDBwgNbrgyfPhu" type="h2">
            Skärpt regelverk och tillsyn gällande bidrag till ideella föreningar
            och trossamfund
          </head>
          <p xml:id="i-4BShQN6gvs9aBLuhxkpC9Z">
            Terrorism och extremism är i grunden ideologiskt motiverat, varför
            det behövs ett regelverk som i ett tidigt skede upptäcker och
            motverkar framväxten av de extrema ytterkanterna gällande politik
            eller religion. Alltför ofta uppmärksammas det att ideella föreningar
            eller trossamfund bjuder in predikanter som sprider antisemitiska
            eller antidemokratiska budskap, eller förhärligar islamistisk
            extremism.
          </p>
          <p xml:id="i-6ES6GJ6Nuaf2Ud4DcCUtB2">
            Den svenska staten ska aldrig finansiera framväxten av eller
            underlätta och befrämja våldsbejakande extremism och antidemokratiska
            värderingar, varför vi kräver ett skärpt regelverk och tillsyn
            gällande bidrag till ideella föreningar och trossamfund.
          </p>
          <head xml:id="i-M7QotC1TgA8QqXsQvfdegK" type="h2">
            Stoppa det offentliga samhällets legitimering av och anpassning
            till den islamistiska ideologin
          </head>
          <p xml:id="i-LwQamJrkKLXhCWyyvXxRjR">
            Den största segregationen i Sverige är den kulturella. Det går
            inte att bortse från att det har kommit många människor hit från
            andra länder som uppskattar Sveriges välutveck­lade välfärd och
            vårt starka sociala skyddsnät. Men det förekommer att de som kommer
            till Sverige i vissa fall inte alls tycker om svenska värderingar
            som jämställdhet eller individens frihet. I den kulturella segregationen
            har extremismen blomstrat och med den har det uppkommit nya krav
            på särbehandling. Detta i stället för tydliga riktlinjer för vad
            som bör tolereras har det mesta accepterats, i mångkulturalismens
            namn.
          </p>
          <p xml:id="i-H91q783Gh5RDFHhzsXvNLL">
            Tydlighet är viktigt. Därför ska könssegregerade verksamheter,
            skattefinansierad omskärelse av barn samt servering av kött från
            djur som har slaktats utan bedövning förbjudas. Detta ska aldrig
            förekomma inom offentligt finansierade verksamheter.
          </p>
          <head xml:id="i-U2486967kRqSZ2MDn1TQAy" type="h2">
            Förbud mot heltäckande slöja
          </head>
          <p xml:id="i-UGyFBTWodJN59L7HgSJcj">
            Det är av yttersta vikt att vi försvarar våra demokratiska, kulturella
            och sekulära värderingar för att förhindra att människor leds
            in i extremism. I ett antal europeiska länder, däribland Danmark,
            Belgien, Frankrike, Lettland och Österrike, råder förbud mot att
            bära ansiktstäckande plagg. Vi ser ingen anledning att tillåta
            denna extremistiska och kvinnoförtryckande symbol och föreslår
            därför att heltäckande slöja ska vara förbjudet på allmän plats.
          </p>
          <head xml:id="i-8pwjpg4ZmCxpWA2fj2koqq" type="h2">
            Förbud mot slöja i skolor
          </head>
          <p xml:id="i-RrvrXcNGSMvvX6aNjs99wF">
            Det har tidigare uppmärksammats att föräldrar i allt större utsträckning
            vill att deras minderåriga barn ska bära slöja. I en granskning
            genomförd av en av landets större dagstidningar svarade 27 av
            40 förskolor att de kunde tänka sig att kontrollera, tillrättavisa
            eller tvinga barn att bära slöja.
          </p>
          <p xml:id="i-37hBgrZxfJ1zq7JEfHJQmd">
            De barn som växer upp i utanförskapsmiljöer har väsentligt sämre
            förutsättningar att lyckas i det svenska samhället. Denna i grunden
            orättvisa ordning leder till hopplöshet och frustration. Segregation
            och utanförskap skapar en grogrund för islamism och extremism.
            Skolan blir en viktig plats för barn som växer upp i utanförskapsområden.
            Här kan de komma i kontakt med det svenska samhället och bekanta
            sig med majoritets­samhällets normer och regler. För- och grundskolan
            ska verka för att bryta segregation och vara en plats där barn
            i särskilt utsatta områden får möjlighet att bekanta sig med det
            svenska samhället. Den får aldrig bidra till att upprätthålla
            segregerande, heders­relaterade strukturer och tvingande normer
            från avlägsna kulturer. Därför bör man inte tillåta slöja på barn
            i för- och grundskolan.
          </p>
          <head xml:id="i-6mvLBhUbLUn3CuWuCuV763" type="h2">
            Förbud mot böneutrop
          </head>
          <p xml:id="i-LsihPy9vBZ3Ub2yAWwutpf">
            Kyrkan och kristendomen har under närmare tusen år haft stor
            betydelse för den svenska kulturen. Att förneka kyrkan och dess
            historiska betydelse för Sverige är att förneka en stor del av
            vår kultur. Kyrkan och kristendomen har en särställning av denna
            anledning.
          </p>
          <p xml:id="i-9jaC4q2XxLkfVh848zUcEc">
            Det muslimska böneutropet har inte samma ställning varken historiskt
            eller kulturellt utan är ett relativt nytt fenomen i Sverige.
            En utbredd uppfattning är att påtvingad religiös propaganda på
            ett språk man inte förstår är ett otrevligt och störande inslag
            i stadsbilden. Debatten om religionsfriheten är sällan så detaljerad
            att den begrundar skillnaden mellan positiva och negativa rättigheter.
            Om denna skillnad hade tagits i beaktan torde det stå klart att
            böneutrop inte omfattas av religionsfriheten, varför förbud mot
            detta går att genomföra med nu gällande fri- och rättigheter.
            Då religionsfriheten inte hindrar ett förbud, och behovet av ett
            sådant är betydande, bör således dessa förbjudas och tillstånd
            för detta ska inte beviljas.
          </p>
          <head xml:id="i-7NneUPsfoCcu64oZNCFyRP" type="h2">
            Utöka Forum för levande historias uppdrag
          </head>
          <p xml:id="i-JF6wGubrFuJGrRCR6NUatb">
            Forum för levande historia har ett uppdrag att främja arbetet
            med demokrati, tolerans och mänskliga rättigheter och har i dag
            särskilt till uppgift att informera om Förintelsen och kommunistiska
            regimers brott mot mänskligheten. Vi anser att detta arbete är
            positivt; kunskap är en grundsten i arbetet mot extremism.
          </p>
          <p xml:id="i-5PpnZxVrdRrBx2wtUFqDjV">
            Uppdraget för Forum för levande historia bör därför utökas till
            att, utöver att lyfta höger- och vänsterextremismens illgärningar,
            även lyfta islamismens antidemokratiska natur och brott mot mänskligheten.
            Detta för att förhindra att unga radikaliseras till följd av ett
            förhärligande av islamismen.
          </p>
          <head xml:id="i-GmPCJzv24UEtUzidBA8Mxj" type="h2">
            Nationell handlingsplan kring radikalisering
          </head>
          <p xml:id="i-39vLVKLdK5XqQQgvx1CeDB">
            Kriminalvården har vid ett flertal tillfällen fått i uppdrag
            att utveckla sitt arbete för att motverka och förebygga radikalisering
            och våldsbejakande extremism. Medan detta är positivt måste det
            finnas en enhetlig plan som även inkluderar hur kommunala, regionala
            och andra statliga enheter ska agera kring radikalisering.
          </p>
          <p xml:id="i-AeDKK9oGTB36JaH5mPC8SG">
            Sverigedemokraterna anser därför att det ska utformas och införas
            en nationell handlingsplan för arbetet med att upptäcka och motverka
            radikalisering så att vi kan säkerställa att hela Sverige har
            en fullgod beredskap och en tydlig ansvarsfördelning när en person
            som uppvisar tecken på radikalisering uppmärksammas.
          </p>
          <head xml:id="i-Snadx6c2R9hqptkaWQiV41" type="h2">
            Utökat stöd till närstående
          </head>
          <p xml:id="i-3YMCAG9FjzwYuF5YmKr8ac">
            Utöver en nationell handlingsplan krävs tydlig information om
            hur exempelvis föräldrar, vänner och bekanta ska agera och vilket
            stöd de kan förväntas få när en person i deras umgängeskrets är
            på väg att dras in i nätverk präglade av våldsbejakande extremism.
          </p>
          <p xml:id="i-CKxEvLfowFvqWSL6sVprBz">
            Sverigedemokraterna anser att det ska finnas en instans att vända
            sig till när man vill rapportera in ett ärende rörande extremism
            och att denna instans ska samordna de myndigheter som på något
            sätt ansvarar för att motverka radikalisering och återkoppla till
            berörd person. Vidare bör lämplig myndighet ta fram lättläst information
            om hur man som närstående ska agera när man uppmärksammar extremism.
          </p>
          <head xml:id="i-W8KA5kX43DqqHihB2afUPF" type="h2">
            Förbättrat utbildningsstöd till myndighetspersonal
          </head>
          <p xml:id="i-QSh5rwkYWgzMdauU2MvMLJ">
            I takt med att problemet med radikalisering har ökat kraftigt
            har vi kunnat se en brist i kompetens kring hur myndighetspersonal
            ska upptäcka radikalisering. Att tidigt se tecken på radikalisering
            och sätta in åtgärder och behandling motverkar ytterligare radikalisering
            och hindrar tillväxten för sådana grupper.
          </p>
          <p xml:id="i-XEhHciGL2q2c42aseCZmFd">
            Sverigedemokraterna vill därför se ett förbättrat utbildningsstöd
            till den myndig­hetspersonal som kan komma i kontakt med personer
            som uppvisar tecken på radikalisering.
          </p>
          <head xml:id="i-2iU3PRmUfuYyY5w7TCVVou" type="h2">
            Registrering av att en person sympatiserar med en terrororganisation
          </head>
          <p xml:id="i-4wvSCqU99P5BvRENg9vYGd">
            Säkerhetspolisen har visat intresse för att tillåtas att registrera
            individer som sympati­serar med terrororganisationer. Polisdatalagen
            ger brottsbekämpande myndigheter verktyg att arbeta med brottsbekämpning,
            när det gäller behandling av vissa perso­nuppgifter i underrättelsesyfte.
            Enligt Säkerhetspolisen kan det finnas en koppling mellan personer
            som kan begå terrorrelaterade brott och de som redan har IS-sympatier.
          </p>
          <p xml:id="i-5hZ5srhBwSWUzqwLUp2KYa">
            Reglerna omkring sådan registrering är dock osäkra, då det enligt
            6 kap. 1 § krävs att sådana uppgifter behövs för att förebygga,
            förhindra eller upptäcka brottslighet som innefattar, i detta
            fall, terrorbrott. Problematiken härstammar i huruvida sådana
            uppgifter alltid kan anses göra det, varför sådana registers laglighet
            är tveksam. Det borde således klargöras att register över personer
            som sympatiserar med terror­organisationer bör kunna föras, i
            syfte att ge Säkerhetspolisen fullgoda underlag för sin verksamhet.
          </p>
          <head xml:id="i-9hWDoqHHNQfvVgLn2QLgSw" type="h2">
            Rapporteringsplikt
          </head>
          <p xml:id="i-SVAFrX328QyGhw9HR3p9oE">
            Sverige står ut jämfört med övriga Europa när det kommer till
            människor som har rest, eller planerat att resa, för att ansluta
            sig till en terrororganisation. Medan resan och förberedelsen
            till resan är straffbelagd saknas det ett verktyg för dem som
            befinner sig i riskzonen men där gärningen inte är tillräckligt
            långt gången för att det ska kunna bedömas som förberedelse till
            terrorresa. Möjligheten att, i likhet med Tyskland, införa löpande
            rapporteringsplikt till polisen för personer som på sannolika
            skäl kan miss­tänkas planera en terrorresa bör utredas.
          </p>
          <head xml:id="i-8QkUax6UukwV65QrXiomDg" type="h1">
            Brottsbekämpning
          </head>
          <head xml:id="i-4FxAL4ohFPKuDcszbVHkyr" type="h2">
            Förbud mot propaganda för terrorism
          </head>
          <p xml:id="i-G7yCBQs9R8FrY6Mmv2bhng">
            Propaganda för terrorism sprids i dag i sociala medier, i religiösa
            församlingar och i många andra sammanhang. Medan det är förbjudet
            att uppmana till terroristbrott enligt lagen om straff för offentlig
            uppmaning, finns det skäl att utreda hur man på ett mer omfattande
            plan kan förhindra propaganda för terrorism eller terrororganisationer.
            Det gäller exempelvis sådana fall där gärningsmannen inte uppmanar
            direkt till sådan brottslighet men ändå propagerar för deltagande
            i organisationer som kan bedömas utgöra terrororganisationer.
          </p>
          <head xml:id="i-SpA3fnb3GjREUvbdmycXmw" type="h2">
            Förbud mot rättfärdigande av terrorhandlingar
          </head>
          <p xml:id="i-LUNqo3Db1WtX7p3kvM9gQo">
            Medan ett förbud mot propaganda för terrorism på ett bredare
            sätt kan straffa dem som uppmanar och uppmuntrar till terrorism,
            finns behov av att även titta närmare på dem som rättfärdigar
            terrorhandlingar. Frankrike har exempelvis en sådan lagstiftning
            som nyttjades i samband med det senaste terrordådet för att gripa
            en politiker för det vänsterradikala partiet La France Insoumise
            som uttalade stöd för mordet på en fransk polis. Ett liknande
            lagförslag i Sverige är ett välbehövt komplement till nuvarande
            lagstiftning för att förhindra att terrorism normaliseras ytterligare.
          </p>
          <head xml:id="i-X9zoeTLZjJFJ4MPTah9HMb" type="h2">
            Samröre med terrororganisation
          </head>
          <p xml:id="i-YMzdyQM18YhnhjZvoqfYn2">
            Regeringen föreslog i proposition 2019/20:36 en ny straffbestämmelse
            som omfattar vissa former av samröre med terrororganisationer
            om en gärning är ägnad att främja, stärka eller understödja denna.
            Det finns anledning att beröra ett par aspekter av förslaget,
            oaktat att en kriminalisering är både nödvändig och önskvärd.
            Flertalet remissinstanser har berört problematiken gällande definitionen
            av terrororganisation. Även om regeringen redogör för detta finns
            det anledning att notera gränsdragningen då en sammanslutning
            anses ha en politisk och en militär gren. Det bör anses önskvärt
            att närmare konkretisera hur pass åtskild verksamheten bör vara
            för att detta ska anses tillämpligt. Det finns anledning att anse
            att beaktandet av samtliga omständigheter är nödvändigt, men vägledningen
            i fråga om vilka omständigheter som bör beaktas får anses otillräcklig.
          </p>
          <p xml:id="i-VCumDHkVj2hfmvaNQ5s7DY">
            Det finns även andra former av samröre med och stöd till terrororganisationer
            som bör anses straffvärda än de som anförs i propositionen. Exempelvis
            kan noteras de som försörjer terrorister eller terrororganisationer
            med mat och underhåll av materiel. Vidare bör bestämmelsen omfatta
            att förse en terrororganisation med information som är menad att
            understödja organisationens verksamhet i den mån informationen
            delas på ett sådant vis som är ägnat att främja, stärka eller
            understödja terrororganisationen. Även sådana handlingar möjliggör
            terrororganisationers fortlevnad och bör anses klander­värda nog
            för att omfattas av straffansvar.
          </p>
          <p xml:id="i-Xg56m1g3hRVaMFfFe6qfif">
            När det gäller vilka handlingar som ska anses straffbara under
            en straffbestämmelse om samröre, finns det anledning att notera
            den grundlagsstadgade problematik som Lagrådet anför även i denna
            del. Det finns således ytterligare anledning att snarast se över
            undantaget för föreningsfriheten, än enbart införandet av ett
            deltagandebrott.
          </p>
          <head xml:id="i-Dy3W7aCzSzhTjJnnmZgDEn" type="h2">
            Deltagande i terrororganisation
          </head>
          <p xml:id="i-PgMBGf8ry6ERUBvrZjvCKC">
            Proposition 2019/20:36 saknade en nödvändig kriminalisering av
            deltagande i terrororganisation. Ett sådant medlemskap eller deltagande
            i en organisation av detta slag bör anses klart falla inom det
            straffvärda området. Det bör dock med anledning av vad Lagrådet
            yttrat vid den tidigare lagrådsremissen, för att säkerställa tillämpligheten
            av en sådan bestämmelse, ske en grundlagsändring i syfte att säkerställa
            detta. Den beredning som regeringen genomfört bör anses både saktfärdig
            och undermålig. Även efter propositionen hänvisade regeringen
            till att åter, med grund i den tidigare terrorism­överenskommelsen,
            föra en dialog om en sådan grundlagsändring. Ytterligare tid gick
            innan regeringen tillsatte en utredning, som dock har fundamentala
            problem i utred­ningsdirektiven i denna del. Direktiven frågar
            huruvida det bör införas utökade möjlig­heter att begränsa föreningsfriheten
            i förhållande till sammanslutningar som ägnar sig åt terrorism.
            En sådan skrivning lämnar rum för att inte föreslå en sådan ordning,
            och oavsett vad resultatet är fördröjer en sådan utredning att
            en kriminalisering av deltagande kan komma på plats. Regeringen
            bör därför, antingen i ett tilläggsdirektiv till den nuvarande
            utredningen eller till en ny utredning som tar över delfrågan,
            klargöra att utredningen ska lämna förslag på hur en sådan revidering
            kan genomföras.
          </p>
          <head xml:id="i-GEyopcykC9XCrVNTNaLmBt" type="h2">
            Skärpta straff för terroristbrott
          </head>
          <p xml:id="i-3g2CD7T7CXAzsgiAh44WpL">
            I dag motsvarar inte straffskalorna för vissa terrorbrott graden
            av klander som sådana gärningar innebär. Detta gäller exempelvis
            rubriceringarna om utbildning för terroristbrott, finansiering
            av terroristbrott och resor i terrorismsyfte. En övergripande
            revidering bör således ske med utgångspunkt i att straffskalorna
            för samtliga terrorbrott ska ses över och skärpas. Sådana terroristbrott
            av normalgraden bör i normalfallet motsvara fängelse i minst fyra
            år och om brottet är grovt fängelse i minst åtta år. För brott
            som är grova bör livstids fängelse finnas i straffskalan. Att
            medvetet medverka till terrorism innebär både att stödja extremism
            och att möjliggöra terrordåd. Sådana gärningars allvar måste motsvaras
            av straff som tillgodoser det allvaret.
          </p>
          <head xml:id="i-Enkn5Kwzjcjcsv2QMcKXxC" type="h2">
            Återkallande av medborgarskap vid terroristbrott
          </head>
          <p xml:id="i-WHyJwiit3DuN3VmuAgSsex">
            Sverigedemokraterna har tidigare föreslagit att den som döms
            för terroristbrott och har dubbelt medborgarskap ska få sitt svenska
            medborgarskap indraget. Vi vidhåller den inställningen och vill
            att riksdagen ger detta till känna för regeringen som ska åter­komma
            med ett sådant lagförslag. Möjligheten att dra in medborgarskapet
            även om det gör en person statslös bör utredas och inkluderas
            i ett sådant lagförslag.
          </p>
          <head xml:id="i-MKJbCPL6d9DzJreDYbivyu" type="h2">
            Omhändertagande av resenärer från terrorkontrollerade områden
          </head>
          <p xml:id="i-P6fUoHQSWGtdQDJmdXHS9L">
            Genom att häkta samtliga som återvänder från terrorkontrollerade
            områden kan polisen ges tid att utreda om de har begått brott
            eller om de har planerat att begå brott. När det gäller rikets
            säkerhet bör polisen ha goda möjligheter att förhindra framtida
            dåd, även i tider då det råder personal- eller resursbrist.
          </p>
          <p xml:id="i-V5A66RzA4v8ia9mtu8G2NQ">
            Regeringen bör återkomma med ett lagförslag som syftar till att
            alla som åker till terroristkontrollerade områden eller kan misstänkas
            ha något med terrorgrupper att göra, systematiskt häktas och utreds
            så snart de återvänder.
          </p>
          <head xml:id="i-FHoC99Guw9k37GmWDGVf8r" type="h2">
            Säkerhetspolisens direkttillgång till Migrationsverkets asylsystem
          </head>
          <p xml:id="i-5roxk6brA1zMYxVUrBTaPs">
            Säkerhetspolisen har önskat direkttillgång till Migrationsverkets
            asylsystem. Anled­ningen till önskemålet är att Säkerhetspolisen
            i godtagbar tid ska hinna utreda den kraftigt ökade mängden fall
            av säkerhetshot. Säkerhetspolisen ansökte redan i december 2015
            om en sådan direkttillgång, varefter Datainspektionen yttrade
            sig och anförde tveksamheter om så var tillåtet eller ej. Riksdagen
            har i ett tillkännagivande (bet. 2019/20:JuU32) anfört att en
            översyn av sekretesslagstiftningen ska ske i syfte att säkerställa
            att Säkerhetspolisen får sådan tillgång samt att övergripande
            öka möjlig­heterna till informationsutbyte mellan myndigheter
            i syfte att förhindra och förebygga brott. Det är angeläget att
            en sådan utredning snarast genomförs och förslag som motsvarar
            vad riksdagen har tillkännagivit genomförs.
          </p>
          <head xml:id="i-AU4sCG1EP4dimH8KWYBvT6" type="h1">
            Internationella insatser
          </head>
          <head xml:id="i-PYqdrAEZuVVpZsGLmup44K" type="h2">
            Fördjupad samverkan inom Norden
          </head>
          <p xml:id="i-5gTqM7zfeDnkJTwuKq4U6e">
            Extremism, radikalisering och terrorism är inte ett lokalt fenomen.
            Detta har vi sett inte minst i samband med att IS-terrorister
            från hela Europa rest till Syrien och Irak för att mörda och våldta.
          </p>
          <p xml:id="i-6pqHA3bSWq2GPDTxAcuarp">
            Ett ökat utbyte av positiva exempel bör därför stödjas. Detta
            kan ske genom att man inrättar en årligt återkommande nordisk
            konferens kring motverkande av våldsbeja­kande extremism. En sådan
            konferens kommer att leda till en bättre terrorberedskap i såväl
            Sverige som våra grannländer, vilket med tanke på en alltjämt
            fri rörlighet gynnar alla.
          </p>
          <head xml:id="i-5XeYEEiMKcsFtPfdM1Sezy" type="h1">
            Gränskontroller och Schengensamarbetet
          </head>
          <p xml:id="i-VhBYKripa4BUe3ZomUPxqS">
            Den fria rörligheten i EU har varit problematisk för arbetet
            mot terror. Terrormisstänkta eller personer dömda för terrorbrott
            har kunnat resa mellan länderna utan betydande kontroll. Samtidigt
            har arbetet för att förhindra att migranter med terrorsympatier
            reser in i Sverige varit obefintligt.
          </p>
          <p xml:id="i-Hky53fdY4uKVp21BZTiVNb">
            För att förhindra att personer som inte har rätt att vistas i
            Sverige reser in och ut som de behagar krävs ett fullgott gränsskydd.
            Detta bör upprättas i form av gräns- och id-kontroller vid de
            delar av gränsen där migranter kan förväntas anlända. All inkommande
            trafik med buss, lastbil eller personbil ska kunna kontrolleras
            av en kraftigt förstärkt gränskontrollorganisation. Endast id-kort
            eller pass från viseringsfria länder ska godtas och i annat fall
            ska visum eller en annan giltig handling för vistelserätt kontrolleras.
            En sådan ordning hindras dock i dag av Schengenkodexen och EU-rätten,
            varför en revidering av dessa bör ske. Då detta ligger utanför
            riksdagens mandat kan endast regeringen verka för ett sådant resultat.
            Regeringen bör därför driva att en omförhand­ling av Schengensamarbetet
            ska ske så att samtliga länder kan upprätta ett fullgott gränsskydd
            i form av stadigvarande inre gränskontroller.
          </p>
        </div>
        <div type="motSignatures">
          <list>
            <item xml:id="i-J2GggTJJvy8viESGbHtPsj">
              Adam Marttinen (SD)
            </item>
            <item xml:id="i-KRL235tMVwyhFiVAZbDwJK">
              Katja Nyberg (SD)
            </item>
            <item xml:id="i-5jTHnReFWLopVzcDVrmBc8">
              Bo Broman (SD)
            </item>
          </list>
        </div>
      </div>
    </body>
  </text>
</TEI>
