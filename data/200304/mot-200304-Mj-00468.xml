<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Mj_0468/mot_200304_Mj_0468-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ468 pnr: s13027
          </p>
          <p>
            Motion till riksdagen 2003/04:MJ468
          </p>
          <p>
            av Per-Olof Svensson m.fl. (s)
          </p>
          <p>
            Strandskydd
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om differentierat strandskydd.
          </p>
          <p>
            Motivering
          </p>
          <p>
            Människan har genom historien samlats kring och bosatt sig invid
            vatten. Nästan alla av landets större orter är belägna vid hav,
            sjö, älv eller annat vattendrag. På vissa håll, särskilt i tätare
            befolkade delar av landet, finns därför behov av ett strandskydd
            för att kunna reglera byggande nära vatten och därmed trygga alla
            människors tillgång till de rekreationsmöjligheter i form av bad
            och andra strövtåg som vatten medger. Detta är en bra och nödvändig
            lagstiftning som dessutom uppfyller syftet att skydda de biotoper
            som utgör viktig livsmiljö för växter och djur i det strandnära
            området. Samma regler om strandskydd gäller såväl för t ex den
            tätbefolkade Mälardalen som för glesbygden i Norrlands inland
            eller i andra glesbygder i Sverige. Förvisso finns en liten möjlighet
            till dispens men för detta krävs särskilda skäl som är så betingade
            att det är svårt att erhålla dispens, och dessutom är tillämpningen
            restriktiv. Den nu gällande strandskyddslagen synes därför vara
            skriven för befolkningstäta områden med högt exploateringstryck,
            medan den passar sämre i glesbygd där ibland antalet sjöar och
            vattendrag är lika stort som antalet innevånare. Naturligtvis
            är det så att byggnationer ej ska tillåtas där risk för översvämningar
            finns som kan skada egendom. Men det torde finnas åtskilliga mil
            av strandnära mark där sådan risk inte föreligger. I de flesta
            glesbygdskommuner minskar befolkningen. Attraktionskraften hos
            dessa kommuner borde stiga om man kan erbjuda strandnära tomter
            utan att för den skull friluftsliv eller växt- och djurliv tar
            skada. Det finns, med beaktande av ovanstående, ett behov av en
            differentierad strandskyddslagstiftning.
          </p>
          <pb facs="riksdagen-motions-pdf/data/200304/mot_200304_Mj_0468/mot_200304_Mj_0468-0002.pdf"/>
          <p>
            2003/04:MJ468
          </p>
          <p>
            Stockholm den 1 oktober 2003
          </p>
          <p>
            Per-Olof Svensson (s) Kenth Högström (s) Raimo Pärssinen (s)
          </p>
          <p>
            Åsa Lindestam (s)
          </p>
        </div>
      </div>
    </body>
  </text>
</TEI>
