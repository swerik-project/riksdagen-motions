<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0381/mot_200102_MJ_0381-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ381 pnr: kd929
          </p>
          <p>
            Motion till riksdagen 2001/02:MJ381
          </p>
          <p>
            av Ulf Björklund (kd)
          </p>
          <p>
            Biodynamiska Forskningsinstitutet i Järna
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om möjligheter till ett basanslag för den ekologiska forskningen
            vid Biodynamiska Forskningsinstitutet i Järna.
          </p>
          <p>
            Biodynamiska Forskningsinstitutet i Järna
          </p>
          <p>
            Den verksamhet som utvecklats i Järna sedan 1930-talet kan betraktas
            som ett pionjärarbete och som starten för den moderna ekologiska
            odlingen i Sverige. Idag finns här samlade sju biodynamiska lantbruk
            och flera biodynamiska trädgårdsföretag i anslutning till dessa
            med en samlad areal på 600 ha. Därtill kommer lokal förädling
            med bl.a. kvarn, bageri, mejeri och förädling av grönsaker. Forskningsarbetet
            bygger på grundläggande ekologiska principer, kretslopp, förnyelsebar
            energi och vården av den biologiska mångfalden och syftar till
            en uthållig försörjning av livsmedel med hög näringskvalitet.
            Institutet, med sin försöksgård i Skilleby och i samverkan med
            övriga biodynamiska gårdar i Järna, är särskilt inriktat på kretsloppsfrågor,
            resurshushållning och miljö inom jordbruket med därtill hörande
            praktiska tillämpningar. Forskningsarbetet vid institutet finns
            redovisat i ett stort antal nationellt och internationellt publicerade
            rapporter. Ett EU-projekt rörande jordbruket och Östersjöns miljö
            planeras i samarbete med sju andra Östersjöländer. Samarbete sker
            dels med forskare vid SLU, dels med forskare med motsvar- ande
            verksamheter i andra länder.
          </p>
          <p>
            Det är angeläget att ta till vara även detta arbete, bl.a. i
            syfte att nå målsättningen att 20 procent av den odlade arealen
            i Sverige skall vara ekologiskt odlad till år 2005.
          </p>
          <pb facs="riksdagen-motions-pdf/data/200102/mot_200102_MJ_0381/mot_200102_MJ_0381-0002.pdf"/>
          <p>
            2001/02:MJ381
          </p>
          <p>
            10
          </p>
          <p>
            Arbetets omfattning begränsas dock av bristen på ekonomiska medel
            till basresurser. Ska konkurrens på lika villkor med universitetsanknutna
            forskningsinstitut om tillgängliga medel vara möjlig, krävs att
            institutet i likhet med dessa har en trygghet genom tillgång till
            ett fast basanslag. Pluralism och mångfald är en förutsättning
            för en positiv utveckling inom all forskning. Detta gäller givetvis
            även forskningen inom det ekologiska området.
          </p>
          <p>
            Stockholm den 4 oktober 2001 Ulf Björklund (kd)
          </p>
        </div>
      </div>
    </body>
  </text>
</TEI>
