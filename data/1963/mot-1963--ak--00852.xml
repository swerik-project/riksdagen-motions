<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__852/mot_1963__ak__852-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 852—859 Motioner i Andra kammaren, nr 852 år 1963 1
          </p>
          <p>
            Nr 852
          </p>
          <p>
            Av herr Björkänge m. fl., i anledning av Kungl. Maj:ts proposi-
            tion nr 25, angående anslag till stöd åt Aktiebolaget Statsgruvor.
          </p>
          <p>
            Malmexporten från de mellansvenska gruvföretagen har under de
            senaste åren mött betydande svårigheter. Anledningen härtill är
            främst den starkt ökade konkurrensen från transoceana storgruvor.
            Det kan förutses att ut- budet i fråga om järnmalm kommer att
            öka ytterligare. Efterfrågan kan däremot inte antas öka i sådan
            utsträckning att någon väsentlig förbättring är att påräkna inom
            överskådlig tid för de mellansvenska gruvföretagen på exportmarknaden.
            Aktiebolaget Statsgruvor, som driver ett antal mellansvenska gruvföretag,
            har under de senaste åren noterat ett betydande underskott på
            sin rörelse och befinner sig nu i ett bekymmersamt likviditetsläge.
            Särskilt har driften vid Norbergs- och Håksbergsgruvorna varit
            ekonomiskt ogynnsam. Det anses inte sannolikt att man för dessa
            gruvors vidkommande kan återvinna den förutvarande positionen
            på exportmarknaden. Däremot räknar man med möjligheten av en ökad
            avsättning på den inhemska marknaden. I den föreliggande propositionen,
            nr 25, föreslås anvisande av ett anslag på 5 milj. kronor till
            stöd åt Aktiebolaget Statsgruvor. Situationen är den att driften
            vid Norbergs- och Håksbergsgruvorna inte anses kunna upprätt-
            hållas utan ett visst kapitaltillskott. Bolaget förutsätter att
            driften i Håks- berg skall upprätthållas i vart fall under tre
            år, medan man för Norbergs- gruvan inte för närvarande räknar
            med drift efter utgången av verksamhets- året 1963/64. Avsikten
            med det i propositionen föreslagna kapitaltillskottet är att bolaget
            skall få rådrum för undersökningar om avsättningsmöjlighe- terna
            för malmen inom landet. Driftsubventioner bör givetvis inte utgå
            till Aktiebolaget Statsgruvor. Ett temporärt stöd av det slag
            som förordats i propositionen kan dock vara motiverat med hänsyn
            till de framtida avsättningsmöjligheter som bedömes kunna öppna
            sig på den inhemska marknaden. En av det statliga bolaget presenterad
            prognos för de mellansvenska järnbruken tyder på att bergslags-
            brukens malmbehov under 1960-talet kommer att öka så, att även
            de mellansvenska sliger, som nu går på export, i sin helhet skulle
            åtgå för att täcka bergslagsbrukens behov. Om malmen från Håksbergsgruvan
            och even- tuellt även från Norbergsgruvan kan finna avsättning
            inom Mellansverige förbättras den ekonomiska situationen väsentligt
            på grund av att fraktkost-
          </p>
          <p>
            Bihang till riksdagens protokoll 1963. 4 saml. Nr 852—859
          </p>
          <pb facs="riksdagen-motions-pdf/data/1963/mot_1963__ak__852/mot_1963__ak__852-002.pdf"/>
          <p>
            2 Motioner i Andra kammaren, nr 852 år 1963
          </p>
          <p>
            naderna blir lägre. även samhällsekonomiskt måste det anses riktigt
            att de mellansvenska järnbrukens malmbehov såvitt möjligt tillgodoses
            från nära- liggande gruvor. Den tidsfrist som möjliggöres genom
            ett kapitaltillskott bör givetvis till- varatas för noggranna
            undersökningar av såväl avsättningsmöjligheterna som de möjligheter
            som kan finnas till ytterligare rationalisering av driften och
            försäljningsorganisationen. Såsom framhållits i propositionen
            bör man inrikta sig på att uppnå långsiktiga lösningar. En mer
            eller mindre långt- gående integration bör, såsom också framhållits
            i propositionen, kunna åstadkommas med andra statliga eller enskilda
            företag på området. I propositionen förutsättes att sådana undersökningar
            skall komma till stånd. I vissa remissyttranden har föreslagits,
            att Aktiebolaget Statsgruvors verksamhet skall underkastas en
            teknisk-ekonomisk analys av utomstå- ende expertis för närmare
            utrönande av lönsamhetsförutsättningarna. De- partementschefen
            uttalar att medverkan av utomstående expertis kan visa sig ändamålsenlig,
            men förutsätter tydligen att det skall ankomma på bola- get att
            avgöra på vilket sätt undersökningarna skall genomföras. Starka
            skäl synes tala för att utomstående expertis anlitas för ifrågava-
            rande undersökningar. Såsom framhållits i propositionen kan visst
            sam- arbete med enskilda företag på området bli aktuell. Även
            på andra sätt måste överväganden rörande de statliga gruvorna
            anses beröra den enskilda företagsamheten. Det måste framstå som
            självklart att stödet till statsgru- vorna inte får sätta de enskilda
            företagen på området i en förhållandevis sämre konkurrenssituation.
            I sammanhanget måste sålunda beaktas inte endast möjligheterna
            av samarbete med enskilda företag utan också att de enskilda företagen
            på området beredes likvärdiga konkurrensvillkor. Här- för torde
            krävas en utredning av i stort sett hela den mellansvenska gruv-
            rörelsens utvecklingsmöjligheter. Det synes lämpligt, att härför
            tillsättes en expertkommitté, vari ingår utomstående expertis
            på bl. a. malmbrytning, anrikning och företagsekonomi. Såsom framhållits
            kan visst stöd till Aktiebolaget Statsgruvor anses nöd- vändigt
            i den nuvarande situationen. Det i propositionen föreslagna belop-
            pet av 5 milj. kronor avser en tid av två år. Den expertutredning
            som för- ordats i det föregående bör emellertid kunna fullföljas
            så skyndsamt att resultatet kan föreläggas redan nästa års riksdag.
            Det framstår därför som lämpligast att i nuvarande sammanhang
            medel anvisas endast för upprätt- hållande av driften under ett
            år, dvs. med 2,5 milj. kronor. Beslut om an- slag med ytterligare
            2,5 milj. kronor kan fattas av nästa års riksdag, därest detta
            enligt expertkommitténs undersökning skulle visa sig förenligt
            med sunda finansieringsprinciper. Med stöd av vad ovan anförts
            hemställes, att riksdagen vid behandlingen av propositionen nr
            25 måtte
          </p>
          <pb facs="riksdagen-motions-pdf/data/1963/mot_1963__ak__852/mot_1963__ak__852-003.pdf"/>
          <p>
            Motioner i Andra kammaren, nr 852 år 1963 3
          </p>
          <p>
            a) till Stöd åt Aktiebolaget Statsgruvor å tilläggsstat II för
            budgetåret 1962/63 under tionde huvudtiteln anvisa ett re- servationsanslag
            av 2 500 000 kronor; b) i skrivelse till Kungl. Maj:t anhålla
            om skyndsam ut- redning av Aktiebolaget Statsgruvors och över
            huvud taget den mellansvenska gruvrörelsens utvecklingsmöjligheter
            genom en expertkommitté med representanter för bl. a. den enskilda
            företagsamheten på området i enlighet med vad i motionen har anförts.
          </p>
          <p>
            Stockholm den 17 april 1963 Karl Björkänge
          </p>
          <p>
            Emil Elmwall Karl Gust. H. Boo Lars Eliasson i Sundborn
          </p>
        </div>
      </div>
    </body>
  </text>
</TEI>
