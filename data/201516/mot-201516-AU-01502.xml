<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-AU-01502">
  <teiHeader>
    <fileDesc>
      <titleStmt>
        <title>Egenanställning</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1502 av Désirée Pethrus (KD)</title>
          <idno type="rdwebb">H3021502</idno>
          <rs type="number">1502</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H3021502/text</ref>
          <ref type="dokument_url_html">http://data.riksdagen.se/dokument/H3021502</ref>
          <ref type="dokumentstatus_url_xml">http://data.riksdagen.se/dokumentstatus/H3021502</ref>
          <ref type="docx">http://data.riksdagen.se/fil/6B9C1332-9D94-4BCD-BC5C-4F0BA3722EBD</ref>
          <ref type="pdf">http://data.riksdagen.se/fil/880FEAA3-3A5E-4CC8-88B8-F338B0FDB048</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8ETVhVKQz8YSxBFHGFu1c4" type="signed"/>
        <correspContext corresp="i-8ETVhVKQz8YSxBFHGFu1c4">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="submitted" xml:id="i-87Qu9V3qkjmBMcw4WJAvAC">
          <date when="2015-10-05"/>
          <time when="15:21:18"/>
        </correspAction>
        <correspAction type="referred" xml:id="i-KdN59DSSfBENWGgdjK16vb">
          <date when="2015-10-13"/>
        </correspAction>
        <correspAction type="assigned" xml:id="i-4X3tHjQYdKL1M4UweocSvm">
          <date when="2016-08-23"/>
          <time when="14:21:57"/>
        </correspAction>
        <correspContext corresp="i-4X3tHjQYdKL1M4UweocSvm">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-KvPq8TDMpXnzcugCzqGR2d"/>
        <correspContext corresp="i-KvPq8TDMpXnzcugCzqGR2d">
          <ref type="uppgift">2015/16:AU2</ref>
          <ref type="ref_dok_id">H301AU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">AU2</ref>
          <ref type="ref_dok_titel">Utgiftsområde 14 Arbetsmarknad och arbetsliv</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:1502 av Désirée Pethrus (KD) Egenanställning</div>
      </div>
      <div type="motBody">
        <div type="motProposal" subtype="förslag">
          <head xml:id="i-DrKYH7pP4Y8gLsJGHyxdK5">
            Förslag till riksdagsbeslut
          </head>
          <list style="ol">
            <item xml:id="i-C4Eh3hL64aHz26ihJhNaHK">
              Riksdagen ställer sig bakom det som anförs i motionen om att
              sprida kännedom och kunskap om egenanställningsformen och tillkännager
              detta för regeringen.
            </item>
            <item xml:id="i-8AYKHzDARFM52zdbNwxEmM">
              Riksdagen ställer sig bakom det som anförs i motionen om att
              utreda förutsättningarna för en bättre förutsägbarhet för egenanställdas
              status gentemot arbetslöshetsförsäkringen och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-BpLPmfHVyeh8fKajsyssLy">
            Motivering
          </head>
          <p xml:id="i-RvWTrGwxLQBX9AR4XDawPX">
            Ta uppdrag som en företagare, men utan att starta egen firma.
            Så kan man benämna egenanställning, en anställningsform som vuxit
            mycket snabbt under de senaste åren. Egenanställningsformen är
            ett relativt nytt inslag på den svenska arbetsmarknaden, och har
            stor potential för att skapa jobb och stimulera entreprenörskap.
            I dag arbetar cirka 10 000 personer som egenanställda i Sverige.
            Fenomenet finns även i andra europeiska länder. Den kooperativa
            delen av branschen organiserar runt 90 egenanställningsföretag
            i det internationella nätverket BEC, Business Employment Cooperative.
            Frankrike är störst och där används egenanställning som en metod
            att få in arbetslösa på arbetsmarknaden. Det är ett sätt att komma
            igång med egen verksamhet. Blir man arbetslös, får man där arbetslöshetsersättning
            tills man tjänar lika mycket som ersättningen.
          </p>
          <p xml:id="i-7uvp9RjGkXWHxSEWYjPzgA">
            Som egenanställd är man anställd av ett företag precis som vilken
            arbetstagare som helst. Egenanställningsföretaget har fullt arbetsgivaransvar
            för arbetstagaren, står för försäkring, betalar ut sjuklön och
            så vidare. Egenanställning bygger på den enskildes idéer och initiativkraft.
            Man kan säga att man skapar sitt eget jobb, ett jobb som inte
            fanns tidigare. Varje arbetstillfälle som genereras skapar inte
            bara vinster för den enskilde, utan för hela samhället. Med egenanställning
            slipper man det administrativa arbete och de krav på företagsekonomiskt
            kunnande som eget företagande förutsätter. Därmed är det en möjlighet
            för många fler.
          </p>
          <p xml:id="i-VhghW7hQpAdUXVPdaieu51">
            Egenanställningsföretaget är avtalspart gentemot kund och kontrollerar
            vilket arbete som ska utföras samt var och när. Vid sjukdom betalar
            egenanställningsföretaget ut sjuklön till den egenanställde, innehar
            fulla arbetsgivaransvaret, försäkrar den egenanställde motsvarande
            kollektivavtalsnivå och tillgodoser att den egenanställde omfattas
            av en ansvarsförsäkring.
          </p>
          <p xml:id="i-JvmbuZrVcJ1YDUVtRhq2FM">
            Egenanställningsföretaget tar också hand om den egenanställdes
            bokföring, redovisning och inbetalningar av skatter och avgifter,
            och vid årets slut får den egenanställde sin inkomst förtryckt
            i deklarationen. Skatteverket har tydliggjort vad som gäller för
            den som vill arbeta som egenanställd.
          </p>
          <p xml:id="i-SGrTZvR6i4eCqKX8wtDvrP">
            Den egenanställde betalar i sin tur en avgift till egenanställningsföretaget,
            som står i relation till hur mycket som faktureras.
          </p>
          <p xml:id="i-K11XXZh7VnzXo5EaJANvas">
            Egenanställningsformen skiljer sig från en traditionell anställning
            genom att man inte är anställd i den organisation som man levererar
            till, utan till egenanställningsföretaget. Det gör det lätt att
            kombinera arbete för flera olika uppdragsgivare, samtidigt som
            tryggheten av att ha en enda arbetsgivare som ansvarar för alla
            delar av anställningen.
          </p>
          <p xml:id="i-6TBi1KqBgbNACDipkGWY7L">
            Egenanställning ger en kombination av frihet och trygghet. Det
            är en möjlighet för den som idag står långt från arbetsmarknaden.
            Det stimulerar företagande och minskar svartarbetet då det är
            enkelt att arbeta vitt, när någon annan kan hjälpa till med det
            praktiska.
          </p>
          <p xml:id="i-BSnaPtTHCHGrx4LqjoPs4s">
            På sikt gynnar egenanställning nyföretagande eftersom den enskilde
            ges möjlighet att testa sin verksamhetsidé under trygga former,
            utan att riskera att hamna utanför trygghetssystem eller att ta
            stora ekonomiska risker. Under tiden man arbetar som egenanställd
            får man också kunskap om entreprenörskap.
          </p>
          <p xml:id="i-CLxzYAB9TvCGngjE1Eo2AG">
            Egenanställningsföretagen står i dag inför två utmaningar. Kunskapen
            om egenanställning är generellt väldigt låg, både bland privatpersoner
            och inom myndigheterna. Många vet inte ens att anställningsformen
            finns. Därför behövs en ordentlig satsning för att sprida kännedom
            och kunskap om egenanställningsformen, inom Arbetsförmedlingen
            och andra relevanta myndigheter.
          </p>
          <p xml:id="i-Un2Zm8s6FS8GmHo4kksMGA">
            Det är också viktigt att reglerna för arbetslöshetsförsäkring
            ses över så att det kan fungera på ett förutsägbart sätt för de
            som väljer egenanställningsformen. Särskilt för den som är arbetslös
            och börjar på deltid i denna anställningsform.
          </p>
          <p xml:id="i-8h4eBGBLz14FjcEwRyPA5G">
            För arbetslöshetsförsäkringen har man gjort en uppdelning mellan
            den som är anställd och den som är företagare. Den som arbetar
            som t ex uppdragstagare, med konstnärlig verksamhet eller arbetar
            via ett så kallat egenanställningsbolag måste därför kunna definieras
            som antingen anställd eller företagare.
          </p>
          <p xml:id="i-N7J8zJSdZUgJZ2J857yWD5">
            Domstolen (Kammarrätten i Göteborg, mål nr 3059-09) har prövat
            frågan om hur man ska se på en person som arbetat med uppdrag
            genom att fakturera via ett egenanställningsbolag. Domstolen kommer
            fram till att egenanställningsbolagets roll är sådan att den normalt,
            och såvitt avser de anställdas rätt till arbetslöshetsersättning,
            inte kan jämställas med den som andra arbetsgivare har.
          </p>
          <p xml:id="i-FA7mrMvDZzPV7iy1goBQn7">
            Generellt innebär det att egenanställningsbolaget har skjutits
            in som avtalspart och administratör mellan den egenanställde och
            det som i praktiken är dennes kunder. Domstolen kommer fram till
            att det är förhållandet mellan den egenanställde och uppdragsgivaren/kunden
            som ska ligga till grund för om den egenanställde ska ses som
            företagare eller som anställd. Vid en sådan prövning har den egenanställdes
            självständiga roll i förhållande till uppdragsgivaren/kunden stor
            betydelse.
          </p>
          <p xml:id="i-DqQRNtJ8642yXJiRBvzX1r">
            En prövning ska ske i varje enskilt ärende, på samma sätt som
            för andra uppdragstagare. Akademikernas a-kassa uppger att de
            har medlemmar som arbetar via ett egenanställningsbolag och där
            bedömningen görs att arbetet är anställningslikt och således kan
            kombineras med arbetslöshetsersättning, men man har också medlemmar
            som har många uppdragsgivare, som ersätts med ett arvode och inte
            per arbetad timme och som arbetar självständigt i sådan omfattning
            att man anser att de i enlighet med arbetslöshetsförsäkringen
            ska ses som företagare.
          </p>
          <p xml:id="i-D2yLP4MjLPAAj2tfBfhGSb">
            Att egenanställningsbolagen upplever att deras medlemmar bemöts
            olika kan grundas i att deras medlemmars arbetsförhållanden ser
            olika ut. Oavsett om man arbetat åt kunder genom att fakturera
            utfört arbete via ett egenanställningsbolag eller om man valt
            att arbeta på uppdragsbasis genom att fakturera direkt till kund
            så kräver dessa ärenden en större utredning än vad som krävs för
            andra yrkesgrupper. Förutsägbarheten skulle öka med en tydligare
            reglering.
          </p>
        </div>
        <div type="motSignatures">
          <list>
            <item xml:id="i-NvHvAuM58MGKRq2hiVSDVG" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
