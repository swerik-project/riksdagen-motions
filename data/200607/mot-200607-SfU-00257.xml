<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SfU-00257">
  <teiHeader>
    <fileDesc>
      <titleStmt>
        <title>Ett svenskt Green Card-system</title>
        <author corresp="i-R9MuNkxgtjYredKHhh6ujV">av Per Bill (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett svenskt Green Card-system</title>
          <idno type="rdwebb">GU02Sf257</idno>
          <rs type="number">Sf257</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GU02Sf257/text</ref>
          <ref type="dokument_url_html">http://data.riksdagen.se/dokument/GU02Sf257</ref>
          <ref type="dokumentstatus_url_xml">http://data.riksdagen.se/dokumentstatus/GU02Sf257</ref>
          <ref type="doc">http://data.riksdagen.se/fil/170EE48F-076D-43CE-9137-04A7C97C8ECF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KSzpiuikEddE7gpTTmzLD7" type="signed"/>
        <correspContext corresp="i-KSzpiuikEddE7gpTTmzLD7">
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction xml:id="i-HdjVWAFbVfxBiJVZhdRbbT" type="referral">
          <date when="2006-11-07"/>
        </correspAction>
        <correspAction xml:id="i-UyoyuPFKJTgybpvjnAWoN7" type="dismissal">
          <date when="2006-11-07"/>
        </correspAction>
        <correspAction xml:id="i-CY8k3XVqZcXKM2c6FScb9j" type="numbering">
          <date when="2006-11-02"/>
        </correspAction>
        <correspAction xml:id="i-726A87phHhc4qDSo2FVJgt" type="submission">
          <date when="2006-10-31"/>
        </correspAction>
        <correspAction xml:id="i-JcSNABhi7wnbprSTfhXw9m" type="transfer">
          <date when="2006-10-31"/>
        </correspAction>
        <correspAction xml:id="i-MkhsLDLmAKN4R5FU9LyDXp" type="assigned"/>
        <correspContext corresp="i-MkhsLDLmAKN4R5FU9LyDXp">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-RX7iEok2591qBVpYWRcwBe">
            Förslag till riksdagsbeslut
          </head>
          <p xml:id="i-TXBz4mqAnTcX8mMPXtFy2T">
            Riksdagen tillkännager för regeringen som sin mening vad i motionen
            anförs om att möjliggöra en svensk motsvarighet till Green Card.
          </p>
        </div>
        <div type="motContent">
          <head xml:id="i-SYamLYmajP4kjHXu6e3kk4" type="h1">
            Ett svenskt Green Card-system
          </head>
          <head xml:id="i-9VWAYF7mPGFRwvZXNhfoVC" type="h1">
            Motivering
          </head>
          <p xml:id="i-QGg7Yvkcfd1SqMBdLPFUGS">
            Sverige är i dag ledande på t.ex. IT-området i allmänhet och
            inom mobil telekommunikation i synnerhet. Detta är en ledning
            som på intet sätt är självklar. Många länder arbetar aktivt för
            att förbättra sina konkurrensvillkor. Den ekonomiska tillväxten
            är hög och inflationen är låg. IT utgör en drivkraft inte bara
            för den egna branschen utan också för det övriga samhället. Tekniken
            rationaliserar, ökar produktivitet och lönsamhet. Det svenska
            varumärket på detta område håller världsklass. Främst kan vi tacka
            investeringar i infrastruktur, utbildning, avregleringar av telekommarknaden,
            många hemdatorer m.m. En kombination av internationell vana, teknisk
            nyfikenhet och entreprenörsanda i kombination med ett fungerande
            och utbildat samhälle inom IT-området gör att Sverige hävdar sig
            så bra som det gör i den internationella, globala och teknologiska
            konkurrensen. Detta är ingen position som är given. Den internationella
            konkurrensen är stenhård, och flera länder och regioner storsatsar
            och förbättrar sina konkurrensvillkor.
          </p>
          <p xml:id="i-L8E3J3YpFyqkifQJPafWXb">
            Dagens invandringspolitik drivs med grunden att invandrare är
            en belastning, en kostnad och inte vad det egentligen är, en tillgång.
            I dag nekas tusen och åter tusen människor inträde till vårt land,
            vilket är synd såväl för individen som för det svenska samhället.
            En enorm källa till utveckling, kunskap och fler händer och huvuden
            för att kunna bidra till den svenska välfärden går dagligen förlorad.
            Den kunskap och kulturella kompetens som svenska företag går miste
            om kan man bara uppskatta. En invandringspolitik som gör det möjligt
            för fler att komma till Sverige vore bra.
          </p>
          <p xml:id="i-XLLXHDUTp918nnR48EJ1qY">
            En öppen invandringspolitik skulle inte bara kunna utveckla Sverige
            som nation utan även skapa nya möjligheter att räknas till toppskiktet
            inom fler områden än IT-sektorn. IT-sektorn är bara ett område
            där en kompetens­invandring skulle innebära stora steg framåt.
            Lilla Sverige, med en liten hemmamarknad, är tvunget att vända
            sig till en internationell marknad och ständigt öka exportmarknader
            för sina produkter och tjänster. Detta kräver att Sveriges kompetensmarknad
            förbättras i snabbare takt.
          </p>
          <p xml:id="i-LGp99sqVxsjcdwN14bCLkF">
            Utbildningssatsningar kombinerat med att ta vara på den kompetens
            som finns hos invandrarna i Sverige måste förbättras. Det stora
            steget är att gå från en stängd flyktingpolitik till att skapa
            en öppen flyktingpolitik och även ta steget att aktivt stimulera
            invandring och framför allt kompetensinvandring. Det kan göras
            bl.a. genom att öka möjligheterna och aktivt arbeta för att få
            utländska gäststuderande och forskare att stanna i Sverige, men
            även att aktivt rekrytera hit kompetens från andra länder, detta
            för att skapa och utveckla spjutspetskompetens men även mångfaldig
            kulturell kompetens.
          </p>
          <head xml:id="i-UpC6GqkhhYBC6swGT3Xg9V" type="h1">
            En fri invandring i grunden
          </head>
          <p xml:id="i-A5oXSrFn9FRnUtbpDqJoeY">
            Världen har utvecklats i en positiv riktning under senare år.
            Antalet människor som lever i frihet och har demokratiska och
            mänskliga rättigheter ökar liksom antalet individer som jobbar
            sig upp ur fattigdomsträsket. Möjligheterna för människor att
            röra sig över nationsgränserna är betydligt större i dag än tidigare.
            Orsakerna bakom denna utveckling är flera: Berlinmurens fall och
            de kommunistiska diktaturernas söndervittring. Ökad frihandel
            på protektionismens bekostnad är en annan framgångsfaktor. För
            utvecklingen i Europa och dess närmiljö kan även EU och den långa
            integrationsprocessen ha bidragit till ökat välstånd och frihet.
            Alltför många använder statsbudgeten som grund när de diskuterar
            invandringen. Argument som vi har inte råd eller invandrarna tar
            våra jobb brukar höras. I en sådan retorik har diskussionen om
            människors rätt till fri rörlighet svårt att få fotfäste. I stället
            bör krav ställas på de människor som väljer att komma hit att
            de ska klara sin egen försörjning. Så fungerar den fria rörligheten
            inom det europeiska samarbetet.
          </p>
          <p xml:id="i-AjPcbYPfswsMkcJm92h2Cq">
            Vid sidan om de moraliska argumenten för att människor ska kunna
            röra sig fritt finns de ekonomiska. I ett öppet och avreglerat
            system är invandrarna en tillgång. I ett slutet och reglerat system
            är invandringen en kostnad. Det finns en hel del personer som
            i dag lägger skulden för kostnaderna på invandrarna. Men skulden
            bör snarare hänskjutas till dem som skapat dagens system. Människor
            bör ses som en tillgång, och Sverige skulle kunna blomstra än
            mer om alla människors växt- och skaparkraft bättre togs till
            vara. Så kommer inte att ske så länge dagens politik kretsar kring
            långa ansökningstider, bidrag och en reglerad arbetsmarknad. Redan
            i dag kan vi i Sverige notera en kompetens- och arbetskraftsbrist
            som troligen kommer att öka. Politiker har länge skapat ett omfattande
            bidragssystem som verkar cementerande, en arbetsmarknad som försvårar
            människors inträde, gettofierade bostadsområden och en skola i
            förfall.
          </p>
          <p xml:id="i-3jJxb2H2mgnmkEyJbvt3C5">
            Det svenska samhället måste förändras radikalt för att skapa
            nya möjligheter. Staten och bidragssystemen har blivit ett lika
            stort hinder som själva landgränserna. En ny invandringspolitik
            måste bygga på öppna gränser, fria individers val och ett förtroende
            för att de människor som kommer hit kan klara sin egen försörjning.
            För att framtiden ska bli så dynamisk som vi politiker ofta talar
            om krävs förändringar, inte bara på ytan utan rejäla systemförändringar.
            I grunden måste det system vi har idag ersättas med ett nytt,
            ett system där människor lämnas utrymme att av egen kraft klara
            sin försörjning. Det handlar inte bara om att öppna gränsbommen.
            De förändringar som krävs är mycket större, bredare och mer genomgående
            än så. Det krävs ett helt annat välfärdssystem med betydligt större
            inslag av flexibilitet och individuella lösningar.
          </p>
          <p xml:id="i-FEwUJhumYq1JFE3Mm3T1R7">
            Välfärdsstaten hindrar den fria invandringen, samtidigt som möjligheterna
            för individen att växa är begränsade. Det måste löna sig att arbeta
            och utbilda sig. Logiken, moralen och grunden för mitt ställningstagande
            är insikten om människors styrka att förändra sina liv under förutsättning
            att de inte hindras av dagens omfattande statliga system. Sverige
            har inte råd att förlora all den kraft som de människor som vill
            komma hit kan tillföra.
          </p>
          <head xml:id="i-U5uTAtGEmm3aFhbWpzrq8U" type="h1">
            Underlätta för arbetkraftsinvandring
          </head>
          <p xml:id="i-F2xdvVnFTW6MjGs5jtPo7o">
            Sverige behöver fler invandrare. Om man ser tillbaka i historien
            så är öppen­het för invandrare, utländskt kapital och teknik för
            ett ökat välstånd och ökad tillväxt vanlig. I en av Sveriges konkurrenter
            på IT-området, Silicon Valley, utgörs ca 40 % av regionens forskare
            och ingenjörer av immigranter. De har insett och utnyttjar den
            kompetens som finns internationellt. Detta gynnar inte bara regionen
            Silicon Valley och USA som land, utan även de regioner varifrån
            arbetskraften kommer då marknaden för deras kompetens i hemlandet
            är begränsad. Detta leder till en teknik- och kunskapsöverföring
            mellan dessa länder.
          </p>
          <p xml:id="i-Ge9R41tjYqHNdxwQ9YGFLZ">
            Även övriga Europas länder tittar på möjligheterna att öka sin
            invandring av kvalificerad arbetskraft. Sverige måste också kunna
            konkurrera om denna arbetskraft för att inte komma på efterkälken
            vad gäller spjutspetskompetens. Asiatiska länder som Kina och
            Indien nämns ofta, men vi har även en kunskapsbank som borde kunna
            tas tillvara i Östeuropa. För att konkurrera krävs stimulerande
            och framgångsrika företag, vilket Sverige i stor omfattning har,
            men mycket återstår att göra.
          </p>
          <p xml:id="i-PcMT1p7mEA8Vd4pZoibu1i">
            Skattetrycket i Sverige är en bidragande del för att skapa ett
            konkurrenskraftigt klimat om framtidens arbetskraft i en alltmer
            globaliserad värld. Skatterna måste komma ner till acceptabla
            nivåer för att kunna locka hit ny arbetskraft. Internationella
            regler som tenderar att skapa t.ex. skattelättnader för just denna
            grupp av människor, dvs. högre utbildade experter m.m., är ingen
            lösning. Det enda man lyckas med är att det blir attraktivare
            att ta sin kunskap utomlands, och vi skulle förlora lika mycket,
            om inte mer, kompetens till utlandet än vad vi skulle kunna locka
            hit. Vi måste kunna både behålla den kompetens vi har och locka
            till oss ny.
          </p>
          <head xml:id="i-MC5FxVkmuhr3muaXGEJiH4" type="h1">
            Krångliga regler för invandring ska avskaffas
          </head>
          <p xml:id="i-XKUqGtJjQ59MHXMwcRK6zM">
            Vi ska ha en öppen invandringspolitik där alla som vill skapa
            sig en bättre framtid ska vara välkomna. I USA finns ett intressant
            system som kallas Green Card. Detta system har inneburit att hundratusentals
            ofta högutbildade fått möjligheten till permanent uppehållstillstånd.
            Dessa personer är i dag ovärderliga för den snabbt växande nya
            ekonomin. De slumpmässiga inslagen i Green Card-systemet är inget
            att anamma. Dagens svenska invandrarpolitik har redan för många
            inslag där slumpen avgör vem som får komma till Sve­rige eller
            ej. Men grunderna i denna idé är inte dumma. Lägg över rekryteringsansvaret
            på företag vad gäller kompetensinvandringen. Staten ska bara ge
            verktygen och möjligheterna åt företagen. Sedan kommer de att
            sköta den behövliga invandringsrekryteringen av kompetens på egen
            hand.
          </p>
          <p xml:id="i-XC2i4FXqRHHGcJbx5p61m4">
            Det finns inga argument för att neka invandrare som har ett arbetserbjudande
            att komma till Sverige och bidra till vår välfärd och utveckling.
            En arbetsförsäkran borde leda till snabb handläggningstid och
            ett omedelbart uppehållstillstånd och arbetstillstånd ett Green
            Card allt för att förenkla kunskapsinflyttningen till Sverige.
            Det är ett måste för att Sverige i framtiden ska kunna hävda sig
            på den allt hårdare internationella marknaden av kvalificerad
            arbetskraft. Frågan är om vi har råd att avstå från den kunskap
            som vi dagligen går miste om.
          </p>
        </div>
        <div type="motSignatures">
          <list>
            <item xml:id="i-U5Avg78nYJGKq7G4qiofE5" who="i-R9MuNkxgtjYredKHhh6ujV">
              Per Bill (m)
            </item>
          </list>
        </div>
      </div>
    </body>
  </text>
</TEI>
