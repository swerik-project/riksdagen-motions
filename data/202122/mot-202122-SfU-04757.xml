<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04757">
  <teiHeader>
    <fileDesc>
      <titleStmt>
        <title>med anledning av prop. 2021/22:250 Åtgärder för en jämnare fördelning av boende för vissa skyddsbehövande</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4757 av Maria Malmer Stenergard m.fl. (M, KD)</title>
          <idno type="rdwebb">H9024757</idno>
          <rs type="number">4757</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024757/text</ref>
          <ref type="dokument_url_html">http://data.riksdagen.se/dokument/H9024757</ref>
          <ref type="dokumentstatus_url_xml">http://data.riksdagen.se/dokumentstatus/H9024757</ref>
          <ref type="docx">http://data.riksdagen.se/fil/6C7144C2-C1DC-44F6-A10C-4994EB540B8A</ref>
          <ref type="pdf">http://data.riksdagen.se/fil/BCC69F04-1A46-48F7-8BD8-648EFD601E16</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SWJRdfSraYhzrsQVjbnT12" type="basedOn"/>
        <correspContext corresp="i-SWJRdfSraYhzrsQVjbnT12">
          <ref>Proposition 2021/22:250</ref>
        </correspContext>
        <correspAction xml:id="i-GTrGMa9zGvV2EKqjLn62fG" type="signed"/>
        <correspContext corresp="i-GTrGMa9zGvV2EKqjLn62fG">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
          <note type="signatory" corresp="i-9kL7gDrzsvgPervhw6VVyb"/>
        </correspContext>
        <correspAction xml:id="i-RcxgNyBSPAS3KXvAj76qMm" type="submitted">
          <date when="2022-05-31"/>
          <time when="17:45:23"/>
        </correspAction>
        <correspAction xml:id="i-SwVtJhxdCvAn2yhY3Kyb7e" type="dismissed">
          <date when="2022-06-01"/>
        </correspAction>
        <correspAction xml:id="i-S2vEnFmeRkpbGPsGYrifCA" type="reviewed">
          <date when="2022-06-01"/>
          <time when="10:15:05"/>
        </correspAction>
        <correspAction xml:id="i-Y9EeQTkp9SfZkBHYcfEWAz" type="referred">
          <date when="2022-06-02"/>
        </correspAction>
        <correspAction xml:id="i-BsUUGvnsBo9cxXALZ69wrb" type="assigned">
          <date when="2022-10-12"/>
          <time when="11:38:59"/>
        </correspAction>
        <correspContext corresp="i-BsUUGvnsBo9cxXALZ69wrb">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-CW8BfyY2SjRL8P5zad7zxn" type="behandlas_i"/>
        <correspContext corresp="i-CW8BfyY2SjRL8P5zad7zxn">
          <ref type="uppgift">2021/22:SfU31</ref>
          <ref type="ref_dok_id">H901SfU31</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU31</ref>
          <ref type="ref_dok_titel">Åtgärder för en jämnare fördelning av boende för vissa skyddsbehövande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4757 av Maria Malmer Stenergard
          m.fl. (M, KD) med anledning av prop. 2021/22:250 Åtgärder för
          en jämnare fördelning av boende för vissa skyddsbehövande
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-FjV1KbnwAhPYXF1UBTukPg">
            Förslag till riksdagsbeslut
          </head>
          <list style="ol">
            <item xml:id="i-tYeoxzuahoqc5EjPorc5k">
              Riksdagen ställer sig bakom det som anförs i motionen om vikten
              av att skyddssökande så långt det är möjligt inte rycks upp från
              sin invanda miljö, och detta tillkännager riksdagen för regeringen.
            </item>
            <item xml:id="i-TnJcXhXE9KVxdtAEUPyjKS">
              Riksdagen ställer sig bakom det som anförs i motionen om behovet
              av tillräckliga ersättningar till kommunerna och tillkännager
              detta för regeringen.
            </item>
            <item xml:id="i-M1aJzLjtEFWZeMuyLkWsu7">
              Riksdagen ställer sig bakom det som anförs i motionen om att
              även bostadssituationen ska beaktas vid fördelningen av anvisningar
              mellan kommuner och tillkännager detta för regeringen.
            </item>
            <item xml:id="i-Hssc5fnWF6fMcaSZqT6eM2">
              Riksdagen ställer sig bakom det som anförs i motionen om behovet
              av tillräcklig framförhållning för kommunerna för att ordna med
              boende och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CaCyf1Kqjym85VFXhy73oR" type="h1">
            Inledning
          </head>
          <p xml:id="i-FTRBMcTTiAxQHmRroA6HqT">
            Även om det är svårt att förutse en händelse som Rysslands invasion
            av Ukraina är ordning och reda i mottagningssystemet grundläggande.
            Regeringen borde därför tidigare ha agerat utifrån de lärdomar
            som kunnat dras från den s.k. flyktingkrisen 2015. Det håller
            inte att som regeringen slå sig till ro och utgå från att den
            höga belastningen på Sveriges mottagningssystem runt 2015 var
            en engångsföreteelse. Inte heller är de ändringar i utlänningslagstiftningen
            som genomfördes 2021 tillräckliga för att säker­ställa ett asylmottagande
            som står i proportion till Sveriges integrationsförmåga. Om Sverige
            hade haft på plats en stram asylpolitik hade vi haft bättre förutsättningar
            att hjälpa i den situation som nu uppkommit med anledning av kriget
            i Ukraina.
          </p>
          <head xml:id="i-STpgG6qkkUxjPQWfofCgLD" type="h1">
            Behovet av lagstiftning
          </head>
          <p xml:id="i-EWHCU2wV91QXEH7A37uT8B">
            Moderaterna och Kristdemokraterna instämmer i att det finns ett
            behov av att åstadkom­ma en så jämn fördelning som möjligt mellan
            landets kommuner av boende avseende personer med uppehållstillstånd
            med tillfälligt skydd. Det är också angeläget att lagstöd kommer
            på plats, så att kommuner kan anordna boende längre än under den
            kortare tid som medges i dag.
          </p>
          <p xml:id="i-25pg1gckPysZCYhP3aWL6d">
            Sveriges kommuner har uppvisat en stor välvilja att utifrån förmåga
            hjälpa till. Vi ställer oss därför något tveksamma till regeringens
            bedömning att det i nuläget inte är möjligt att genom frivilliga,
            mindre ingripande lösningar i förhållande till kommunerna säkerställa
            att fördelningen av boendeplatser blir jämn över landet, se s.
            17. Med beak­tande av svårigheterna att förutse hur många människor
            som kan komma att söka sig till Sverige samt behovet av ordning
            och reda i mottagandet menar dock Moderaterna och Kristdemokraterna
            att tydliga regler om fördelning av boendeplatser även för personer
            som beviljas tillfälligt skydd i nuläget är att föredra.
          </p>
          <p xml:id="i-H6z8pr2g24aiKT8Rx8dncW">
            Med nuvarande regelverk har många kommuner uttryckt frustration
            över att perso­ner med tillfälligt skydd ryckts upp från den kommun
            som de först kommit till, vilket också riskerar lidande för de
            enskilda. Det är av yttersta vikt att Migrationsverket vid övergången
            till den nya lagstiftningen så långt det är möjligt försöker tillse
            att skydds­sökande inte rycks upp från sin invanda miljö för att
            flyttas till en annan kommun.
          </p>
          <head xml:id="i-2B1B5fKAozTnr5kKxYitd2" type="h1">
            Ersättning till kommunerna
          </head>
          <p xml:id="i-2v3hW2d6zNMEUtqQr7hmWt">
            Inte minst i ljuset av det engagemang som Sveriges kommuner uppvisat
            när de ombetts anordna s.k. evakueringsplatser är det viktigt
            att regleringen ger förutsättningar för en fortsatt positiv hållning
            från kommunernas sida. Det förutsätter att kommuner uppfattar
            regelverket som förutsägbart och rättvist samtidigt som det kommunala
            självstyret inte inskränks mer än nödvändigt. Regeringens förslag
            innebär trots allt att ett statligt ansvar – i detta fall boendet
            för personer som beviljas tillfälligt skydd med stöd av massflykts­direktivet
            – läggs över på kommunerna. Situationen är enligt regeringens
            bedömning heller inte av kortvarigt slag. Därtill ska kommunerna,
            utöver boenden, även säkerställa skolgång m.m. Sammantaget handlar
            det således om ett inte obetydligt ansvar som läggs på kommunerna,
            ett ansvar som kan komma att bli mycket stort om mottagandet blir
            enligt regeringens scenarier.
          </p>
          <p xml:id="i-C76twQJKQJy86pWaxSPm16">
            För att kommunerna ska kunna leva upp till det utökade ansvaret,
            och för att inskränkningen i det kommunala självstyret ska kunna
            motiveras, måste regeringen säkerställa att kommunerna fullt ut
            får ersättning för sina kostnader. Det är förvisso rimligt att
            den närmare ersättningen, liksom kostnader för mottagande av asylsökande,
            regleras i förordning. Det framgår dock av propositionen att denna
            ersättning ska ges med schablonbelopp som avser att täcka de genomsnittliga
            kostnader som kommunerna får för att ordna boenden. En sådan konstruktion
            innebär att de kommuner som har kostnader över genomsnittet inte
            fullt ut kommer att få täckning för dessa. Det är en ordning som
            inte kan accepteras när staten ålägger kommunerna ett utökat ansvar.
            Därför bör riksdagen ge regeringen till känna att kommunerna ska
            ersättas fullt ut för sina kostnader. Detta kan exempelvis ske
            genom den modell som förordats av SKR och som innebär att schablonbelopp
            utgår men att de kommuner som kan uppvisa faktiska kostnader som
            överskrider schablon får ersättning för dessa, krona för krona.
          </p>
          <p xml:id="i-MeztXgThkgyLsuLpWtNfN4">
            Anvisningar av personer som behöver tillfälligt skydd medför
            även andra kostnader än de som berörs i propositionen. Det handlar
            exempelvis om kostnader för förskola i de fall då det finns ett
            barnomsorgsbehov samt kostnader för sociala insatser. Även för
            dessa merkostnader måste kommunerna kompenseras fullt ut.
          </p>
          <head xml:id="i-94zmkgWgdDwD5dW9ZY9sP2" type="h1">
            Bostadssituationen ska beaktas vid fördelningen mellan kommuner
          </head>
          <p xml:id="i-SW699c1z53g12jMRWqZ4Ze">
            Vid fördelningen ska enligt regeringens förslag hänsyn tas till
            kommunens arbetsmark­nadsförutsättningar, befolkningsstorlek,
            sammantagna mottagande av nyanlända och ensamkommande barn samt
            omfattningen av asylsökande som vistas i kommunen. Enligt 23 a
            § 4 föreslås regeringen få meddela föreskrifter om vilka kriterier
            därutöver som får beaktas. Bostadssituationen är i dag en faktor
            som får beaktas enligt det regel­verk som gäller enligt bosättningslagen,
            se 6 § förordningen (2016:39) om mottagande av vissa nyanlända
            invandrare för bosättning. I utkastet till förordning om anvisning
            av en kommun som ska ordna boende för vissa utlänningar anges
            också att kommunernas förutsättningar att tillhandahålla bostäder
            vid behov får beaktas. Moderaterna och Kristdemokraterna menar
            att bostadssituationen i kommunerna är en faktor som ska beaktas,
            eftersom den i stor utsträckning påverkar kommunernas möjlighet
            att tillhan­dahålla bostäder.
          </p>
          <head xml:id="i-P8rEhSkAehGrkfdiMMDEKF" type="h1">
            Reglering av den tid inom vilken kommunen ska anordna boende
          </head>
          <p xml:id="i-RM4yJGHZX9kvGdKNK95awe">
            Som många kommuner har framhållit i sina remissvar, är det av
            stor vikt att de får tillräcklig tid att anordna boende från det
            att anvisning har skett. I 10 § bosättnings­förordningen ges kommunerna
            en tidsfrist om två månader för att ordna med boende. En utgångspunkt
            bör vara att samma tidsfrist ska gälla för anvisningar enligt
            nu aktuell lagstiftning. Emellertid föreslås i förordningen om
            anvisning av en kommun som ska ordna boende för vissa utlänningar
            att tidsfristen i detta fall ska vara endast en månad. Det är
            alltför kort tid för att kommunerna ska hinna ordna med boende.
          </p>
          <head xml:id="i-MnR6VkSbKVfRXXHu7BsVij" type="h1">
            Konsekvensanalys
          </head>
          <p xml:id="i-XarvT5aEJf39i6em8SCKZk">
            I konsekvensanalysen anges att kommunerna kommer att få ökade
            kostnader och att de kommer att få ersättning för dessa kostnader
            av Migrationsverket. Detta överensstäm­mer dock inte med de skrivningar
            om schablonersättning motsvarande de genomsnitt­liga kostnaderna
            som framgår av kapitel 6.7 i propositionen. Den utformning med
            schablonersättning som beskrivs i propositionen innebär de facto
            ökade kostnader för den del av kommunerna som har kostnader som
            överstiger schablonersättningen, om inte den slutliga utformningen
            sker genom exempelvis den modell som förordats av SKR (se ovan).
            Detta bör framgå av konsekvensbeskrivningen.
          </p>
        </div>
        <div type="motSignatures">
          <list>
            <item xml:id="i-6eu5jSkP8HmKAcZ6pvy7an">
              Maria Malmer Stenergard (M)
            </item>
            <item xml:id="i-6Qzsr5A7X52RgqW7W7nBsR">
              Mattias Karlsson i Luleå (M)
            </item>
            <item xml:id="i-D7Sx7yWs3z56B2bDySS8vS">
              Katarina Brännström (M)
            </item>
            <item xml:id="i-NUxZuaY2wkA535JFgL1hTq">
              Arin Karapet (M)
            </item>
            <item xml:id="i-BwayhAbG6Bg5dgSEqwE3oz">
              Ann-Sofie Alm (M)
            </item>
            <item xml:id="i-TqyCuDiNKXW3yFsQhWZ1jk">
              Hans Eklind (KD)
            </item>
          </list>
        </div>
      </div>
    </body>
  </text>
</TEI>
