<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00438">
  <teiHeader>
    <fileDesc>
      <titleStmt>
        <title>Reformering av WTO</title>
        <author corresp="i-9x2nw6aosA3pyEJfJTc1eD">av Ulf Holm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reformering av WTO</title>
          <idno type="rdwebb">GY02N438</idno>
          <rs type="number">N438</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N438/text</ref>
          <ref type="dokument_url_html">http://data.riksdagen.se/dokument/GY02N438</ref>
          <ref type="dokumentstatus_url_xml">http://data.riksdagen.se/dokumentstatus/GY02N438</ref>
          <ref type="doc">http://data.riksdagen.se/fil/6E1080D9-E141-496A-AF7D-15395441385E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PtUex93w6SRXuXCodYRgdJ" type="signed"/>
        <correspContext corresp="i-PtUex93w6SRXuXCodYRgdJ">
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-9CH1KbWwyrj8DRqAQB3Fza"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-FfCiJc8kVZcwio9wsCvVkH"/>
        </correspContext>
        <correspAction type="numbering" xml:id="i-UL5ctAq9skAe7jrFsg9w22">
          <date when="2010-10-29"/>
        </correspAction>
        <correspAction type="submission" xml:id="i-UYFekuVoVcJLBdVEhQ5tFV">
          <date when="2010-10-27"/>
        </correspAction>
        <correspAction type="transfer" xml:id="i-XCT9ZCQ87RMGZENehcLD3S">
          <date when="2010-10-27"/>
        </correspAction>
        <correspAction type="assigned" xml:id="i-6To5jgKmHYMmDPv49tvC1r"/>
        <correspContext corresp="i-6To5jgKmHYMmDPv49tvC1r">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-YMHfXJUmhEPrmy6TQThVYv">
            Förslag till riksdagsbeslut
          </head>
          <list style="ol">
            <item xml:id="i-URHbWN5mpKFnES82arsG9c">
              Riksdagen tillkännager för regeringen som sin mening vad som
              anförs i motionen om att regeringen bör driva att WTO:s organisation
              ska förändras.
            </item>
            <item xml:id="i-FaYnrAxMqnoR5o3ERQ1wb6">
              Riksdagen tillkännager för regeringen som sin mening vad som
              anförs i motionen om att regeringen bör driva att WTO ska tillåta
              att länder ansluter sig till de avtal de vill.
            </item>
            <item xml:id="i-UYSMm5Ktangzi4YnYPQhUE">
              Riksdagen tillkännager för regeringen som sin mening vad som
              anförs i motionen om att regeringen bör driva att WTO:s olika
              avtalsområden bör förhandlas för sig.
            </item>
            <item xml:id="i-2b4XVvFPucVVczCoqqAszU">
              Riksdagen tillkännager för regeringen som sin mening vad som
              anförs i motionen om att regeringen bör driva att ministermötet
              i WTO hålls mer regelbundet.
            </item>
            <item xml:id="i-MxgAeqjEPRzoHD2s4wzHB9">
              Riksdagen tillkännager för regeringen som sin mening vad som
              anförs i motionen om att regeringen bör driva att WTO får en utökad
              roll att utvärdera handel.
            </item>
            <item xml:id="i-MU7ujnhBzwNwDDvECnHW2B">
              Riksdagen tillkännager för regeringen som sin mening vad som
              anförs i motionen om att regeringen bör driva att möjligheten
              till undantag i avtal för specifika länder ska utökas.
            </item>
            <item xml:id="i-XraDYjms2MJUk8HvMRHwJb">
              Riksdagen tillkännager för regeringen som sin mening vad som
              anförs i motionen om att regeringen bör driva att WTO öppnar möjligheten
              för observatörsstatus.
            </item>
            <item xml:id="i-4ssfRjqofSdBpsg9LGKXBS">
              Riksdagen tillkännager för regeringen som sin mening vad som
              anförs i motionen om att regeringen bör driva att WTO:s konfliktlösningsmekanismer
              reformeras.
            </item>
            <item xml:id="i-M5gpzqg9w4K8M9FYxJ8rEw">
              Riksdagen tillkännager för regeringen som sin mening vad som
              anförs i motionen om att regeringen bör driva att det tas fram
              internationella regler för transnationella företag.
            </item>
            <item xml:id="i-SAyeZ1DtxNSzcnCCBQt3dD">
              Riksdagen tillkännager för regeringen som sin mening vad som
              anförs i motionen om EPA-förhandlingarna. 1
            </item>
          </list>
          <p xml:id="i-RQdrtUFjqEEQmbFZFzw9nx">
            1 Yrkande 10 hänvisat till UU.
          </p>
        </div>
        <div type="motContent">
          <head type="h1" xml:id="i-HRZStgaMdMHJrFJ7EWbKRx">
            Motivering
          </head>
          <p xml:id="i-Re8r95TbN9LVfYYCsqUgbx">
            Den ekonomiska krisen har satt strålkastarljus på hur det globala
            finanssystemet fungerar, eller rättare sagt, inte fungerar. Många,
            inte bara Miljöpartiet de gröna utan också vanligtvis förespråkare
            av fria marknadskrafter, reser nu därför krav på hårdare reglering
            av finansmarknader och på genomgripande reformering av Världsbanken
            och Internationella valutafonden. För att få en global ekonomi
            som bättre står emot liknande kriser i framtiden, och som bättre
            fördelar resurserna i världen, behöver ljuskäglan vidgas så att
            även World Trade Organisation (WTO) blir belyst.
          </p>
          <p xml:id="i-DLQUto49TBUpBs8pG8exWb">
            Det ramverk för handel som WTO utgör idag har inte utformats
            med utvecklingsländernas intresse som första prioritet. Formuleringarna
            i WTO-avtalets förord om att WTO ska bidra till att höja levnadsstandarden
            i medlemsländerna, säkerställa full sysselsättning, öka realinkomster
            och efterfrågan, öka produktion och handel, allt i enlighet med
            hållbar utveckling, har i realpolitikens vardag visat sig vara
            vackra fraser utan substantiellt värde. Istället är WTO en arena
            där kampen om herraväldet över världshandeln utspelas och där
            de ekonomiska stormakterna driver sina intressen av alltmer öppnade
            marknader världen över. WTO måste börja se på handelsavtalens
            effekt på mänskliga rättigheter.
          </p>
          <p xml:id="i-VQmBy4CxSTpibSBFJYD8Jz">
            Tvistlösningsmekanismen i WTO har sannolikt haft en dämpande
            effekt på tendenser till handelskrig under det ett och ett halvt
            decennium organisationen funnits. Men organisationen är idag långt
            ifrån den opartiska pådrivare för allas ökade välfärd som några
            möjligen såg framför sig när WTO bildades. Under den här tiden
            har det också blivit alltmer uppenbart hur djupt sammanvävda handelsfrågor
            är med andra globala frågor. Inte minst tydligt är detta när det
            gäller klimatförändringarna.
          </p>
          <p xml:id="i-Vq6exEcKVr7PTkniWqtvde">
            Därför anser Miljöpartiet att WTO, liksom IMF och Världsbanken,
            behöver reformeras i grunden och dess roll i världsekonomin förändras.
          </p>
          <p xml:id="i-XYKQtyJ6zNwhYQbGo5Z3b6">
            Som det är idag ska WTO handskas med alla aspekter av medlemsländernas
            handelsrelationer. Det innebär att WTO hanterar ländernas tillträde
            till varandras marknader (överenskommelser om nivåer på tullar,
            tariffer och andra handelsbarriärer), upprättar och upprätthåller
            regelverk för handeln (exempelvis mot prisdumpning) samt administrerar
            databaser med fakta som har bäring på handelspolitiken (exempelvis
            medlemsländers subventioner till olika industrigrenar).
          </p>
          <p xml:id="i-Jh66ty6QUM1yCSQSQrLTGr">
            Att inom en och samma organisation på det här viset samla i stort
            sett alla uppgifter som har med det globala handelssystemet att
            göra har visat sig fylla WTO med konflikter som ständigt skapar
            låsningar länder emellan snarare än att underlätta utvecklingen
            av goda handelsrelationer som ett verktyg för en mer rättvis och
            hållbar värld. Inte minst tydligt blir detta i den breda förhandlingsrunda
            (Doharundan) som industriländerna drev igenom år 2001 och som
            idag, fyra år efter att den egentligen skulle ha varit avslutad
            och med ett otal strandningar på sin väg, ännu inte är klar.
          </p>
          <p xml:id="i-W7TeAxcLa8jN77cpAFfo4S">
            De grundläggande problemen kring WTO:s ineffektivitet är att
            de ekonomiska stormakterna i WTO styrs av en ensidig tro på handelsliberaliseringars
            välsignelse och av en föreställning om att en och samma ekonomiska
            modell ska fungera överallt i världen. Om WTO bättre ska leva
            upp till syftet att vara en agent för rättvis och hållbar utveckling
            behöver den göras mer flexibel och bl.a. avlastas en del av dess
            nuvarande uppgifter.
          </p>
          <p xml:id="i-b2qJWw244aU5kj2QNn7f3">
            WTO tvingar idag medlemsländerna att ansluta sig till samtliga
            avtal för att kunna ta del av ett enskilt avtal. Detta medför
            att många länder tvingas in i avtal mer eller mindre mot sin vilja.
            Möjligheten för demokratisk förankring är också liten. WTO borde
            istället tillämpa principen att länder själva får välja vilka
            avtal de vill ansluta sig till.
          </p>
          <p xml:id="i-SmRByY7XU7ZLTZ3nJsxPCz">
            En grundläggande reformprocess med ett mer flexibelt och effektivt
            WTO som mål behöver enligt vår syn rimligen omfatta följande.
          </p>
          <head type="h2" xml:id="i-DGX5q8JPQ4nZvhZNn6M72J">
            Minskat antal uppgifter
          </head>
          <p xml:id="i-GNEutKmEe46KSnvfS7rSRr">
            Det är ett problem att WTO både ska upprätthålla regelverk kring
            handel och hantera medlemsländernas tillträde till varandras marknader,
            dvs. i praktiken vara en pådrivare för handelsliberaliseringar.
          </p>
          <p xml:id="i-CqiTduV3nFhugCMN2254Eu">
            Öppen handel har varit en drivkraft bakom de nu industrialiserade
            länderna. Men dessa monterade ned handelshindren successivt och
            i en takt som tillät den inhemska industrin att anpassa sig och
            dra nytta av de nya möjligheterna. En alltför snabb handelsliberalisering,
            dessutom dikterad utifrån, riskerar idag istället att slå ut groende
            företag i utvecklingsländerna när dessa plötsligt tvingas ut i
            den globala konkurrensen. En och samma modell för hur marknader
            ska öppnas fungerar inte överallt. Den måste istället anpassas
            utifrån varje lands specifika förutsättningar för att den ska
            gynna landets egen utveckling.
          </p>
          <p xml:id="i-yqt1ye2BAd1UTHgrCkFFf">
            Gnisslet i Doharundan visar också att tiden är förbi för att
            öppna marknader genom breda förhandlingsrundor. Energin att öppna
            handeln finns istället framförallt i regionala utvecklingsprocesser,
            inte minst inom Association of Southeast Asian Nations (Asean)
            och i Latinamerika. Stegvis avveckling av handelsbarriärer inom
            sådana block ger stabilare utveckling än gemensamma åtaganden
            inom ett globalt system, då ländernas förutsättningar inom blocken
            oftast är mer lika varandra.
          </p>
          <p xml:id="i-5zjXFRTHMpW1K9Uspr6xpD">
            Miljöpartiets slutsats blir att WTO bättre skulle tjäna dagens
            globala handelssystem ifall rollen som mäklare för handelsliberaliseringar
            togs bort från organisationen.
          </p>
          <p xml:id="i-BuDxp6BvNUaohuB2wLYDa4">
            WTO skulle också må bra av att avhändas en del mer specifika
            områden. Inte minst gäller detta regler kring patent och annan
            immaterialrätt (TRIPS-avtalet), eftersom tillgången till kunskap
            är så mycket mer än en handelsfråga, men möjligen även det som
            idag inom WTO rör handel med livsmedel eftersom mat är en mänsklig
            rättighet och inte kan hanteras likställt med andra produkter.
          </p>
          <p xml:id="i-U1w9FSkZq8QcFU77DQLkEM">
            Ett annat problem med att WTO hanterar regler kring immaterialrätt
            är att innehållet i TRIPS-avtalet blivit alltför omfattande och
            detaljerat. Afrikanska gruppen i WTO har exempelvis protesterat
            mot att de tvingas göra områden som berör rätten till mat och
            hälsa patenterbara. Patenträtten är viktig, men det finns även
            andra avtal som reglerar detta inom exempelvis World Intellectual
            Property Organization (Wipo).
          </p>
          <p xml:id="i-L6fDb92gZ1HYstSdmZS4XE">
            Ett slimmat WTO koncentrerat på regelverk och data kring handel
            skulle gynna en hållbar utveckling bättre än dagens WTO.
          </p>
          <head type="h2" xml:id="i-JZsv8Ezk7NgRpVbq6jBxKG">
            Avtalsområden får utvecklas på sina egna meriter
          </head>
          <p xml:id="i-BsXqhS3ZuJxFDdbp5ptW7h">
            De breda förhandlingsrundorna, som nu Doharundan, innebär att
            många olika områden förhandlas parallellt med varandra. Officiellt
            heter det att de olika förhandlingsgrupperna ska arbeta oberoende
            av varandra, men i praktiken sker en omfattande kohandel (gå med
            på regler kring investeringar så kanske vi kan tänka oss att sänka
            våra subventioner till jordbruket etc.).
          </p>
          <p xml:id="i-JAJGAdDeNHCr6iY8UfV5TL">
            Det här gör givetvis WTO tungrott. De ständiga strandningarna
            i Doharundan har t.o.m. gjort hela organisationen ifrågasatt.
            Ska man bevara ett multilateralt system behöver därför WTO bli
            mer flexibelt i sin hantering av de avtal som blir kvar efter
            en nedbantning.
          </p>
          <p xml:id="i-9EwVkyhwGmSEUBYW1WesCG">
            Världshandelsorganisationens förre generalsekreterare Supachai
            Panitchpakdi lanserade på ett seminarium parallellt med ministermötet
            i Hongkong 2005 tanken att förhandlingar inom WTO:s olika avtalsområden
            ska ske område för område och i sin egen takt istället för sammanhållet
            i en bred runda där inget är klart förrän allt är klart i alla
            förhandlingsgrupper. Ett sådant arbetssätt menar vi skulle bättre
            svara mot dagens krav på ett effektivt multilateralt handelssystem
            än de breda rundorna. Detta bör ges regeringen till känna.
          </p>
          <head type="h2" xml:id="i-CFxA1nZNGtcf7FwKNKfgYd">
            Regelbundna ministermöten
          </head>
          <p xml:id="i-Ggg3JV23MUVtzhiU3NUgqv">
            Ministermötet är Världshandelsorganisationens högsta beslutande
            organ. I WTO-avtalet stadgas att ministermöte ska hållas minst
            vartannat år. Men som det nu är hålls ministermöten när WTO-sekretariatet
            och förhandlarna anser att ett sådant skulle gynna framsteg i
            Doharundan.
          </p>
          <p xml:id="i-JkSvSfMhKA6Vva4mRMMJCC">
            Medlemsländernas handelsministrar bör ta sitt ansvar och genom
            regelbundna ministermöten visa gott ledarskap för det multilaterala
            handelssystemet. Med regelbundna ministermöten skulle det högsta
            beslutande organet bättre övervaka de olika arbetsprogrammen i
            Världshandelsorganisationen. Mötena skulle även skapa tillfällen
            att på högsta nivå diskutera och visa ledarskap i aktuella ekonomiska,
            sociala och miljömässiga frågor som berör handel.
          </p>
          <p xml:id="i-YRQp8NxkSv59wdMVkAheLr">
            Diskussioner kring kontroversiella frågor i pågående förhandlingar
            förs ofta inom en liten grupp starka länder. Inför ministermöten
            måste dock förhandlingsgrupperna öppet redovisa för alla läget
            i förhandlingarna. Regelbundna ministermöten skulle därmed öka
            transparensen och allas delaktighet i förhandlingsprocesserna.
            Detta bör ges regeringen till känna.
          </p>
          <head type="h2" xml:id="i-KryDDKiUKPagxMZhfySmxY">
            Breddad översyn av handelspolitik, bättre databaser
          </head>
          <p xml:id="i-STYuCnc35j8it4qFNpfPCY">
            WTO gör regelbundet uppföljningar av medlemsländernas handelspolitik.
            Idag görs dessa med långa mellanrum och utifrån strikt ekonomiska
            förutsättningar; hur väl har landet implementerat WTO:s regelverk
            och hur kan ytterligare reformering av handelspolitiken bidra
            till mer ekonomisk tillväxt i landet?
          </p>
          <p xml:id="i-JJ8oNvgL8KmCVTaUNigv1K">
            Nära kopplat till dessa trade policy reviews (TPR) finns uppgiften
            att administrera databaser med fakta som är relevanta för ett
            transparent multilateralt handelsregelverk. Exempelvis ska länderna
            rapportera vilka subventionsnivåer de har till sina jordbrukare.
            En mindre men dock bidragande orsak till att förhandlingarna inom
            Doharundan gått så trögt är att USA under lång tid underlåtit
            att rapportera hur höga jordbrukssubventioner de har.
          </p>
          <p xml:id="i-8VceE7aN8hryyUEhyj21P">
            Ett multilateralt handelssystem skulle må bättre ifall den här
            rollen som tillsynsmyndighet, om man så vill, stärktes inom WTO.
            Starkare press på medlemsländerna att lämna uppgifter skulle öka
            transparensen och ge förhandlare en fastare grund att stå på.
            Möjligen skulle man införa sanktioner mot länder som inte lämnar
            uppgifter i tid.
          </p>
          <p xml:id="i-QM8Lmx6cPmHzY3T8paFvA5">
            Med mer kapacitet i WTO för den här rollen skulle fokus i de
            nationella översynerna kunna breddas. Inte bara rent ekonomisk
            utveckling skulle utvärderas. Genom att använda exempelvis FN:s
            millenniemål eller Human Development Index som måttstockar skulle
            handelns bidrag till landets utveckling som helhet kunna värderas.
          </p>
          <p xml:id="i-BjJTgEoXVxkvWkZyUaCzBh">
            Utöver att se till hur dess egen handelspolitik påverkar landet
            skulle man kunna väga in hur andra länders handelspolitik påverkar
            det enskilda landet. Man skulle också kunna börja göra regionala
            översyner, vilka skulle kunna bidra till regionala integreringsprocesser.
          </p>
          <p xml:id="i-PC6pJeozfbGdu37AdD2ztV">
            Mer regelbundna översyner och med fler aktörer (NGO-företrädare,
            externa experter etc.) skulle kunna hållas, vilket skulle öka
            såväl transparens som möjligheter för kontinuerligt kunskapsbyggande
            inom landet.
          </p>
          <p xml:id="i-CPgupPBBpNFMW7W8RN1QWM">
            Ett problem i förhandlingar inom WTO är den stelbenta klassificeringen
            av utvecklingsländer. Rika länder kan många gånger tänka sig att
            ge eftergifter till små fattiga länder men inte så länge dessa
            ingår i samma grupp som Brasilien, Sydafrika m.fl. Ett sätt att
            komma runt detta problem kunde vara att utifrån en breddad översyn
            av handelspolitiken (TPR) identifiera specifika hinder för landets
            utveckling. Och med det som utgångspunkt rekommendera olika undantag,
            specifika för landet ifråga, från det gemensamma regelverket.
            Detta för att under en tid ge landet ökat politiskt manöverutrymme
            att hantera problemen. Institute for Agriculture and Trade Policy
            har tidigare formulerat förslag i den här riktningen som vore
            värda att studera närmare.
          </p>
          <head type="h2" xml:id="i-5WnLqmSxz6LdEoj6ZivsV5">
            Relation till andra internationella organ
          </head>
          <p xml:id="i-HQSRiFjeX2YfkoRLax2GJk">
            Alltför mycket har WTO tillåtits agera på egen hand. Ska organisationen
            bidra till hållbar utveckling måste dess regelverk bättre än idag
            stämmas av mot åtaganden länderna gjort inom andra internationella
            organ, som exempelvis FN:s olika miljökonventioner. Ett steg till
            bättre samstämmighet mellan WTO och andra organ (exempelvis Unctad,
            Unep, ILO, FAO eller FN:s organisation för uppföljning av millenniemålen)
            vore att ge dessa observatörstatus i WTO. Detta bör ges regeringen
            till känna.
          </p>
          <p xml:id="i-StrFyoWQs4f72wrHfJbQRj">
            Detta är en linje som Sverige särskilt borde driva, med tanke
            på den politik för global utveckling som riksdagen antog för några
            år sedan som nytt ramverk för vårt agerande i den internationella
            utvecklingspolitiken. En av grundpelarna är ju där att olika politikområden
            ska dra åt samma håll, exempelvis ska inte vår handelspolitik
            motverka mål man söker uppnå med biståndspolitiken.
          </p>
          <head type="h2" xml:id="i-2sxtjXWyWfTfJUZ4Gp7R7N">
            Reformering av konfliktlösningsmekanismen
          </head>
          <p xml:id="i-6Syppd2dpPEcYR45o13Y1w">
            WTO:s avtal om hur handelskonflikter mellan länder ska lösas
            är ett av de kraftfullaste sanktionsverktygen som existerar i
            det internationella samfundet. Som det är utformat idag är det
            dock mer användbart för industrialiserade länder än utvecklingsländer.
            Flera förslag har lagts fram om hur konfliktlösningsmekanismen
            skulle kunna förändras till förmån för utvecklingsländer, bl.a.
            att WTO skulle kunna utdöma böter eller att flera utvecklingsländer
            skulle kunna föra gemensam talan mot ett industriland.
          </p>
          <p xml:id="i-8nsFhxeYxt5Z76Q7LrY4Sg">
            Det vore också rimligt att införa en ombudsmannainstitution dit
            fattiga länder kan vända sig för att få upp sina frågor och som
            har möjlighet att driva rika länders brott mot regelverken. Möjligheten
            till sanktioner som straff bör också kompletteras av något som
            är användbart för fattiga länder.
          </p>
          <p xml:id="i-E5TstxTVhWmWimXPEhUERo">
            Antingen dessa eller andra förslag blir de mest verkningsfulla
            för utvecklingsländernas möjligheter att utnyttja WTO:s domstol,
            så behöver konfliktlösningsmekanismen reformeras för att WTO:s
            legitimitet som regelövervakare ska stärkas.
          </p>
          <head type="h2" xml:id="i-h6nKkjPisdxVXgTcPZFwq">
            Reglering av transnationella företag
          </head>
          <p xml:id="i-62wbxo4xERcM7SafABQUck">
            Med WTO som ett reglerande organ och inte ett organ för handelsliberaliseringar
            bör också följa en diskussion om multilaterala regler för transnationella
            företag. Många av de företag som idag investerar i utvecklingsländer
            har en egen budget som vida överstiger statens i värdlandet. Självklart
            innebär den ekonomiska styrkan en förhandlingsfördel när avtal
            ska slutas om villkoren för företagets etablering i landet. Riskerna
            för en underbudspolitik vad gäller socialt ansvar, miljöhänsyn
            eller krav på joint ventures med inhemska företag är uppenbar.
            Dessutom står transnationella företag för en stor del av de pengaströmmar
            som flödar ut ur utvecklingsländerna. Enligt institutet Global
            Financial Integrity i USA svarar transnationella företags skatteflykt
            för mellan 50 procent och 60 procent av sådana valutaströmmar,
            alltså långt mer än vad korruption dränerar ländernas ekonomier
            på.
          </p>
          <p xml:id="i-DLvikh14uPExSbQHYcStYJ">
            Samtidigt kan transnationella företag förstås också bidra till
            att höja lönenivåer, föra med sig andra förhållningssätt till
            fackföreningar än vad som är vanligt i landet, öka den ekonomiska
            aktiviteten genom sina ökade investeringar m.m. Det internationella
            samfundet hämmas dock av att lagstiftning sker på nationell bas;
            för att driva på de positiva möjligheterna med transnationella
            företag och minimera de negativa verkningarna krävs ett multilateralt
            regelverk som följer företagen var de än är. En del av dagens
            företag är så stora att de inom sin sektor dominerar världsmarknaden.
            Om en sådan dominant ställning innebär negativa effekter på hur
            marknaden fungerar ska regelverket kunna tvinga fram uppsplittring
            av företaget.
          </p>
          <head type="h2" xml:id="i-Sv2sd33LVqQjDYfTprfpSE">
            Doharundan slutförs
          </head>
          <p xml:id="i-BAroyXz5jfPUAn3QQfdyvL">
            Ibland hörs argumenten att även om en reformering av WTO vore
            välkommen så går den inte att genomföra förrän Doharundan är klar.
            En diskussion om WTO:s struktur och roll parallellt med förhandlingsrundan
            skulle ta bort pressen på medlemsländerna att söka kompromisser
            i rundan, sägs det.
          </p>
          <p xml:id="i-8SEtroV5qWSHnD9Dxw2Vz5">
            Vi tror det förhåller sig precis tvärtom. En reformdiskussion
            skulle bryta upp den ensidiga fokuseringen inom WTO på Doharundan
            och därmed hjälpa till att lyfta bort den förlamning som rått
            i rundan de senaste åren.
          </p>
          <p xml:id="i-ScSTpghDhnZYSfkCJF7fd4">
            Med det sagt anser vi även att det är viktigt att Doharundan
            kan avslutas inom kort. För att utfallet ska gynna utvecklingsländerna
            behöver industriländerna lägga mer generösa bud på bordet än hittills.
            Främst gäller detta förhandlingarna kring handel med jordbruksprodukter
            där industriländerna bör gå med på kraven från utvecklingsländerna
            i den s.k. G33-gruppen om rätten att skydda sina jordbrukare från
            utländsk konkurrens inom vissa specifika produktområden; sänka
            sina egna subventioner till jordbrukare och samtidigt öppna sina
            egna marknader gentemot utvecklingsländerna. Det gäller även förhandlingarna
            kring tullar och tariffer på industriprodukter, där industriländerna
            bör gå utvecklingsländerna till mötes vad gäller deras krav på
            att kunna skydda sina växande industrier.
          </p>
          <p xml:id="i-BzQ7PJtNv4pSmLp9czoVMy">
            För att hjälpa till att få fart på förhandlingarna skulle industriländerna
            dessutom kunna bryta ut områden som det redan finns i stort sett
            konsensus kring och sluta avtal kring dessa som en tidig förhandlingsskörd.
            Vi tänker då främst på EU:s initiativ om nolltullar på alla produkter
            utom vapen från de minst utvecklade länderna och paketet med bistånd
            för handel (Aid for Trade) som i och för sig aldrig varit del
            av Doharundan men som ändå uppfattas vara nära knutet till förhandlingarna.
          </p>
          <head type="h2" xml:id="i-3DaafG6eKRGZQBkfCSxfGL">
            Förhandlingarna om Economic Partnership Agreements
          </head>
          <p xml:id="i-3yV8pz6bay1NtFuLtsppaP">
            Parallellt med Doharundan driver EU förhandlingar med forna kolonier
            i Afrika, Karibien och Oceanien om så kallade Economic Partnership
            Agreements (EPA). De här länderna har mer gynnsamma tillträden
            till EU:s marknader än andra av WTO:s medlemsländer, vilket strider
            mot en av grundprinciperna i WTO.
          </p>
          <p xml:id="i-Mi7nvPWV7qLDAmVM2KMrC4">
            Förhandlingarna har satts igång för att göra EU:s handelsrelationer
            med de forna kolonierna kompatibelt med WTO-reglerna. Men i förhandlingarna
            har EU krävt långt mer än vad som skulle behövas för att handelsvillkoren
            skulle vara i överensstämmelse med WTO-reglerna. Dessutom har
            själva strukturen av förhandlingarna snarare motverkat än stöttat
            utvecklingsländernas egna regionala integrationsprocesser. Och
            istället för en utlovad flexibel approach har EU drivit på för
            omfattande och snabba avregleringar i utvecklingsländerna.
          </p>
          <p xml:id="i-SzBggTP1oWxftZWmb6QQ5L">
            EU:s förhandlingstaktik har fått många NGO:er att protestera.
            Senast under hösten 2009 har ett åttiotal organisationer i 30
            länder i Europa, Afrika och Stilla havet i brev till EU-kommissionen
            och en rad andra beslutsfattare runtom i Europa krävt en helomvändning
            i förhandlingarna.
          </p>
          <p xml:id="i-CyyXfB7ANsLkAuz7s9isjq">
            Vi i Miljöpartiet ställer oss bakom deras krav om
          </p>
          <list style="ul">
            <item xml:id="i-WTxjzYnEcNt65wcapcJj37">
              att EU genomför en verklig kursändring i sin politik i EPA-förhand-lingarna
            </item>
            <item xml:id="i-4sAqzAQFAcDCKyZhoW78HB">
              att EU avstår från att underminera AVS-ländernas politiska handlingsutrymme
              att genomföra sina egna utvecklingsstrategier och att införa åtgärder
              som hanterar effekterna av den globala ekonomiska krisen liksom
              livsmedels- och klimatkrisen
            </item>
            <item xml:id="i-2xo2QDtZ8M73P3kf8pMjFL">
              att EU svarar positivt på förslag från AVS-länderna om flexibla
              marknadstillträden och att alla AVS-länder erbjuds de alternativ
              till EPA-avtal som WTO-reglerna tillåter, som exempelvis förbättrade
              GSP-avtal
            </item>
            <item xml:id="i-5YRoo2DvfHKVJiPkGnV2tn">
              att EU helt och hållet respekterar AVS-ländernas inställning
              till avtal om tjänstehandel, immateriella rättigheter och Singaporefrågorna
              (investeringar, offentlig upphandling, konkurrenslagstiftning)
              och avstår från påtryckningar gentemot länderna att inkludera
              dessa frågor i EPA-förhandlingarna
            </item>
            <item xml:id="i-7fDSGEXYZNtuzasfJbgeSw">
              att omstridda frågor i interimsavtalen omförhandlas enligt AVS-ländernas
              önskemål. Omförhandlingar får inte vara beroende av överenskommelser
              om förhandlingar av nya områden såsom tjänstehandel, immateriella
              rättigheter eller Singaporefrågorna i de så kallade breda EPA-avtalen
              inte heller ska AVS-länder pressas till att skriva på interimsavtal
              utan att de omstridda frågorna först löses.
            </item>
          </list>
        </div>
        <div type="motSignatures">
          <list>
            <item xml:id="i-VQEBKSbjHrtFLqtwqnNdgh" who="i-9x2nw6aosA3pyEJfJTc1eD">
              Ulf Holm (MP)
            </item>
            <item xml:id="i-SETrm1wkCfH7gRKUfjPKTq" who="i-9CH1KbWwyrj8DRqAQB3Fza">
              Gustav Fridolin (MP)
            </item>
            <item xml:id="i-Wen6bRxWJ8JtHKnFVtzEop" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-J7Ru2JUMBEEdKsouP6fopt" who="i-2EZPhWWR7yHztg3zN2aNvh">
              Peter Rådberg (MP)
            </item>
            <item xml:id="i-GpHChPTsz5gevYWgvGuBx3" who="i-FfCiJc8kVZcwio9wsCvVkH">
              Mehmet Kaplan (MP)
            </item>
          </list>
        </div>
      </div>
    </body>
  </text>
</TEI>
