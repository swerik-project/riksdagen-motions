<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00005">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__5/mot_1970__fk__5-001.pdf"/>
      <fw xml:id="i-XfZdUmv4WVxRhWgwReq55R">
        Motioner i Första kammaren, nr 4—5 år 1970 5
      </fw>
      <div xml:id="i-LLUMJtiNZSZ135UcZp2eaL" type="motHeader">
        <div xml:id="i-2jtLo3sdRmfCFtgVww8eEd" type="motTitle"/>
        <div xml:id="i-8sqJpXtbqQ1LtMbSokU6jZ" type="motSubmissionInfo"/>
      </div>
      <div xml:id="i-KDoH5YX3R6FFbFbjRw18Zk" type="motBody">
        <div xml:id="i-AytMM7BnUwYmjcsQXNrXPE">
          <p xml:id="i-BAnhpxeKM9yPkZkL8nM3kC">
            Nr 4
          </p>
          <p xml:id="i-QkWnUjuupu11hXWqLUokkA">
            Av herr Pettersson, Axel Georg, och fröken Pehrsson, om viss
            granskning av radio- och televisionsprogram för ut- bildningsändamål.
          </p>
          <p xml:id="i-UGsENaNAQ8V2G5k96DMbF6">
            (Lika lydande med motion nr 5 i Andra kammaren)
          </p>
          <p type="date" id="i-V9dv5SKNNDL3M2HJT96hdy">
            Stockholm den 14 januari 1970
          </p>
          <p xml:id="i-9ZyX54wSfLHazKwugtfdtJ" type="signatureBlock">
            Axel Georg Pettersson (cp) Maj Pehrsson (cp)
          </p>
          <p xml:id="i-8TDBLZRbANWqBfpcwYj6Yc">
            Nr &amp;
          </p>
          <p xml:id="i-HJx8VtWBFFDp2yYezJX4zk">
            Av herr Helén m. fl., om åtgärder mot könsdiskriminering. (Lika
            lydande med motion nr 7 i Andra kammaren)
          </p>
          <p xml:id="i-KbL9K4eX79TkGEwJEUJTvS">
            Sammanfattning
          </p>
          <p xml:id="i-Auh2bPC1DJboD7kthkUgp9">
            Det brister mycket i kvinnors rätt att få verka på vanliga mänskliga
            vill- kor, och fortfarande lever en hel del kvar av argumenten
            om kvinnans rätta, d. v. s. begränsade, uppgifter, konstaterar
            man inledningsvis i motionen. Könsjämlikheten möter kanske kraftigast
            motstånd av alla jämlikhets- krav. Ändå skulle den kunna bli mönstret
            för hur en jämlikhet kan se ut, som inte är nivellering utan generös
            glädje åt olikheter. I motionen pekas på flera slag av ojämlikhet
            mellan könen i det svenska samhället, vilka bör och kan avskaffas
            genom samhälleliga åtgärder. 1. Det bör skapas flera deltidstjänster
            för män och kvinnor. De sociala förmåner som varierar med arbetstidens
            längd bör ändras, så att deltidsar- bete inte diskrimineras. Det
            gäller också lönesättningen som ofta även i statsförvaltningen
            kan vara relativt sett oförmånlig för de deltidsanställda. Nedkonstituering
            till lägre lönegrad kan förekomma inom statsförvaltning- en vid
            övergång till deltidstjänst, något som vi betraktar som djupt
            orätt- vist.
          </p>
          <pb facs="riksdagen-motions-pdf/data/1970/mot_1970__fk__5/mot_1970__fk__5-002.pdf"/>
          <fw xml:id="i-T8WzauCGYafYkQZpEZikoX">
            6 Motion i Första kammaren, nr 5 år 1970
          </fw>
          <p xml:id="i-AJmn8Ks3hN32tpz5An9fQ3">
            2. Inkomstprövningen mot makes inkomst bör slopas när det gäller
            om- skolningsbidragen från AMS. Den drabbar i praktiken främst
            gifta kvinnor och verkar hämmande på deras vilja till omskolning.
            Inkomstprövningen mot makes inkomst inom studiemedelssystemet
            bör ses över, så att reduce- ringen inte som nu sker redan när
            maken har låga inkomster. 3. En genomförd individuell beskattning
            är mycket viktig för könsjäm- likheten. Det system med sambeskattning
            som vi hittills haft har i verklig- heten fungerat könsdiskriminerande.
            När individuell beskattning genomförs måste man emellertid se
            till att den inte brutalt träffar de kvinnor, som av olika skäl
            inte har möjlighet att skaffa sig eget arbete och givetvis inte
            bör straffas för detta, t. ex. de som bor på orter med ensidig
            näringsstruktur el- ler saknar möjligheter att få hjälp med barntillsyn.
            4. I motionen sägs att folkpartiet vill fortsätta att kräva en
            snabb utbygg- nad av barnstugorna. Staten måste ta större ansvar
            för verksamheten. Även familjedaghemmens betydelse understryks.
            Vidare kräver man rätt till egen sjukpenning, då hemmavarande
            barn är sjukt. 5. Aktionen för att få bort könsdiskriminering
            i platsannonser behöver stödjas. 6. Även bostadsplaneringen uppmärksammas.
            Bestämmelserna om hur man får och måste bygga behöver ändras,
            så att fler gemensamhetsanlägg- ningar kan omfattas av låneunderlaget
            och en norm skapas för byggandet av daghemsplatser av samma principiella
            slag som nu gäller för byggande av parkeringsplatser. Till en
            god bostadsmiljö hör också generösare öppet- hållningstider i
            detaljhandeln. 7. Könsbestämda sociala förmåner bör förändras
            och göras lika för män och kvinnor. Av den anledningen bör det
            gamla folkpartikravet om en all- män egenpension genomföras. 8.
            Det behövs en uppsökande kurativ verksamhet bland invandrarna
            och deras familjer. Erfarenheten visar, att invandrarkvinnorna,
            som ofta har brist på kontakter utanför den egna familjen, i stor
            utsträckning har an- passningsproblem i vårt land. 9. Åtgärder
            för en jämnare könsfördelning bland lärarna i förskolan och på
            lågstadiet krävs också i motionen, där man även diskuterar möjligheter
            att lägga in en tids arbete i barnstuga o. d. som ett led i den
            obligatoriska praktiken för många andra yrken än bara förskollärarens.
            Det kan gälla t. ex. tekniker och arkitekter, som skall ha med
            byggnads- och samhällspla- nering att göra, eller blivande barnläkare
            och barnpsykologer. 10. En utredning krävs också, vars uppgift
            skall vara att föreslå dels hur en mindre könsbunden rekrytering
            till kvalificerad intern utbildning på ar- betsplatserna stimuleras,
            dels hur man motverkar förekomsten av olika kar- riärvägar på
            samma nivå för män och kvinnor. 11. Avslutningsvis diskuterar
            motionärerna möjligheten av en lagstiftning mot könsdiskriminering.
          </p>
          <pb facs="riksdagen-motions-pdf/data/1970/mot_1970__fk__5/mot_1970__fk__5-003.pdf"/>
          <fw xml:id="i-491ZXwnZxye2eK685v1tbF">
            Motion i Första kammaren, nr 5 år 1970 Z Inledning
          </fw>
          <p xml:id="i-GFwn5uNDmGQdufwt8E3DEm">
            För femtio år sedan genomfördes i Sverige allmän och lika rösträtt
            för kvinnor och män. Detta var ett gammalt liberalt krav och genomfördes
            i hu- vudsak tack vare insatser under flera decennier från liberalt
            håll. Kämparna för den kvinnliga rösträtten avsåg inte bara att
            genomföra en formell jäm- likhet i statslivet. De hoppades också
            på nya impulser i samhällsarbetet från de dittills utestängda
            och på att kvinnans möjligheter att förverkliga sig själv och
            helt utveckla sin begåvning skulle vidgas på alla områden, inte
            ba- ra det i snäv mening politiska.
          </p>
          <p xml:id="i-7dfYiEfUPEFL9JBs6kab7x">
            Dessa senare förhoppningar har väl inte i allo infriats. I varje
            fall märkte man en lätt ton av besvikelse vid firandet av femtioårsminnet
            av den kvinn- liga rösträtten under fjolårets lopp. Fortfarande
            brister det mycket i kvin- nors rätt att få verka på vanliga mänskliga
            villkor, och fortfarande lever en hel del kvar av argumenten om
            kvinnans rätta, d. v. s. begränsade, uppgifter. Därtill kommer
            att vissa vetenskapers utveckling just i dag verkar att visa upp
            argument mot könens jämställdhet, som man måste ta ställning till.
          </p>
          <p xml:id="i-PefA5tbhmC7tqw8Pku944z">
            Dess viktigare är det då, att vi klart och tydligt vet, på vilka
            argument vi stöder våra krav på frihet för människan att välja
            sin egen roll och skapa sin egen bild. Lika litet som man kan
            grunda en mänsklig sexualmoral ute- slutande på hur babianer beter
            sig eller ett mänskligt statsskick på hackord- ningen i en kråkflock,
            där en ytterst sträng hierarkisk ordning råder, lika litet kan
            man ur något djuriskt arv hos människan härleda rätten för det
            ena könet att utestänga det andra från sina egna mänskliga rättigheter.
            Det som ger oss rätt att hoppas på en annan och ny jämlikhet mellan
            könen här och nu än någonsin förr är ju det obestridliga faktum
            att våra levnadsom- ständigheter och särskilt våra produktionsmetoder
            också radikalt skiljer sig från vad mänskligheten hittills känt
            till. De egenskaper hos människan, som i dag är viktiga för hennes
            och hennes släktes framgång och överlevande, är inte längre i
            samma utsträckning de könsbundna egenskaperna. De är de för båda
            könen gemensamma. Av denna nya situation måste vi dra nya slut-
            satser.
          </p>
          <p xml:id="i-6KBnnBbQy198qLVs1ry14T">
            Men det är inte bara fråga om att avskaffa ojämlikhet. På detta
            mänskli- ga område är det minst lika mycket fråga om att visa
            upp hur fruktbar och glädjeskapande jämlikheten är. I själva verket
            torde könsjämlikheten, den som på visst sätt möter kraftigast
            motstånd av alla jämlikhetskrav, just kunna bli mönstret för hur
            en jämlikhet kan se ut, som inte är nivellering utan generös glädje
            åt olikheter. För att denna glädje skall kunna finnas, fordras
            att den inte störs av så- dana ojämlikheter, som upplevs som onödiga
            och livshämmande. Det finns fortfarande en rad sådana ojämlikheter
            kvar i det svenska samhället. Med denna motion vill vi peka på
            sådana bland dem som vi anser kan och bör avskaffas genom statens
            åtgärder.
          </p>
          <pb facs="riksdagen-motions-pdf/data/1970/mot_1970__fk__5/mot_1970__fk__5-004.pdf"/>
          <fw xml:id="i-48ttgtJDwHy1oqDonsB5Bd">
            8 Motion i Första kammaren, nr 5 år 1970
          </fw>
          <p xml:id="i-FqsNez1s1CCnPCXts78R7Y">
            1. Förvärvsarbete
          </p>
          <p xml:id="i-WnHwEwqgSRgsUGYux7fDgQ">
            Deltidstjänster
          </p>
          <p xml:id="i-AP5LbzZcFtbopxqRJsHMez">
            Det finns många motiv till önskan om deltidsarbete. Människor,
            som har heltidstjänstgöring kan temporärt eller varaktigt önska
            deltid på grund av familjeskäl, hälsoskäl, studier eller för att
            man önskar trappa ner sin akti- vitet successivt inför en förestående
            pensionering. Vanligast är dock deltids- arbete för gifta kvinnor,
            som på det sättet vill förena yrkesarbete med t. ex. barntillsyn.
            Önskemålen om deltidsarbete är egentligen inte någon kvinnofråga.
            Många motiv kan som nämnts anföras. I och med att en friare familjesyn
            växer fram, kommer också önskemålen från både män och kvinnor
            att bli vanli- gare i fråga om deltidstjänst eller partiell tjänstledighet
            under den tid barnen är små och kräver mycken tillsyn. Det bör
            skapas fler deltidstjänster och det bör i praktiken bli möjligt
            för andra än gifta kvinnor att få arbeta på deltid. Dock kan man
            säga, att deltidsarbetets villkor är en kvinnofråga, så till vida
            att deltidsarbetena f.n. domineras av kvinnor och att de i huvudsak
            ekonomiskt och med tanke på sociala förmåner är sämre lottade
            än motsva- rande heltidstjänster. Deltidsarbete, som är förlagt
            så i tiden, att det omfattar mindre än 8 da- gar per månad, är
            inte semestergrundande. Ordinarie deltidstjänster kan inte anordnas
            inom statsförvaltningen, och statens allmänna pensionsregle- mente
            (SPR) gäller bara den, som har minst halvtidstjänstgöring. Vidare
            förekommer det inom statsförvaltningen, att en befattningshavare
            nedkon- stitueras, d.v.s. erhåller t. ex. halv lön enligt lägre
            lönegrad vid övergång till halvtid. I andra fall har det hänt,
            att en tjänsteman som övergått till del- tidstjänst inte blir
            uppflyttad i den högre lönegrad, som han enligt förhand- lingsöverenskommelse
            skulle vara berättigad till och som han skulle ha fått vid heltidstjänst.
            På många sätt har således deltidsarbetande sämre sociala förmåner
            än andra. Det gäller inte bara de områden som regleras enligt
            riksdagens och Kungl. Maj:ts beslut utan också vad som överenskommits
            av arbetsmarkna- dens parter. AFA-försäkringens tjänstegruppliv
            — med undantag för be- gravningshjälp — samt avgångsbidrag utgår
            bara till dem, som haft en vec- koarbetstid av minst 18 timmar.
            Samma sak gäller permitteringslön och ar- betslöshetsförsäkring.
            Exemplen kan mångfaldigas liksom exempel på att deltidsanställda
            har betydligt sämre anställningstrygghet än heltidssysselsatta.
            Många av de nämnda missförhållandena torde bero på den i många
            fall felaktiga föreställ- ningen, att deltidsarbetande är mindre
            beroende av sina inkomster än hel- tidssysselsatta. Det finns
            ytterligare ett motiv till varför de sociala förmånerna i tillämp-
          </p>
          <pb facs="riksdagen-motions-pdf/data/1970/mot_1970__fk__5/mot_1970__fk__5-005.pdf"/>
          <fw xml:id="i-RWbPzfyFnH7nZrHFsGoUeM">
            Motion i Första kammaren, nr 5 år 1970 9
          </fw>
          <p xml:id="i-LYK8zaoHTChYeeMS9DmKsL">
            lig grad bör vara lika för alla oavsett arbetstidens längd. Deltidsanställning-
            en kan nämligen annars missbrukas av enstaka arbetsgivare, som
            erbjuder sådan anställning för att slippa ifrån en del sociala
            avgifter. Det är självklart att vi på det korta utrymme som står
            till buds i en mo- tion inte kan anvisa hur de ovan nämnda missförhållandena
            bäst kan lösas och hur man kan skapa förståelse i samhället för
            det växande behovet av deltidstjänster hos olika kategorier av
            människor med helt olika bevekelse- grunder. Frågorna om deltidsarbetets
            roll i framtidens samhälle bör därför utredas.
          </p>
          <p xml:id="i-HNtgc4AHeRHSiPKbW6tR3i">
            Omskolningsbidrag och studiesocialt stöd
          </p>
          <p xml:id="i-YaLrAnZqZomtKCbhS1VQpg">
            Omskolningsbidrag från AMS är inkomstprövade mot makes inkomst.
            In- komster från egna extraarbeten reducerar däremot inte bidragen.
            Den suc- cessiva reduceringen mot makes inkomst börjar redan då
            makes inkomst ef- ter skatt överstiger 500 kronor, d.v.s. om maken
            t. ex. har vanlig folkpen- sion. I praktiken drabbar dessa drastiska
            reduceringsregler främst gifta kvin- nor. Reduceringen upphör
            vid en inkomst för make av ca 1 050 kronor efter skatt. Då är
            grundbidraget minskat med hälften. Därefter träder den spärr-
            regel i kraft, som säger att minst halva grundbidraget skall utgå.
            Den, vars make har mycket höga inkomster, får således samma omskolningsbidrag
            som den vars make är låginkomsttagare med 1 100 kronor i månaden
            efter skatt, nämligen halvt bidrag. I praktiken blir därför reduceringsregeln
            en- bart diskriminerande främst givetvis mot gifta kvinnor, men
            även mot vissa gifta män utan att den medför några positiva effekter.
            Bestämmelsen bör avskaffas. Även när det gäller det studiesociala
            stödet vid universitet och högskolor förekommer prövning mot makes
            inkomst. Vi anser att en hög inkomst hos maken bör reducera studiestödet.
            Men med nuvarande regler, där studie- medlen reduceras med en
            tredjedel av det belopp med vilket makens inkomst överstiger 140
            Z av ett basbelopp, sker en betydande reduktion av studie- medlen
            även i de fall där maken har inkomster som normalt sett betraktas
            som låga. Att på t. ex. en kontorsbiträdes- eller vaktmästarlön
            finansiera be- tydande delar av makens studiekostnader är kännbart
            och strider enligt vår uppfattning mot principen att ekonomiska
            hinder inte skall läggas i vägen för högre studier. Reduceringsreglerna
            bör alltså göras mera generösa.
          </p>
          <p xml:id="i-H4cxp6woywn7Ppow5Xf4NV">
            Individuell beskattning
          </p>
          <p xml:id="i-hy18NnQLPLbisjJvBzWbZ">
            Ett grundläggande villkor för jämlikhet medborgare emellan är
            att alla beskattas efter samma regler. Det system med sambeskattning
            vi hittills haft har i verkligheten fungerat könsdiskriminerande.
            Nästan undantags- löst är det ju hustrun som lämnat sitt förvärvsarbete
            för att stanna hemma, t. ex. när barnen är små. När hon överväger
            att återinträda i förvärvslivet
          </p>
          <pb facs="riksdagen-motions-pdf/data/1970/mot_1970__fk__5/mot_1970__fk__5-006.pdf"/>
          <fw xml:id="i-5YNN7fcCyWxHhkX3Dpii8s">
            10 Motion i Första kammaren, nr 5 år 1970
          </fw>
          <p xml:id="i-FxiGbWS9zJgz4XJMWshniH">
            finner hon att hennes lön blir mycket hårt beskattad på grund
            av att hennes inkomst vid sambeskattning i skattehänseende läggs
            ovanför mannens in- komst, därför att mannen tidigare kunnat tillgodogöra
            sig två ortsavdrag eller därför att med nuvarande regler för särbeskattning
            bägge makarnas inkomster kommer att beskattas enligt skatteskalan
            för ogifta. Det ”lönar sig” alltså i många fall inte för bägge
            makarna att förvärvsarbeta. Med hän- syn till att kvinnor i allmänhet
            av olika skäl har lägre lön än sina män på- verkas hustrun ofta
            att stanna kvar i ett hemarbete som inte längre kräver hennes
            hela arbetstid. Att ersätta detta system med en fullt genomförd
            individuell beskattning är både en länge väntad åtgärd av rättvisa
            mot stora kvinnogrupper och en åtgärd som måste medföra påfrestande
            övergångssvårigheter för andra kvin- nogrupper och deras familjer.
            En skattereform måste utformas så, att den bygger på individuell
            beskattning och därmed på en väsentlig punkt jäm- ställer alla
            arbetande människor men att den hindras från att brutalt träffa
            de kvinnor som av olika skäl inte har möjlighet att skaffa sig
            eget arbete och givetvis inte bör bestraffas för detta. Det kan
            gälla t. ex. dem som bor på orter med ensidig näringsstruktur
            eller saknar möjlighet att få hjälp med barntillsyn. Vi hänvisar
            beträffande vår ståndpunkt i övrigt till folkpartiets skattemotioner
            1969 1: 381 och II: 439.
          </p>
          <p xml:id="i-KQduJdfdA3ER97XPkTQRFg">
            Annonsering efter platssökande och motverkande av könsbundna
            karriärvägar
          </p>
          <p xml:id="i-2MmzxLB3HfGigaj526MZRP">
            Ett litet men inte oväsentligt inslag i kampen mot könsfördomar
            är aktio- nen för att få bort könsdiskriminering i annonser. Här
            kan staten framför allt bidraga genom att se till att dess egen
            platsannonsering är könsneutral och att arbetsförmedlingarnas
            listor inte anger manliga resp. kvinnliga plat- ser. Det sker
            fortfarande ibland misstag i dessa avseenden trots att t. ex.
            för- farandet med könsåtskilda annonser för statliga tjänster
            är förbjudet. Det är alltså ännu nödvändigt att hålla en skarp
            bevakning på detta område. På en del arbetsplatser förekommer
            på grund av slentrian eller av andra skäl en könsbunden rekrytering
            till utbildning för mera kvalificerade befatt- ningar. Bara män
            kommer i fråga. Det är något som måste motverkas, om så behövs
            genom lagstiftning. På en hel del arbetsplatser — inte minst i
            of- fentlig tjänst — förekommer skilda karriärvägar på samma nivå
            för män och kvinnor, t. ex. kvinnliga kontorsbiträden och manliga
            vaktmästare i riks- dagen. En sådan uppdelning bör också på lämpligt
            sätt motverkas.
          </p>
          <p xml:id="i-H5zGAkxYCPNgUarnH5RuUC">
            2. Hem, familj, barntillsyn
          </p>
          <p xml:id="i-G97m64u5dW5HDg58VuuwnT">
            Daghemsfrågan Problemet med småbarnen är inte enbart en kvinnofråga
            och inte heller en fråga för alla kvinnor, eftersom exempelvis
            hälften av alla gifta kvinnor inte har några barn under 16 år
            och eftersom barntillsynen i princip är en plikt för båda föräldrarna,
            inte bara för modern. Men i praktiken är det kvin-
          </p>
          <pb facs="riksdagen-motions-pdf/data/1970/mot_1970__fk__5/mot_1970__fk__5-007.pdf"/>
          <fw xml:id="i-4M4Jp6XNS1CQPQaNF2EYgk">
            Motion i Första kammaren, nr 5 år 1970 11
          </fw>
          <p xml:id="i-8yWzVLBegtJvvPNdjqBVBZ">
            nan som i allmänhet avhåller sig från förvärvsarbete, om hon
            har småbarn, inte mannen. Och vi vet att omkring 200 000 kvinnor
            skulle vilja söka arbete utanför hemmet, om de kunde få hjälp
            med att ta hand om barnen. Vi i folkpartiet vill fortsätta att
            kräva en snabb utbyggnad av barnstugor- na. Vi har länge krävt
            att staten skall ta större ekonomiskt ansvar för detta. Om en
            kvinna kan ta arbete genom att hennes barn blir omhändertagna
            på barnstugan ger detta ökade skatteinkomster för stat och kommun.
            Det är därför av rent ekonomiska skäl inte orimligt att staten
            tar på sig ansvaret för en större del av barnstugekostnaderna.
            Självklart skall inte sådana ekonomiska uträkningar vara det utslagsgi-
            vande. Man kan inte beräkna, vad det betyder för barnen att få
            komma i en miljö, som i många fall är mera stimulerande än den
            som hemmet kan er- bjuda och som, om den sköts rätt, kan bli ett
            ytterst välgörande komplement till den egna familjen. Men sådana
            värden måste man dock i sista hand räkna med, eftersom samhället
            ändå är till för människornas skull och inte för nationalproduktens.
            Också familjedaghemmen är i sammanhanget av stor betydelse. De
            är lättare att anordna och erbjuder under samhällets kontroll
            en god miljö för barnen. Det ekonomiska stödet till familjedaghemmen
            får inte urholkas. Familjedaghemmen kommer att mera utförligt
            behandlas i en motion, som senare väckes från vårt håll vid årets
            riksdag. För småbarnsföräldrar — i synnerhet de ensamstående —
            behövs ytter- ligare en sorts hjälp, för att deras möjlighet att
            försörja sig inte skall bli illusorisk, nämligen den rätt till
            egen sjukpenning även då barnet är sjukt som vi föreslår från
            folkpartihåll i en motion till årets riksdag angående de ensamstående.
          </p>
          <p xml:id="i-GSjAy4RfUbVvWP5erqCGgC">
            3. Bostadsfrågor
          </p>
          <p xml:id="i-TNHBwX88wWLu2PFgjmKumH">
            När man söker att öppna samhället för alla individer så att det
            fungerar bättre både när det gäller arbetschanser och möjligheter
            till ett tillfredsstäl- lande gemenskapsliv, upptäcker man att
            många hinder ligger bokstavligen inbyggda i det sätt, på vilket
            våra bostadsområden är planerade resp. plane- ras. Mycket som
            i dag är omöjligt att genomföra skulle vara mycket enklare att
            göra om bara de rent lokala förutsättningarna fanns — men detta
            bara förutsätter i sista hand ändrade bestämmelser om hur man
            får och måste bygga. De åtgärder som man i första hand kan tänka
            sig är av två principiellt olika slag. För det första finns det
            möjligheter att skapa generösare bestäm- melser, så att fler gemensamhetsanläggningar
            kan omfattas av låneunder- laget. För det andra kan man fastställa
            särskilda byggnormer, som säger t. ex. att man måste bygga ett
            visst antal daghemsplatser per lägenhet, d. v. s. en analogi med
            de bestämmelser som nu i allmänhet gäller för parkerings- platser.
          </p>
          <pb facs="riksdagen-motions-pdf/data/1970/mot_1970__fk__5/mot_1970__fk__5-008.pdf"/>
          <fw xml:id="i-NSVoGNEqgdgxFwpp1X6RGQ">
            12 Motion i Första kammaren, nr 5 år 1970
          </fw>
          <p xml:id="i-RpfBihGyaHgoravWxaBc7o">
            Frågor av dessa slag utreds av 1967 års servicekommitté. De har
            också be- handlats i folkpartiets bostadspolitiska motioner 1969
            I:65 och 11:83 och de som väckes vid årets riksdag. Beträffande
            mera utförliga ställningsta- ganden hänvisar vi till dessa motioner.
            En detalj, men inte en oväsentlig, i den service som medborgarna
            behöver är slutligen att kunna göra sina inköp på andra tider
            än sina egna arbets- tider. Generösa bestämmelser om öppethållande
            av butiker på söndagar och andra arbetsfria tider är nödvändiga
            i ett samhälle som inte väntar sig att varje arbetande person
            har sina inköp skötta av en heltidshemmavarande. Det är inget
            nödvändigt likställighetskrav att alla är lediga exakt samtidigt.
            Det kan tvärtom minska allas frihet, så att mindre blir kvar av
            det som fritiden skulle användas till. Vi är emellertid medvetna
            om de svårigheter som de många deltidsarbetande inom detaljhandeln
            anses utgöra för fack- föreningarna men är övertygade om att dessa
            svårigheter går att lösa, när fackföreningarna genom energiska
            insatser lyckats övertyga även de deltids- anställda om att de
            är till för deras skull och tillvaratar deras intressen.
          </p>
          <p xml:id="i-AcHt9YxDFCpUkkHbesinS8">
            4. Social trygghet
          </p>
          <p xml:id="i-XC1Z3LvUvMQpzsyZzQukWZ">
            Sociala förmåner utgår i vissa fall enligt olika bestämmelser
            för män och kvinnor. Hemmafruförsäkringen inom sjukförsäkringen
            som ger alla hust- rur utan inkomst av förvärvsarbete rätt till
            kontant ersättning vid sjukdom gäller t. ex. inte hemmamän. Änkepension
            och hustrutillägg är andra köns- bundna förmåner. I de flesta
            fall är sådana socialförsäkringsförmåner värde- fulla och bör
            bibehållas, men de bör gälla också män i den mån deras för- hållanden
            faller inom ramen för de bestämmelser, som nu gäller exklusivt
            för kvinnor. Vi noterar därför med tillfredsställelse att en proposition
            aviseras till vår- riksdagen om utjämning av könsbundna förmåner
            inom sjukförsäkringen. Motsvarande utjämning skulle kunna ske
            också inom pensionsförsäkrings- systemet genom införande av en
            allmän egenpension, sådan den skisserades i två folkpartimotioner
            1966 (1: 320 och II: 392). Allmän egenpension sådan den skisserades
            av folkpartiet innebär bl. a.:
          </p>
          <p xml:id="i-PBtq5sGXHev7gadkTJFEUd">
            O självständig pensionsrätt för hemarbetande eller deltidsarbetande
            ma- ke. Därigenom skulle bl. a. kravet på att barnavårdsåren skall
            vara ATP- grundande kunna tillgodoses. O försörjarpension — ordentligt
            tilltagen — som ersättning för änke- och nu obefintlig änklingspension,
            O förtidspension till efterlevande make eller hemmadotter som
            inte efter omskolning kan gå ut i förvärvsarbete, O barnpension
            efter generösa regler till den avlidne makens barn, O lika regler
            för folk- och tilläggspensioneringen, O övergångsbestämmelser
            så att inte nu utgående förmåner försämras.
          </p>
          <p xml:id="i-3t63AqkDh6QjWubtEg4MaB">
            Frågan utreds nu av pensionsförsäkringskommittén. Det finns anledning
            att ärendets behandling påskyndas.
          </p>
          <pb facs="riksdagen-motions-pdf/data/1970/mot_1970__fk__5/mot_1970__fk__5-009.pdf"/>
          <fw xml:id="i-DF54odDtyrmhsefmTnbeyD">
            Motion i Första kammaren, nr 5 år 1970 13
          </fw>
          <p xml:id="i-4W74x7aR5NvR1bSiPErGfn">
            53. Hemmadöttrar
          </p>
          <p xml:id="i-VjBdKo14qpYawbrcEYeTgR">
            Det finns vissa grupper dominerade av kvinnor som har alldeles
            speciella problem. En av dem är de som länge vårdat sjuka anhöriga
            och därefter inte är i stånd att få arbete på grund av ålder och
            bristande utbildning. Sam- tidigt har deras arbete i hemmet varken
            medfört lön eller pension. Om all- män egenpension genomförs kan
            man lösa hemmadöttrarnas och hemma- sönernas pensions- och förtidspensionsfråga.
            Vidare bör omställningsbidrag kunna utgå till denna kategori även
            i fall där egen kontant lön inte uppbu- rits.
          </p>
          <p xml:id="i-9fTWe3bx8W3evV2CqdFuoJ">
            6. Invandrarhustrur
          </p>
          <p xml:id="i-K52TX7xDp9CL7Abac8DXcR">
            En annan kategori är invandrarkvinnorna. Eftersom de i stor utsträck-
            ning kommer från länder, där kvinnans ställning är en annan än
            hos oss, får de särskilda svårigheter att anpassa sig efter svenska
            förhållanden och dra den nytta av det svenska samhället, som de
            i princip har rätt till. De le- ver ofta mer isolerade än sina
            män och barn och får mindre möjligheter att lära sig svenska.
            För alla invandrare, men alldeles särskilt för de kvinnliga, är
            det därför viktigt att informationsbyråer upprättas på alla orter
            med många invandrare. I dag finns sådana i bl. a. Stockholm, Södertälje,
            Eskils- tuna och Västerås. De drivs på kommunalt initiativ och
            med kommunal fi- nansiering, men betydande statligt stöd krävs
            för att man skall kunna ut- vidga verksamheten och öppna motsvarande
            informationsbyråer i mindre kommuner, som knappast ensamma orkar
            med den service som behöver ges. Invandrarkvinnorna får ofta särskilda
            svårigheter på vissa områden: de har genom sin brist på kontakter
            utanför familjen ofta svårare än mannen och barnen att lära sig
            svenska, de känner inte till möjligheterna att få so- ciala understöd
            för sig och sina barn, särskilt i situationer när de blir över-
            givna av sina män; de inser ofta inte fördelen med att barnen
            går i skolan längre än till 12 år eller så; de fostrar ofta sina
            barn efter helt andra nor- mer än som är vanligt i Sverige, med
            konflikter för barnen som följd; de har svårt att laga en billig,
            näringsriktig kost åt sin familj, eftersom många svenska maträtter
            är fullständigt okända för dem och de rätter de är vana att laga
            kanske fordrar råvaror, som är dyra och svåråtkomliga i vårt land.
            Här kan man hjälpa dels genom att utvidga informationsbyråernas
            ar- betsområde, så att de dels kan åta sig även vissa kurativa
            uppgifter och dels driva särskild konsulentverksamhet. Staten
            måste bidra till finansieringen av sådant arbete. Beträffande
            denna fråga hänvisar vi i övrigt till de krav som från vårt håll
            kommer att framföras i en motion angående invandrarnas anpassning.
          </p>
          <p xml:id="i-ShLbXmS2qXyCUTciEX11kP">
            7. Utbildning m.m.
          </p>
          <p xml:id="i-3FCqyhELyCfo9yLnpzUbab">
            Vill vi få ett samhälle, där kvinnor och män i full utsträckning
            kan arbe- ta som jämlikar och inte hindras att utveckla sina egna
            anlag genom före-
          </p>
          <pb facs="riksdagen-motions-pdf/data/1970/mot_1970__fk__5/mot_1970__fk__5-010.pdf"/>
          <fw xml:id="i-7fLQRaQCyVYET7m2Qtae9Y">
            14 Motion i Första kammaren, nr 5 år 1970
          </fw>
          <p xml:id="i-8bLhKgTuAJiEz2wa468zP8">
            skrivna könsroller, så måste utbildningen och uppfostran i både
            hem och skola ta direkt sikte på detta. Vi anser därför tiden
            vara mogen för en mycket kraftigare satsning på för- äldrautbildning
            än som hittills gjorts och förordar att denna framför allt knyts
            till barnavårdscentralerna, till grundskolans utbildning i familjekun-
            skap och till Hem och skola-föreningarna, både vid den nuvarande
            obligato- riska skolan och vid förskolan, vilken förhoppningsvis
            inom kort blir obli- gatorisk. Vidare hänvisar vi till förslaget
            om undervisning för föräldrar i TV i barn- och ungdomspsykologi,
            som väcks från vårt håll vid årets riks- dag. En viktig förutsättning
            för att de unga medborgarna från början vänjs vid att män och
            kvinnor i princip passar för alla slags jobb och är i stånd att
            väl utföra dem är att de möter båda könen bland sina förskole-
            och lågsta- dielärare. För närvarande är dessa kårer som bekant
            nästan uteslutande kvinnliga, vilket har många beklagliga följder.
            Många barn kommer därige- nom att uppleva nästan enbart kvinnliga
            vuxna i sin omgivning, vilket berö- var dem hälften av deras nödvändiga
            erfarenhet av mänsklig variation. För- skole- och lågstadielärarna
            själva blir också lidande på att ständigt arbeta i en enkönad
            miljö. Sättet att komma till rätta med detta problem kan dock
            enligt vår mening i princip inte vara att tvångsmässigt könskvotera
            intagningen till utbild- ning av dessa lärare. Under nuvarande
            omständigheter skulle detta leda till att man fick i huvudsak
            två grupper studerande vid dessa undervisningsan- stalter: en
            grupp högt kvalificerade flickor och en grupp genomsnittligt sett
            sämre kvalificerade pojkar, med de svårigheter en sådan splittring
            för med sig. Hittills torde löner och allmänna villkor ha omöjliggjort
            att yrket varit konkurrenskraftigt även för pojkar, som tycks
            ha en annan värdering av den framtida lönens betydelse än många
            flickor. Vi behöver komma bort från det märkliga förhållandet,
            att skötsel och underhåll av maskiner och döda ting betalas så
            mycket bättre än vård av människor. Men den mera grundläggande
            attityden på många håll att förskole- och lågstadieläraryrket
            passar särskilt väl för kvinnor behöver också ändras och kan påverkas
            ge- nom en energisk informationsinsats. Vi finner det också angeläget
            att någon kontakt med förskolebarn och barnstugor läggs in som
            ett led i den obligatoriska praktiken för många andra yrken än
            blivande förskollärares. Det måste anses vara värdefullt för många
            typer av tekniker som kommer att ha med byggande och samhälls-
            planering att göra, för arkitekter, barnläkare, barnpsykologer
            m. fl., vilka under nuvarande förhållanden kan avsluta hela sin
            utbildning utan att nå- gonsin haft med levande barn att göra.
            På detta sätt skulle en mängd man- liga praktikanter automatiskt
            slussas till barnstugorna, till stor fördel för alla parter. Den
            faderliga komponenten i mannens psyke är inte värd mind- re uppmuntran
            och utvecklingsmöjlighet än den moderliga i kvinnans.
          </p>
          <pb facs="riksdagen-motions-pdf/data/1970/mot_1970__fk__5/mot_1970__fk__5-011.pdf"/>
          <fw xml:id="i-CnBei4SeH1rCZEED3xFiLZ">
            Motion i Första kammaren, nr 5 år 1970 15 8. Lagstiftning Hur
            mycket hjälper det över huvud taget med lagstiftning i könsrollsfrå-
            gor t. ex. i de fall som berörts ovan? Kan man lagstifta bort
            orättvisor som i stor utsträckning ligger på det psykologiska
            planet och i sedvanor och som aldrig fallit under lagens område?
            Frågan är utan tvivel svårlöst, men vi anser att den inte kan
            avfärdas på förhand. I USA finns numera en lag mot könsdiskriminering
            på arbetsmarknaden, och det finns en typ av domstol dit man kan
            dra fall av t. ex. uppsägning el- ler vägrad anställning på grund
            av könstillhörighet. En sådan lag och en så- dan domstol åstadkommer
            inte någon plötslig revolution, men den ger dock ett handgripligt
            stöd åt dem som arbetar för att få bort könsfördomarna. Blotta
            medvetandet om att den finns och kan åberopas torde kunna avhålla
            många arbetsgivare och andra från alltför uppenbara former av
            könsdiskri- minering. I ett land som Sverige, där den i massmedia
            uttalade opinionen i så mycket högre grad än i USA verkar emot
            könsfördomar, borde en lag av detta slag dessutom kunna räkna
            på mycket större genomslagseffekt. Det finns också andra områden,
            där en lagstiftning mot olika behandling av män och kvinnor skulle
            kunna få effekt. Det gäller t. ex. könsbundna för- måner och könsolikheter
            i frivilliga försäkringar. Med hänvisning till det ovan anförda
            hemställer vi, att riksdagen i skrivelse till Kungl. Maj:t måtte
            hemställa 1. att inkomstprövningen av omskolningsbidrag mot ma-
            kes inkomst upphör, 2. om en utredning med uppgift att framlägga
            förslag till hur en jämnare könsfördelning bland förskole- och
            lågsta- dielärare åstadkommes, 3. om en utredning med uppgift
            att lägga fram förslag till hur en mindre könsbunden rekrytering
            till kvalificerad intern utbildning på arbetsplatserna stimuleras
            och före- komsten särskilt i offentlig tjänst av olika karriärvägar
            på samma nivå för män och kvinnor motverkas, 4, att riksdagen
            i övrigt beaktar vad som anförts i mo- tionen.
          </fw>
          <p xml:id="i-F78N6AEjA8q882ZHvceTwZ" type="date">
            Stockholm den 14 januari 1970
          </p>
          <p xml:id="i-6q1orhjFiquQ2xwx6wd9jj" type="signatureBlock">
            Gunnar Helén (fp) Olle Dahlén (fp) Axel Andersson (fp) Ruth Hamrin-Thorell
            (fp) Stig Stefanson (fp) Eric Peterson (fp)
          </p>
        </div>
      </div>
    </body>
  </text>
</TEI>
