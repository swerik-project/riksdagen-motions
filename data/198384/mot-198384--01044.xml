<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01044">
  <teiHeader>
    <fileDesc>
      <titleStmt>
        <title>Arbetsmarknaden i Blekinge län</title>
        <author>Claes Elmstedt</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmarknaden i Blekinge län</title>
          <idno type="rdwebb">G7021044</idno>
          <rs type="number">1044</rs>
          <ref type="dokument_url_text">http://data.riksdagen.se/dokument/G7021044/text</ref>
          <ref type="dokument_url_html">http://data.riksdagen.se/dokument/G7021044</ref>
          <ref type="dokumentstatus_url_xml">http://data.riksdagen.se/dokumentstatus/G7021044</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P4Whrc3PQ9jPwPpdLqCHem</idno>
            <name>CLAES ELMSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3kRnrX3fqBjGN8dNsjiwEe" type="signed"/>
        <correspContext corresp="i-3kRnrX3fqBjGN8dNsjiwEe">
          <note type="signatory" corresp="i-P4Whrc3PQ9jPwPpdLqCHem"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1044/mot_198384__1044-001.pdf"/>
      <fw xml:id="i-VyxQ61fQfVzLnXj7BV6Kd3">
        Motion 1983/84:1044
      </fw>
      <div xml:id="i-ReMu57ofHECxsLHWVUFAXt" type="motHeader">
        <div xml:id="i-4P52SM5HDXMxSaxbwM3Sxh" type="motTitle"/>
        <div xml:id="i-ACwQ1hC7F3CD6hnEK4jfNT" type="motSubmissionInfo"/>
      </div>
      <div xml:id="i-NqWpLsJYGTL41DC7faTxHH" type="motBody">
        <div xml:id="i-E4rWwPtecvWHv6wcuoCBwp">
          <p xml:id="i-8RKpq1Kypg8SB4LvyrytkG">
            Claes Elmstedt Arbetsmarknaden i Blekinge län
          </p>
          <p xml:id="i-WpYYhhw4CiZiZdwLczPF52">
            Bekymren på arbetsmarknaden i Blekinge är nu större än någonsin.
            11, 12 96 av arbetskraften står utanför den ordinarie arbetsmarknaden.
            Många är verksamma i olika beredskapsarbeten och tusentalet deltar
            i AMU- utbildning. De direkt arbetslösa är över 6 970. Som en
            jämförelse kan noteras att motsvarande siffra för landet i genomsnitt
            är drygt 3 96. Arbetslösheten i Blekinge är således i det närmaste
            dubbelt så hög som i landet i övrigt. Antalet arbetslösa byggnadsarbetare
            i länet var vid slutet av 1982 ungefär 200 stycken och vid utgången
            av 1983 runt 300. Detta är endast ett exempel på hur det förhåller
            sig. Arbetsmarknaden i länet har i hög grad präglats av statlig
            verksamhet genom i första hand försvaret, Karlskronavarvet, Uddcomb.
            I samtliga här uppräknade verksamheter har under 10-15 år mänger
            av arbetstillfällen försvunnit utan att nya kommit i stället.
            Inte vid något tillfälle i början av 1970-talet då riksdagen beslutade
            om utlokalisering av statliga verk kom Blekinge i fråga. Den typen
            av tjänster hade varit en bra förstärkning av arbetsmarknaden
            i länet. Ett annat faktum som också väl illustrerar läget i Blekinge
            är att av de ungdomar som genomgår högskoleutbildning litet varstans
            i landet endast ca 30 70 återvänder till hemlänet. Möjligheterna
            till utkomst är begränsade och befolkningsminskningen har snart
            pågått i en tioårsperiod. Förvisso har en del åtgärder vidtagits
            för att komma till rätta med en del problem. En fortsatt upprustning
            av kustbanan som inleddes 1981 bör ske. Det är arbeten som ger
            omedelbar effekt och utgör en värdefull långsiktig investering.
            Samma gäller vägbyggen, och det är angeläget att sista etappen
            av väg 29 byggs ut enligt planerna. Pengar härför måste snarast
            anvisas. Den internationella konjunkturuppgång som skett har dess
            bättre gjort att en del industrier i länet haft en positiv exportutveckling
            under senaste tiden. Detta har emellertid inte lett till nyanställningar
            i nämnvärd omfattning. Outnyttjad kapacitet har funnits. Under
            slutet av 1970- och början av 1980-talen har regering och riksdag
            tagit flera beslut som varit till gagn för de mindre företagen,
            t. ex. utvecklingsfonderna. Tyvärr har vi alltför få mindre företag
            i Blekinge även om en del nya har tillkommit under senare år.
            Vid flera tillfällen har riksdagen genom motioner fått ta del
            av situationen i Blekinge. Krav på åtgärder har rests. Staten
            har enligt min mening ett alldeles särskilt ansvar här eftersom
            så många statliga arbetstillfällen tagits från länet. För två
            år sedan uttalade riksdagen att en generös tillämpning av
          </p>
          <pb facs="riksdagen-motions-pdf/data/198384/mot_198384__1044/mot_198384__1044-002.pdf"/>
          <fw xml:id="i-BB6WEm1rwJzQZW7r9sxZig">
            Mot. 1983/84:1044 12
          </fw>
          <p xml:id="i-GiKUDazdkFBfFDATXg8S9s">
            regionalpolitiskt stöd till Blekinge skulle ske. Som svar på
            motioner i fjol upprepade riksdagen detta men inte särskilt mycket
            har hänt i denna riktning. Det finns en stor risk att länet kan
            få en negativ stämpel som en följd av de långvariga besvärligheter
            som redovisas i motionen. Till detta kan läggas att svårigheterna
            ingalunda underlättas av att statsmakterna ständigt oroar med
            förslag och beslut om indragningar och förändringar av samhällsfunktioner
            till nackdel för länet. Nu senast rörde det sig om länsåklagarmyndigheten
            som drogs bort. Nästa är Blekinge-Produkters administrativa ledning
            som några av regeringen utsedda föreslår skall försvinna till
            annat län. Centralbyråkratisk klåfingrighet och inget annat. Blekinge
            har förutsättningar att få en positiv utveckling. Turismen kan
            utvecklas mera. På fiskberedningssidan står en del att hämta.
            Trädgårdsnä- ringen kommer framöver att betyda ännu mer än hittills.
            Framställningen av inhemska bränslen (flis) är på gång och har
            stora utvecklingsmöjligheter men här krävs ändringar i lagstiftningen
            som underlättar denna verksamhet. Kanske krävs det stimulanser
            för att få landsting och kommuner att gå över från olja till flis.
            Det förhåller sig sannolikt så att det är just flera var för sig
            relativt små verksamheter inom olika områden som ger nya arbetstillfällen.
            Då gäller det att underlätta detta och det sker bl. a. genom att
            mjuka upp en del regler och bestämmelser som finns vid etablering
            av ny produktion eller utvidgning av redan befintlig. Helt enkelt
            en översyn av en rad bestämmelser, mindre stelbenthet etc. Regeringen
            har ett ansvar för att de riksdagsuttalanden om Blekinge som gjorts
            får ett innehåll, att lokaliseringspolitiska åtgärder kommer länet
            till del. Men det som är lika viktigt är att, som jag framhåller
            i motionen, underlätta så att länets egna förutsättningar kan
            utvecklas och att länet tillförs statlig verksamhet i stället
            för att dra befintlig sådan ifrån länet. Med hänvisning till det
            anförda hemställs att riksdagen som sin mening ger regeringen
            till känna vad som i motionen anförts om olika stödåtgärder i
            Blekinge län.
          </p>
          <p xml:id="i-FHpucAsQxUaUqi7ncJwNyr">
            Stockholm den 20 januari 1984
          </p>
          <p xml:id="i-QaKWRxYLu2DSuM8N2qzx9m">
            CLAES ELMSTEDT (c)
          </p>
        </div>
      </div>
    </body>
  </text>
</TEI>
