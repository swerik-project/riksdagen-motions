<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00568">
  <teiHeader>
    <fileDesc>
      <titleStmt>
        <title>Färdplan för läraryrket</title>
        <author corresp="i-A6T9WoUzRwW8LUK52znHwX">av Ibrahim Baylan m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Färdplan för läraryrket</title>
          <idno type="rdwebb">H102Ub568</idno>
          <rs type="number">Ub568</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub568/text</ref>
          <ref type="dokument_url_html">http://data.riksdagen.se/dokument/H102Ub568</ref>
          <ref type="dokumentstatus_url_xml">http://data.riksdagen.se/dokumentstatus/H102Ub568</ref>
          <ref type="doc">http://data.riksdagen.se/fil/EAC47A73-87B3-4E14-B84A-4DD980AED4F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A6T9WoUzRwW8LUK52znHwX</idno>
            <name>Ibrahim Baylan</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-CksKgXj6RQCidtpN3NmKCH</idno>
            <name>Cecilia Dalman Eek</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XYnPqbXoNXDjuMNaBWTiGR" type="signed"/>
        <correspContext corresp="i-XYnPqbXoNXDjuMNaBWTiGR">
          <note type="signatory" corresp="i-A6T9WoUzRwW8LUK52znHwX"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-WjFt6fTSYNFkhwrZDFYPM4"/>
          <note type="signatory" corresp="i-CksKgXj6RQCidtpN3NmKCH"/>
        </correspContext>
        <correspAction xml:id="i-4Nn9VUGkTFchtQbDqfaBWb" type="numbering">
          <date when="2013-10-08"/>
        </correspAction>
        <correspAction xml:id="i-XwWYSjUz1iMg2Bki2EGcy9" type="submission">
          <date when="2013-10-04"/>
        </correspAction>
        <correspAction xml:id="i-KuVZo2GkGM4hyKxB8NeAJc" type="transfer">
          <date when="2013-10-03"/>
        </correspAction>
        <correspAction xml:id="i-f2CmczuihwDD1upJ2nuXT" type="assigned"/>
        <correspContext corresp="i-f2CmczuihwDD1upJ2nuXT">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3n2L5xhjzyT9rMcXgodjB8" type="motHeader"/>
      <div xml:id="i-W9seucP8GhZ72z16LcTJbq" type="motBody">
        <div xml:id="i-9sbdo5bWMAKynJLzxc9pPB" type="motProposal" subtype="förslag">
          <head xml:id="i-C3ti3JKBoVP7QiCFZVfCX5">
            Förslag till riksdagsbeslut
          </head>
          <list xml:id="i-6wF7jciySqGNUwYJEmcc2o" style="ol">
            <item xml:id="i-3Jb726wGLjSAHUyBNwXjag">
              Riksdagen tillkännager för regeringen som sin mening vad som
              anförs i motionen om lärarna som nyckeln till framgång i skolan.
            </item>
            <item xml:id="i-51h4vPKxhvMPFjSErvhXcU">
              Riksdagen tillkännager för regeringen som sin mening vad som
              anförs i motionen om en lärarmiljard.
            </item>
            <item xml:id="i-BbHttKnJysab5PWMJNzZJQ">
              Riksdagen tillkännager för regeringen som sin mening vad som
              anförs i motionen om en färdplan för läraryrket.
            </item>
            <item xml:id="i-XmdiQcjz1meBhKkfw8JidW">
              Riksdagen tillkännager för regeringen som sin mening vad som
              anförs i motionen om världens bästa lärarutbildning för världens
              bästa skola.
            </item>
            <item xml:id="i-6ErzeCQPLBMiRDwZXo14ao">
              Riksdagen tillkännager för regeringen som sin mening vad som
              anförs i motionen om en kvalitetssatsning inom lärarutbildningen.
            </item>
            <item xml:id="i-6ppGTuMrdSLvvPVmSjn3cd">
              Riksdagen tillkännager för regeringen som sin mening vad som
              anförs i motionen om skolan som en lärande organisation och kompetensutveckling.
            </item>
            <item xml:id="i-UBDg7EA6buEfGKLsf3Fqky">
              Riksdagen tillkännager för regeringen som sin mening vad som
              anförs i motionen om professionalisering av lärarrollen.
            </item>
            <item xml:id="i-AGMKHSa1wES369kScNSchj">
              Riksdagen tillkännager för regeringen som sin mening vad som
              anförs i motionen om att karriärtjänsterna också ska omfatta förskollärare.
            </item>
            <item xml:id="i-PF35P6HjZ9ZCuWQPvUQeNL">
              Riksdagen tillkännager för regeringen som sin mening vad som
              anförs i motionen om att lektorstjänsternas vetenskapliga inriktningar
              behöver breddas.
            </item>
            <item xml:id="i-9RzsJ6VBuRWKp2x9bUtnCD">
              Riksdagen tillkännager för regeringen som sin mening vad som
              anförs i motionen om att yrkeslärare och fritidspedagoger ska
              legitimeras.
            </item>
            <item xml:id="i-PC7Fx6UDPc42cZ93gwnqqQ">
              Riksdagen tillkännager för regeringen som sin mening vad som
              anförs i motionen om att minska administrationen och låta lärare
              vara lärare.
            </item>
            <item xml:id="i-3MVvX3YU7H3ogZC7nmWp3h">
              Riksdagen tillkännager för regeringen som sin mening vad som
              anförs i motionen om stöd för framtidens lärande.
            </item>
          </list>
        </div>
        <div xml:id="i-DDVEm8rvt6VoP4VgW5k2EE" type="motContent">
          <head xml:id="i-2sxce2R8xqdhxeWBqu9UCk" type="h1">
            Lärarna – nyckeln till framgång i skolan
          </head>
          <p xml:id="i-CZV1P1Kd5ThGmNEGfPVurg">
            Vi vill skapa en modern kunskapsskola med kvalitet och kreativitet
            i centrum. Varje barn ska ges möjlighet att utvecklas som individ,
            att nå kunskapsmålen och kunna påverka sin egen framtid. Forskning
            visar att det enskilt viktigaste för elevernas resultat är att
            de möter en skicklig lärare som har förutsättningar att bedriva
            en god undervisning. Men idag vill alltför få unga bli lärare.
            Vi ser att läraryrkets attraktivitet inte alls står i proportion
            till det viktiga uppdrag lärarna har. I den svenska skolan finns
            engagerade lärare som brinner för uppgiften att undervisa. Men
            samtidigt är fallande resultat, bristande likvärdighet och läraryrkets
            låga attraktivitet faktorer som är allvarliga för skolans och
            elevernas framtid. Det är en utveckling som måste brytas. Därför
            vill vi ha en nationell samling för läraryrket. Vi menar att samverkan
            mellan relevanta aktörer är en nödvändig förutsättning för en
            positiv och långsiktigt stabil utveckling för läraryrket och därmed
            för den svenska skolan.
          </p>
          <p xml:id="i-FL1CouFBrs46THmvd9xCru">
            I grundskolan var 76 procent av de tjänstgörande lärarna kvinnor
            och 24 procent män läsåret 2012/13. I vuxenutbildningen var motsvarande
            siffror 64 procent kvinnor och 36 procent män och i gymnasieskolan
            var hälften kvinnor och hälften män. I grund-, gymnasie- och vuxenutbildningen
            är 11–12 procent av lärarna födda utomlands. Insatser måste göras
            för att nå en jämnare könsfördelning och större mångfald.
          </p>
          <head xml:id="i-DvSDjbgSyEYeorizVVvxHb" type="h1">
            Lärarmiljard
          </head>
          <p xml:id="i-6KoV2BEcVNv7cm9CiHU5q7">
            Det enskilt viktigaste för elevernas resultat är att de möter
            skickliga och engagerade lärare som har bra förutsättningar att
            bedriva en god undervisning. Ökande kunskapsresultat i den svenska
            skolan kräver att många ambitiösa och duktiga studenter väljer
            att utbilda sig till lärare, samt att vi klarar att behålla duktiga
            lärare i yrket. Då ska det också löna sig att utbilda sig till
            och arbeta som lärare.
          </p>
          <p xml:id="i-DQGvpC77LDMQ2vLZUmP3RS">
            I dag är det för få unga som vill bli lärare. Söktrycket på lärarutbildningen
            är lågt med bara 1,6 sökande per plats. Samtidigt överväger många
            verksamma lärare att lämna yrket och betydande pensionsavgångar
            väntar i närtid. Sammanfattningsvis står vi inför en betydande
            lärarkris.
          </p>
          <p xml:id="i-V9jScXsFMCH7Pa42RnbxCx">
            För att stärka läraryrket krävs förbättringar på flera områden.
            Vi vill se en professionalisering av läraryrket med lärare som
            har rätt till en systematisk kompetensutveckling, har gott om
            tid att bedriva och utveckla undervisningen, bra villkor genom
            karriärutveckling samt goda former för samarbete och utbyte med
            sina kollegor. Politiken ska skapa förutsättningarna för lärarna
            att göra ett bra jobb men inte bestämma hur det ska utföras. Skolans
            verksamhet och skolpolitiken ska utgå från forskning och beprövad
            erfarenhet. Skolledare ska vara välutbildade och ha tid att vara
            pedagogiska ledare. Sverige ska ha en lärarutbildning av högsta
            kvalitet.
          </p>
          <head xml:id="i-6CFN7cNAnAk8hpj1CmijXa" type="h2">
            Färdplan för läraryrket
          </head>
          <p xml:id="i-HQYivL6U9pYWXgFckCpqi7">
            Om vi ska nå våra målsättningar krävs en långsiktig färdplan
            för läraryrket som tas fram i nära samarbete med involverade parter.
            Dels för att insatserna ska ges rätt inbördes prioritering, dels
            för att dessa diskussioner måste omfatta frågor om lärarnas lön
            och villkor, vilket primärt är en fråga för fack och arbetsgivare.
            Vi har därför tagit initiativ till en nationell samling för läraryrket
            för att bidra till en positiv utveckling för läraryrket. Vi stöttar
            regeringens förslag om fler karriärtjänster som ett bra första
            steg men mer behövs för att vända utvecklingen för yrket. Vi avsätter
            utöver regeringen ytterligare 650 miljoner kronor till en färdplan
            för läraryrket att prioritera i dialog med berörda parter i en
            nationell samling för läraryrket. Vi investerar i en lärarmiljard.
          </p>
          <head xml:id="i-YPp3dQ79va25NUZ6CL1xbF" type="h1">
            Världens bästa lärarutbildning för världens bästa skola
          </head>
          <p xml:id="i-DnRGRQv8zPo43s8z3rW2Rs">
            Kvaliteten i ett utbildningssystem kan aldrig bli högre än kvaliteten
            på dess lärare. För att öka kunskapsresultaten i den svenska skolan
            krävs att många ambitiösa studenter väljer att utbilda sig till
            lärare. Vi vill att läraryrket ska bli ett eftertraktat framtidsyrke
            och vi vill professionalisera lärarrollen. Ett brett nationellt
            samarbete kan öka läraryrkets attraktionskraft. För att lyckas
            med det måste det också löna sig bra att utbilda sig till och
            arbeta som lärare. Idag är utvecklingen av antalet sökande till
            lärarutbildningarna oroväckande, inte minst mot bakgrund av det
            framtida behovet av lärare.
          </p>
          <p xml:id="i-9msHuqFw1AhHFxb8559rrw">
            Kvaliteten inom lärarutbildningen behöver höjas. TCO visar i
            sin rapport att 24 procent av lärarstudenterna har 5 timmar eller
            mindre undervisning i veckan. Studietiden per vecka är i snitt
            28 timmar på lärarutbildningen.
          </p>
          <p xml:id="i-DRQ8MkyK1Xn5LXGr4jrcBx">
            Heltidsstudier ska motsvara heltid. Studenter ska i snitt studera
            40 timmar/vecka för att klara kraven i utbildningen. Därför vill
            vi se en kvalitetssatsning på lärarutbildningen. Vi vill sätta
            fokus på fler lärarledda undervisningstimmar. Det ställer högre
            krav på studenterna men det ger också ett bättre stöd till dem
            och en högre kvalitet i utbildningen. Kvalitetssatsningen ska
            användas till att öka den lärarledda undervisningstiden, höja
            kraven och antalet studietimmar studenterna lägger ned. En höjd
            utbildningskvalitet för lärarstudenterna kommer att förbereda
            studenterna bättre för yrkeslivet samtidigt som utbildningens
            attraktivitet höjs.
          </p>
          <p xml:id="i-6hPxpLdkLad8MAWUJ8aSQD">
            För att höja kvaliteten behöver också fler begåvade studenter
            söka sig till lärarutbildningen. För att eleverna ska möta skickliga
            lärare också i framtiden är det viktigt att de bäst lämpade för
            yrket blir lärare. Vi har sedan tidigare föreslagit en försöksverksamhet
            med lämplighetsprov vid några utvalda lärarhögskolor för att pröva
            en förändring av antagningen till lärarutbildningen. Det är bra
            att regeringen nu föreslår ett sådant försök. Vi vill underlätta
            för fler studenter med annan utbildningsbakgrund eller redan yrkesverksamma
            att skaffa sig en lärarutbildning. Särskilt viktigt är detta när
            det gäller lärarutbildningar inom ma/no-ämnena.
          </p>
          <p xml:id="i-CmP1gmmnEKZgU1MjSNvHfC">
            Lärarutbildningen har jämfört med andra högskoleutbildningar
            fortfarande alldeles för få disputerade lärare. Den måste ha en
            större förankring i forskning och ska utbilda vana forskningsanvändare.
            Lärarutbildningen behöver också en tydligare koppling till skolvardagen
            genom medverkan från erfarna lärare som är yrkesaktiva i skolan.
            Den utbildningsvetenskapliga forskningen behöver tillföras mer
            resurser och samverkan mellan forskare och förskola/skola måste
            stärkas. Fler yrkesverksamma förskollärare och lärare ska ges
            möjlighet till egen forskning, till exempel vid forskarskolor,
            som en del av eller parallellt med sitt ordinarie arbete.
          </p>
          <head xml:id="i-7fMbbes8Z6AHawSR5CYKuU" type="h1">
            Skolan – en lärande organisation
          </head>
          <p xml:id="i-9eEWLSrXd8p2UXwzReUPMi">
            Skolans utveckling ska vara forskningsdriven. Arbetssättet inom
            skolan måste vara öppet så att varje skola blir en lärande organisation.
            Lärarna behöver bli varse sina egna styrkor och svagheter, lära
            sig att utveckla undervisningsmetoder och vara motiverade att
            kontinuerligt utveckla sina kunskaper. Forskning visar att ny
            kunskap bäst kommer till nytta i skolan när lärare lär av varandra
            och duktiga lärare coachar andra inom sina respektive kompetensområden.
            På så sätt kan goda praktiker få spridning. Kunskaper och undervisningsmetoder
            måste hela tiden uppdateras och förfinas. Skolledningen har ett
            stort ansvar för att skapa ett öppet klimat och ge förutsättningar
            för att utvecklas.
          </p>
          <p xml:id="i-Kc6BdBwbrtksXC4VE3giW6">
            Istället för att stödja en professionalisering av läraryrket
            har regeringen byråkratiserat lärarrollen. Det har lett till att
            viktig tid har tagits ifrån undervisning och tid med eleverna.
            Vi vill frigöra tid för lärarna och ge mer utrymme att genomföra
            och utveckla undervisningen. För att kunna stödja varje elevs
            utveckling behöver läraren tillräckligt med tid för eleverna i
            klassrummet. Därför vill vi investera i elevernas lärande och
            lärarnas arbetsmiljö genom att skapa mindre klasser i de första
            årskurserna. Internationell och svensk forskning visar att klasstorlek
            har betydelse för elevernas resultat och att effekten är störst
            för de yngsta eleverna. De elever som har svårigheter i skolan
            kan få mera stöd och den som har lätt att lära kan också få mer
            tid och stimulans att nå längre. Vi vill ge utrymme att anställa
            cirka 4 000 nya lärare för att minska de största klasserna med
            fyra till fem elever.
          </p>
          <p xml:id="i-VviaWuxwjfyYd9Yn9bMSNZ">
            Det behövs nya former för lärares kompetensutveckling. Punktinsatser
            för enstaka lärare som åker iväg för kompetensutveckling är inte
            vad som visat sig effektivt. Vi vill professionalisera läraryrket
            så att lärare och förskollärare får rätt till systematisk kompetensutveckling,
            har gott om tid att bedriva och utveckla undervisningen i kollegial
            samverkan och möjlighet till karriärutveckling. För att skolan
            ska utvecklas åt rätt håll måste lärare få tid för att ta del
            av ny forskning och kunna utveckla sin undervisning i samverkan.
          </p>
          <p xml:id="i-68rxsUFDcvwaJhqZCvepjN">
            Kontinuerlig fortbildning och kompetensutveckling måste vara
            naturliga inslag i lärarrollen, och stödjas genom gemensamma satsningar
            från staten och skolhuvudmännen, med huvudsaklig förläggning vid
            högskolor och universitet. Dagens system för kompetensutveckling
            för lärare där staten bestämmer sig för att vidareutbilda lärarna
            inom än det ena än det andra skapar inte den långsiktighet eller
            lokala anpassningen som krävs.
          </p>
          <head xml:id="i-MBJohSXd1Cx54NksvPaEaj" type="h1">
            Professionalisera lärarrollen
          </head>
          <p xml:id="i-42pxbBnmouseNLKqFzXQrH">
            Forskning visar att det enskilt viktigaste för att en elev ska
            nå goda resultat i skolan är att möta en skicklig och engagerad
            lärare. Därför vill vi se en ökad professionalisering av läraryrket
            med breda karriärmöjligheter, systematisk fortbildning och gott
            om tid att bedriva och utveckla undervisningen. Skolhuvudmännen
            bör tillvarata lärarnas kompetens och stimulera till professionell
            utveckling och större ansvarstagande i skolan. Det kan exempelvis
            handla om att ta ansvar för ämne och ämnesutveckling, kvalitetsarbete,
            bedömning och betygssättning, handledarskap för lärarstudenter
            samt mentorskap för nyutbildade lärare.
          </p>
          <p xml:id="i-5Brwijnjc6iDuBgXmu1oWm">
            Lärarlegitimationsreformen syftar till att stödja lärarnas karriärutveckling
            och säkra att eleverna undervisas av behöriga lärare. Men regeringens
            fiasko med legitimationsreformens genomförande riskerar hela reformens
            trovärdighet. Det ter sig gammalmodigt att inte legitimationsreformens
            karriärtjänster är tillgängliga också för förskollärare. Forskning
            visar att barn som tidigt får del av högkvalitativ förskoleverksamhet
            får nytta av det genom bättre skolresultat ända upp i högre utbildning.
            Att som regeringen anse de som arbetar med de små barnen inte
            är värda att utveckla, är ett misstag som får efterverkningar
            när barnen kommer till skolan.
          </p>
          <p xml:id="i-RNsCSWwRb2uZvR9fS5WV7F">
            Förskollärarna ska ingå i satsningen på karriärtjänster. Lektorstjänsternas
            vetenskapliga inriktning behöver breddas så att lärare som har
            en licentiat- eller doktorsexamen inom utbildningsvetenskap, pedagogiskt
            arbete eller allmändidaktik också ska kunna bli lektorer. Yrkeslärare
            och fritidspedagoger ska också legitimeras. Introduktionsåret
            är ett utmärkt sätt att ge nya lärare en god start men det behöver
            innehålla mer utbildande och utvärderande insatser för att spela
            den roll som ursprungligen avsågs. Givet de misstag som regeringen
            gjort i genomförandet av reformen är det rimligt att introduktionsåret
            i nuläget inte ingår i legitimationen.
          </p>
          <head xml:id="i-8E5xYbB52jRgp8ZBvnMSje" type="h2">
            Minska på administrationen – låt lärare vara lärare
          </head>
          <p xml:id="i-PXrW17u7YUhsvoE1vFq1Vs">
            Alltmer av lärarnas arbetstid upptas idag av administration.
            Fler nationella prov, obligatorisk närvarorapportering, skriftliga
            omdömen för alla elever från årskurs ett, individuella utvecklingsplaner
            och skriftliga åtgärdsprogram är alla exempel på insatser som
            var för sig är fullt rimliga men som sammantaget innebär en så
            omfattande arbetsbörda att det kraftigt minskar den tid lärarna
            kan lägga ner på att planera och bedriva undervisning.
          </p>
          <p xml:id="i-5w1L6HyFYGsvutDTt4xcqM">
            Vi måste minska lärarnas administration genom att ta bort de
            dokumentationskrav som införts och ge lärarna större möjlighet
            att utforma sin uppföljning på det sätt som bäst passar deras
            arbetssituation och de utmaningar eleverna står inför.
          </p>
          <p xml:id="i-Xcj6VehteXGnRkgAEv19Bq">
            Vi vill se att skollagen ändras så att de individuella utvecklingsplanerna
            slopas helt och att de skriftliga omdömena inte längre är obligatoriska
            i år 6–9. En lärare som undervisar flera klasser och ämnen lägger
            idag ofta en arbetsvecka per läsår på att producera även de mest
            rudimentära omdömen en gång per termin utan att det bidrar nämnvärt
            till elevernas utveckling.
          </p>
          <p xml:id="i-3eNPqUoQPqqPSrQ2r4bagF">
            Skollagen bör också förändras vad gäller krav på åtgärdsprogram
            vid särskilt stöd. Regeringen vill ta bort krav på åtgärdsprogram
            helt och hållet och istället låta det vara upp till föräldrarna
            att kräva det. Vi ser att det kommer att ytterligare spä på ojämlikheten
            i skolan men ser samtidigt behovet av att minska den arbetsbelastning
            åtgärdsprogrammen medför. Vi föreslår istället att kravet på åtgärdsprogram
            tas bort för särskilt stöd av mindre omfattning men att kravet
            på åtgärdsprogram finns kvar vid större behov av särskilt stöd.
          </p>
          <head xml:id="i-HkE7rh75Cfg8k7MxwjMA4c" type="h1">
            Stöd för framtidens lärande
          </head>
          <p xml:id="i-AdN3EqYbBzCppGtB3TSXi3">
            Den svenska skolan har oroväckande problem med sjunkande resultat
            och bristande likvärdighet som snabbt förvärras. Vi vill möta
            utmaningarna genom att säkra att skolan använder de bästa forskningsrönen
            och ta vara på och använda lärarnas engagemang och utvecklingsvilja.
            Idag finns inte tillräcklig systematisk kunskap om de metoder
            och arbetssätt som forskningen visat fungerar för att utveckla
            skolan. Skolledare, lärare och arbetslag behöver få stöd för att
            använda ny kunskap som grund för sina professionella bedömningar
            av arbetssätt efter skolans och elevernas behov. Skolinspektionen
            är bra på att hitta brister men har inget uppdrag att hitta och
            sprida det som fungerar riktigt bra för att skapa en positiv skolutveckling
            som höjer resultaten och bidrar till en likvärdig skola.
          </p>
          <p xml:id="i-Wur3uVxrMGVVTMPX1vcPfa">
            För att lyckas med att förbättra resultaten i svensk skola måste
            skolan leva upp till kravet på att utbildningen ska vila på vetenskaplig
            grund och beprövad erfarenhet.
          </p>
          <p xml:id="i-HznswppSmjcBPzbYAH8Gf9">
            En viktig del i arbetet för att så ska ske är att forskning som
            är relevant för skolan systematiseras, sprids och kommer till
            användning av lärare och rektorer i Sveriges alla skolor. Skolan
            är alltför viktig för att vara ett slagfält för löst tyckande.
          </p>
          <p xml:id="i-2wdHwGTfRiQ69xMRgvxi3R">
            Det behövs därför en ny organisation som tar fram systematiska
            översikter av såväl nationell som internationell forskning inom
            lärandets område. Att sammanställa systematiska översikter är
            en forskningsuppgift eftersom forskning måste bearbetas, sammanställas
            och bedömas, vilket kräver forskarkompetens. Vi har länge krävt
            ett nytt och fristående forskningsinstitut för lärande.
          </p>
          <p xml:id="i-3o4881BfwXMuKZvnCNRPut">
            Spridningen av kända forskningsresultat behöver också kraftigt
            förbättras. Spridningen behöver bli systematisk och kommuniceras
            på ett lättillgängligt sätt så att den blir känd och kan komma
            till användning i Sveriges alla skolor.
          </p>
          <p xml:id="i-XQsJSLe6x5D3NZLN37Jr92">
            Regeringen föreslår nu en ny myndighet, ett skolforskningsinstitut.
            För att forskningsresultat ska omsättas i praktiken krävs ett
            verksamhetsnära perspektiv och ett nära samarbete med professionen.
            Vi vill därför ge det föreslagna skolforskningsinstitutet uppdraget
            att också arbeta med skolutveckling, i nära samarbete med landets
            lärosäten, skolverk/skolinspektion samt kommuner och fristående
            skolor.
          </p>
          <p xml:id="i-Db1f6Vxy5rCqat5jCvLh6t">
            För uppdraget att skolforskningsinstitutet ska arbeta med skolutveckling
            investerar vi 25 miljoner kronor utöver regeringen under 2014.
            Medel tas från regeringens anslag till Stimulansmedel för lärosätessammanslagning.
          </p>
          <p xml:id="i-XmbmV6Tob6gM3QptaDRCe3">
            För att Sverige ska ha en högkvalitativ skola krävs att undervisningen
            och de pedagogiska metoderna står på solid vetenskaplig grund.
            Det är tyvärr en lång väg att gå innan vi kan säga att alla elever
            får en utbildning som gör det. För skolan är relevant praxisnära
            forskning en bristvara. Staten behöver öka dagens mycket begränsade
            anslag till den utbildningsvetenskapliga forskningen.
          </p>
          <p xml:id="i-4JSc8fuSff8DXAvatn6Amf">
            Vi vill ha en modern skola för alla elever. En central del av
            det är elevernas medie- och informationskunnighet samt deras förmåga
            att använda digitala verktyg och lärresurser. Med kunniga lärare
            är digitala verktyg och modern it-pedagogik ett bra undervisningsverktyg
            i de flesta ämnen och lärsituationer. Digital kompetens är en
            av åtta nyckelkompetenser som EU-kommissionen har listat för ett
            livslångt lärande. När dagens elever kommer ut i arbetslivet är
            kravet på att behärska digitala verktyg en självklarhet. Därför
            är det viktigt att lärare i förskola och skola kan hjälpa till
            att överbrygga digitala klyftor och kan kompensera för elevernas
            olika förutsättningar utifrån hemförhållanden. Skolverkets uppföljning
            som presenterades våren 2009 visar att tillgången till digitala
            verktyg i skolan ökar men framförallt att det finns betydande
            skillnader mellan skolorna. Allt för många lärare uppger att de
            saknar trygg kunskap om att använda it och dra pedagogisk nytta
            av öppna och tillgängliga lärresurser. Det finns stora behov av
            kompetensutvecklingen på detta område. Staten har ett ansvar för
            skolans digitala utveckling och det måste tydliggöras i en nationell
            it-strategi för skolan. Det stärker elevernas möjlighet att skaffa
            sig kunskaper och färdigheter som stämmer med ett modernt samhälle
            och det stärker Sverige som kunskapsnation.
          </p>
        </div>
        <div xml:id="i-BPBmdCPpVgajoGmhn1ZSqN" type="motSignatures">
          <list xml:id="i-VzUaDYrZeCKBW3raX4h4LV">
            <item xml:id="i-Amd3fNPdDDuM7r5smv7tDV">
              Ibrahim Baylan (S)
            </item>
            <item xml:id="i-PEEe4zTDs5tn3JRayrBPcT">
              Louise Malmström (S)
            </item>
            <item xml:id="i-Trgq5t56ntNJczxkd4ftw5">
              Håkan Bergman (S)
            </item>
            <item xml:id="i-J1iMX4bCaaodSBqD93zxCk">
              Caroline Helmersson Olsson (S)
            </item>
            <item xml:id="i-SUHcWvyX5aZ2cKj8VW43CB">
              Thomas Strand (S)
            </item>
            <item xml:id="i-YWdBEH2Cza4k1qDoM9uGUx">
              Gunilla Svantorp (S)
            </item>
            <item xml:id="i-TxVkfKckYqHZvGm6VMpub3">
              Adnan Dibrani (S)
            </item>
            <item xml:id="i-5czYW8GNgddTCvcP1RBDC7">
              Cecilia Dalman Eek (S)
            </item>
          </list>
        </div>
      </div>
    </body>
  </text>
</TEI>
