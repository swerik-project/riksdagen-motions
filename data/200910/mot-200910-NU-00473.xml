<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00473">
  <teiHeader>
    <fileDesc>
      <titleStmt>
        <title>Utgiftsområde 21 Energi</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 21 Energi</title>
          <idno type="rdwebb">GX02N473</idno>
          <rs type="number">N473</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N473/text</ref>
          <ref type="dokument_url_html">http://data.riksdagen.se/dokument/GX02N473</ref>
          <ref type="dokumentstatus_url_xml">http://data.riksdagen.se/dokumentstatus/GX02N473</ref>
          <ref type="doc">http://data.riksdagen.se/fil/E38EE929-7584-42A1-AD8C-D7BF6951F5C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6haPzb32LqvzRYPHtrjnG3" type="signed"/>
        <correspContext corresp="i-6haPzb32LqvzRYPHtrjnG3">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-UWLD5TVGMyVqBBWEHyJtqL"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
        </correspContext>
        <correspAction xml:id="i-FuNGTKKkR9jHFdHttiTs5R" type="numbering">
          <date when="2009-10-08"/>
        </correspAction>
        <correspAction xml:id="i-Ve2cK1oq1TuorPjhubg6Yi" type="submission">
          <date when="2009-10-06"/>
        </correspAction>
        <correspAction xml:id="i-C9UfgHa4VXgD7SvUcWCnyA" type="transfer">
          <date when="2009-10-06"/>
        </correspAction>
        <correspAction xml:id="i-5Pg2oTtN3ZuTCFrShhDsMs" type="assigned"/>
        <correspContext corresp="i-5Pg2oTtN3ZuTCFrShhDsMs">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6LHjmtMpaNWzK3hGp6HigW" type="motBody">
        <div xml:id="i-GG2zYxLWLFN4saNjVhMoTs" type="motProposal" subtype="förslag">
          <head xml:id="i-CCNxZh4PBh6Bg9mBcY9owE">
            Förslag till riksdagsbeslut
          </head>
          <list xml:id="i-6qSrQMW6afowiVK298i22G" style="ol">
            <item xml:id="i-EW5jexkyv9tBfaUAf6qytY">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              till ett långsiktigt kompletterande stöd för havsbaserad vindkraft.
            </item>
            <item xml:id="i-HGNazk39rdLYm2vtnY79UH">
              Riksdagen tillkännager för regeringen som sin mening vad som
              anförs i motionen om uttagsskatt för vindkraftskooperativ. 1
            </item>
            <item xml:id="i-HJuoLtbRHfvabCEmF1Kkc1">
              Riksdagen tillkännager för regeringen som sin mening vad som
              anförs i motionen om branschprogram för vindkraftsbranschen.
            </item>
            <item xml:id="i-4Fon3tPF1Q8NDJqWXwhB7q">
              Riksdagen tillkännager för regeringen som sin mening vad som
              anförs i motionen om vita certifikat.
            </item>
            <item xml:id="i-9QjBio2CdFZYyJWWh4xUyc">
              Riksdagen tillkännager för regeringen som sin mening vad som
              anförs i motionen om konkurrens på elmarknaderna.
            </item>
            <item xml:id="i-Mgyb8hPegDZmgXQjWxgtSS">
              Riksdagen tillkännager för regeringen som sin mening vad som
              anförs i motionen om fjärrvärmemarknaden.
            </item>
            <item xml:id="i-JTXUXMS2GDzsnKVJ7BiHAC">
              Riksdagen tillkännager för regeringen som sin mening vad som
              anförs i motionen om Vattenfall.
            </item>
            <item xml:id="i-3zAuTeKASbvU3QzqAJ13W6">
              Riksdagen tillkännager för regeringen som sin mening vad som
              anförs i motionen om energiforskning och kommersialisering av
              ny energiteknik.
            </item>
            <item xml:id="i-Dzsii9dpZKZQd3G3bWMxRZ">
              Riksdagen anvisar med följande ändringar i förhållande till regeringens
              förslag anslagen under utgiftsområde 21 Energi enligt uppställning:
            </item>
          </list>
          <table xml:id="i-HnJ7sTKq9mdRhBfyXafRJ4">
            <row xml:id="i-LcNy7n6ivSL3nJvgDq9B5E">
              <cell>
                Tusen kronor
              </cell>
            </row>
            <row xml:id="i-BT3L8f6GmwUHD5HAo8ZzXH">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-7Xs88CBGfcVAP3DNcEkJjg">
              <cell>
                1:5 Energiforskning, kommersialisering m.m. Ökad satsning på
                steget mellan utveckling och fullskalig produktion
              </cell>
              <cell>
                1 331 736
              </cell>
              <cell>
                +333 000
              </cell>
            </row>
            <row xml:id="i-VgVq52W1GmP6x6DCZ3eMNx">
              <cell>
                1:11 Energiteknik Kraftsamlas och förstärks i anslag 1:5
              </cell>
              <cell>
                122 000
              </cell>
              <cell>
                122 000
              </cell>
            </row>
            <row xml:id="i-BpsYfmA2jUGr7VwqxLYGBr">
              <cell>
                Nytt anslag: Oljeeffektivisering i industrin Nytt program för
                att fasa ut kol och olja
              </cell>
              <cell>
                0
              </cell>
              <cell>
                +100 000
              </cell>
            </row>
            <row xml:id="i-6o1amfUB3J9KTUV39QrNcL">
              <cell>
                Summa
              </cell>
              <cell>
                3 157 051
              </cell>
              <cell>
                311 000
              </cell>
            </row>
          </table>
          <p xml:id="i-6RLuapdgftPParieE8b2eC">
            1 Yrkande 2 hänvisat till SkU.
          </p>
        </div>
        <div xml:id="i-YZfKHpEkBvZnEFY986r7dC" type="motContent">
          <head xml:id="i-Bru1Ua5RQ5u75VVgF3h7zG" type="h1">
            Motivering
          </head>
          <p xml:id="i-GXWqxS7n96NwHiNc6b3ycz">
            Energi skall användas effektivt och med låg inverkan på klimat
            och miljö. All använd energi skall på sikt vara förnybar. Samtidigt
            skall energipolitiken tillförsäkra Sverige en god tillgång på
            energi för att säkra välfärd och sysselsättning. Sverige skall
            ha ett överskott av el till fördel för både klimatet och industrins
            konkurrenskraft. Utgångsläget för att få till stånd en effektivare
            och miljövänligare energianvändning och -tillförsel i Sverige
            är relativt gott. Den totala energianvändningen ökar mycket långsamt
            trots en kraftig ekonomisk tillväxt sedan 1990. Denna trend väntas
            fortsätta enligt Energimyndighetens senaste prognos. Redan utan
            ytterligare åtgärder visar prognoserna på ett mycket kraftigt
            elöverskott i Sverige under de kommande 30 åren. Till detta skall
            också en höjning av ambitionerna för elcertifikatssystemet samt
            en fortsatt utbyggnad av den förnybara elproduktionen åren därefter
            läggas för att ge en rättvisande bild av den svenska elbalansen
            framöver. Energimyndighetens nyligen redovisade beräkningar visar
            att Sveriges nettoexport av el ytterligare kommer att förstärkas
            framåt 2030 redan utan detta antagande om fortsatt utbyggd produktionskapacitet.
            Med nya styrmedel är det möjligt att till år 2030 både minska
            användningen av el i Sverige och ytterligare öka produktionen
            av förnybar el. Vi förordar en politik som tryggar den svenska
            tillgången till el och upprätthåller effekten i energisystemet.
            Vår utgångspunkt är att Sverige har goda förutsättningar att klara
            detta.
          </p>
          <head xml:id="i-RrEye1TEEaZkspBkdfRWUT" type="h2">
            Energieffektivisering
          </head>
          <p xml:id="i-FJozK9wveD1o4rT82nPL85">
            Elektricitet är en särskilt värdefull energiform som bör utnyttjas
            främst för de ändamål där den gör störst nytta och inte med bevarad
            verkningsgrad kan ersättas av andra energiformer. Vi vill genomföra
            en elväxling från energislösande lågproduktiv användning i främst
            icke energiintensiv industri och hos hushållen till högproduktiv
            produktion i process- och tillverkningsindustrin och en utbyggnad
            av järnväg och effektiva el- och hybridbilar. För att främja en
            effektivare elanvändning vill vi införa ett system för vita elcertifikat.
            Det är ett styrmedel där staten sätter ett obligatoriskt mål för
            energibesparingar och identifierar de parter som kommer att vara
            ålagda att uppnå målet, vilka åtgärder för energieffektivisering
            som kommer att ingå, hur de genomförda åtgärderna och dess besparingar
            skall mätas och verifieras m.m. Dessutom beslutar staten om hur
            handel av certifikat skall ske. Storbritannien och Italien har
            redan infört sådana system och andra länder planerar för dem.
            För alla hushåll bör dessutom obligatorisk, individuell och timvis
            mätning med eget kostnadsansvar för förbrukningen av el införas.
          </p>
          <head xml:id="i-34jbXZx2H9jXVdtbabAoeF" type="h2">
            Program för oljeeffektivisering i industrin
          </head>
          <p xml:id="i-3u7xUTLAGjwDCdRhGDB9Qk">
            Samtidigt som vi har att hantera klimathotet har vårt ekonomiska
            system drabbats av en allvarlig finansiell kris. Detta har fått
            en del att vilja vänta med klimatåtgärderna. Det är ingen hållbar
            slutsats. En politik för ett bättre klimat är inte skadlig för
            ekonomin, tvärtom. Genom klimatinvesteringar kan vi bidra till
            fler jobb i Sverige och på så sätt bidra till att hantera den
            akuta ekonomiska krisen. Även på lång sikt finns det fördelar
            med en väl utformad klimat- och energipolitik. Om svenska företag
            först utvecklar den fossilfria teknik som hela världen kommer
            att efterfråga framöver har företagen goda förutsättningar att
            stärka sin internationella konkurrenskraft. Om företagen redan
            nu investerar i energieffektivare teknik vinner de kostnadsfördelar
            gentemot sina konkurrenter. Utformar vi stödet till den svenska
            industrins omvandling på rätt sätt innebär omställningen inte
            enbart en kostnad utan också en möjlighet till framtida arbetstillfällen
            och vinster.
          </p>
          <p xml:id="i-13mCZ2787MgUSiUHgywq1D">
            Industrins totala oljeanvändning är idag 19 TWh. I grova drag
            fördelas denna användning så att hälften går till uppvärmning
            och hälften till olika processer i produktionen. En stor andel
            av uppvärmningsoljan inom industrin bör till 2020 kunna ersättas
            med biobränslen och fjärrvärme. Svensk industri bör också till
            2020 avsevärt kunna effektivisera och minska sin oljeanvändning
            för processändamål. Inom den icke energiintensiva industrin finns
            i många fall också en stor potential för eleffektivisering som
            måste tas till vara.
          </p>
          <p xml:id="i-MVCaER8FZBdQkq6Kt3B1BL">
            Vi vill skynda på energieffektiviseringen inom industrin. Bland
            annat bör programmet för effektiviseringen av industrins elanvändning
            (PFE), som har visat sig mycket framgångsrikt, utvidgas till hela
            verkstadsindustrin. Vi vill också skyndsamt införa ett nytt program
            för konvertering från olja till andra mer klimatvänliga energislag
            (PFO). Därigenom kan industrins oljeberoende snabbt minskas genom
            att den olja som idag används för värme och ånga i industrin ersätts
            med biobränslen eller anslutning till fjärrvärme.
          </p>
          <head xml:id="i-4N2hshp7sEmke42Q4aGT1o" type="h2">
            Förnybar energi
          </head>
          <p xml:id="i-FMWScos7AN2oVYc7HJy6xx">
            Den förnybara energin svarar i Sverige för en större andel av
            energiförsörjningen än i något annat EU-land, 4043 % 1 . Sedan
            länge är det framför allt vattenkraften och bioenergin som bidragit
            med stora andelar. Användningen av bioenergi i olika former har
            ökat starkt under senare år. Vindkraften står nu på tröskeln till
            sitt stora genombrott i Sverige. För övrig förnybar energi, som
            t.ex. sol- och vågenergi, drivs ett omfattande forsknings- och
            utvecklingsarbete med begynnande marknadsintroduktion, där svensk
            spjutspetsteknik i många fall ligger väl framme.
          </p>
          <p xml:id="i-MKw4fugQ1xXQiL6URKnq32">
            Under det rödgröna samarbetet 19982006 utvecklades många av de
            styrmedel som starkt bidragit till denna positiva utveckling.
            Bland annat höjdes koldioxidskatten i flera omgångar, biodrivmedel
            befriades från energi- och koldioxidskatt, förmånsvärdet för miljöbilar
            sänktes och fordonsskatten koldioxid­differentierades. Stödet
            till forskning och utveckling höjdes, ett klimatinvesteringsprogram,
            Klimp, och en lag om alternativa bränslen vid bensinstationer
            infördes. Ett system med elcertifikat för att stimulera utbyggnaden
            av den förnybara energin sattes igång 2003. Elcertifikatssystemet
            är ett kraftfullt styrmedel för stöd till ny förnybar elproduktion
            med framför allt etablerad teknik som biokraftvärme och vindkraft.
            Vi bedömer att det finns goda förutsättningar att med främst biokraftvärme
            och vindkraft uppnå åtminstone 30 TWh ny förnybar elproduktion
            2020. Vi vill därför ytterligare höja ambitionsnivån för elcertifikatssystemet
            till 30 TWh ny förnybar el till 2020. Energimyndigheten bör ges
            i uppdrag att i samråd med berörda myndigheter lämna förslag till
            utveckling av elcertifikatssystemet för att nå detta mål.
          </p>
          <head xml:id="i-EHrWSaBui4DXDhnwYiDTL" type="h2">
            Vindkraften
          </head>
          <p xml:id="i-DqNwUsiaqRcFxW6bW5fPKv">
            Vindkraften står nu inför ett stort kommersiellt genombrott i
            Sverige. Produktionen från vindkraft har fördubblats på bara ett
            par år och det finns mycket omfattande planer på utbyggnad av
            stora vindkraftparker både på land och till havs. Vi stöder regeringens
            förslag om planeringsmål 2020 för vindkraften och för klarläggande
            av regler för nätanslutning m.m. Däremot föreslår vi, som ovan
            nämnts, ett högre mål för elcertifikatssystemet för att ta tillvara
            det stora intresse som finns.
          </p>
          <p xml:id="i-55oRknWhJvRwspvJUTMEA2">
            Ett särskilt stöd, som kompletterar elcertifikaten, behövs till
            den havsbaserade vindkraften, som än så länge har högre kostnader
            än den landbaserade. Regeringen bör återkomma med förslag till
            ett långsiktigt kompletterande stöd till havsbaserad vindkraft.
            För närvarande utgår ett stöd i form av energiskatteavdrag med
            12 öre per kWh t.o.m. 2009. Vi föreslår att stödet skall kvarstå
            tills vidare i avvaktan på en ny långsiktig stödform.
          </p>
          <p xml:id="i-QcCDCrQ7rwfyXjHXU63dSA">
            Vindkraftens decentraliserade struktur har gynnat ett utspritt
            ägande i form av andelar i vindkraftskooperativ. Omkring en tiondel
            av den svenska vindkraften ägs idag i denna form. Vi anser den
            mycket positiv, inte minst då den kan bidra till en ökad lokal
            förankring av vindkraften. Denna ägarform hotas emellertid idag
            av Skatteverket som vill belägga försäljning av el till andelsägare
            med uttagsskatt. Regeringen bör klargöra hur problemet kan lösas.
          </p>
          <head xml:id="i-LBEQUtZVAupGk9UMDcJWTL" type="h2">
            Energiforskning och kommersialisering
          </head>
          <p xml:id="i-dxjcKGvK7bcbPHseMswhS">
            En snabb utbyggnad av den förnybara energin och en kraftfull
            energieffektivisering är de främsta verktygen för att uppnå en
            långsiktigt hållbar energiförsörjning i Sverige. Vi vill därför
            förutom att öka ambitionsnivån i elcertifikatssystemet satsa på
            forskning, utveckling och demonstrationsanläggningar. Den förnybara
            energins möjligheter att bli en viktig tillväxtbransch i Sverige
            skall tas till vara. På sikt finns en mycket stor potential för
            ytterligare förnybar energi från bl.a. solenergi, biogas och andra
            biobränslen, vågenergi och geotermisk energi. Sverige ligger på
            flera av dessa områden långt framme i forskningsfronten och många
            lovande företag har också startats för att exploatera olika idéer.
            Det är angeläget att samhället på olika sätt stöder dessa ansträngningar.
            Vi föreslår därför en kraftig ambitionshöjning för energiforskning
            och kommersialiseringsinsatser i förhållande till regeringens
            förslag.
          </p>
          <head xml:id="i-KUaDBXPm9QznUceofqRi5F" type="h2">
            Elmarknaden
          </head>
          <p xml:id="i-JBTswBaZSLdoQpiovufjuT">
            Den svenska elmarknaden präglas i alltför stor utsträckning av
            oligopol med ett fåtal stora aktörer, som dessutom i flera fall
            samäger viktiga produktionsanläggningar. Utvecklingen av den förnybara
            energin öppnar för fler aktörer, vilket kan leda till ökad konkurrens
            och en bättre prisbildning. Vi vill underlätta för nya aktörer
            att komma in på elmarknaden genom en effektiv och tydlig tillståndsprocess.
            Decentraliserat och småskaligt ägande av produktionsanläggningar
            i form av t.ex. ny integrerad mikroteknik för förnybar el i bostadsmiljö
            skall uppmuntras. Samägandet av kärnkraftverk bör begränsas och
            konkurrensproblemen inom vattenkraften åtgärdas. En studie bör
            genomföras för att se över förutsättningarna för att utveckla
            råkraftsmarknaden mot en marknad för s.k. baslast och en marknad
            för s.k. toppkraft. Vi vill också skärpa övervakningen av elmarknaden.
            Elbolagens möjligheter att teckna dyra tillsvidareavtal som är
            svåra att omförhandla eller gå ur bör begränsas, om möjligt genom
            lagstiftning.
          </p>
          <head xml:id="i-4ZrvnDdrwqAGquWwufZk3w" type="h2">
            Fjärrvärme
          </head>
          <p xml:id="i-E1XtpJFJs2M1pq5KKkT9P7">
            Fjärrvärmemarknaden präglas i stor utsträckning av s.k. naturliga
            monopol, dvs. det finns bara en leverantör av fjärrvärme i ett
            givet geografiskt område. Den som vill byta energileverantör tvingas
            i praktiken till byte till annan uppvärmningsform, vilket kan
            vara förenat med stora investeringar. Övervakningen av fjärrvärmeleverantörernas
            prissättning bör därför förbättras och en utredning göras om hur
            en prisprövning kan införas, vilket efterfrågas av samtliga aktörer
            på fjärrvärmemarknaden.
          </p>
          <p xml:id="i-VWCzrbTgqzBLsW4J64X2xy">
            Ett sätt att förbättra konkurrensen kan vara att införa en rätt
            för alternativa fjärrvärmeproducenter att distribuera sin värme
            via fjärrvärmenäten, s.k. tredjepartstillträde. En sådan utredning
            har nyligen startat. En viktig energiresurs som på detta sätt
            kanske kan tillvaratas bättre är industrins spillvärme, som i
            många fall inte tas till vara, inte ens i lägen där ett sådant
            tillvaratagande vore naturligt.
          </p>
          <head xml:id="i-Uki7KX1SRafGC8xYMQtS9z" type="h2">
            Vattenfall
          </head>
          <p xml:id="i-HLDBBZkCu5bqZWoMssbPqd">
            Vi anser att Vattenfall skall kvarstå i statlig ägo och ges en
            tydlig roll i omställningen av energisystemet till förnybar energi.
            Vi motsätter oss därför en utförsäljning. Vi tror inte att den
            svenska elförsörjningen blir bättre av att exempelvis ett tyskt
            bolag går in och äger Vattenfall, som har så avgörande betydelse
            för både elförsörjningen och energiomställningen. Vattenfall bör
            i stället, inom ramen för EU:s statsstödsregler och miljömässiga
            krav, möjliggöra Europas mest konkurrenskraftiga priser för den
            svenska elintensiva industrin.
          </p>
          <head xml:id="i-Jdfng2SUE63T6zzX9w1mmv" type="h2">
            Uranbrytning
          </head>
          <p xml:id="i-M61FwkLfD3avSBcdKv4C4r">
            Regeringen gav nyligen besked om att den ser positivt på uranbrytning
            i Sverige. Det är anmärkningsvärt att regeringen försöker påskina
            att det går att bryta uran och hantera kärnbränsle utan några
            nämnvärda risker för vare sig människor eller miljö. Detta är
            tvärtom något av det mest riskfyllda man kan syssla med. Kärnkraften
            kommer att utgöra en viktig del av vår elproduktion för lång tid
            framöver. Men vi anser att den skall fasas ut successivt med hänsyn
            till sysselsättning och välfärd och i den takt kärnkraftselen
            kan ersättas med el från förnybara källor och energieffektivisering.
            Vi anser att någon uranbrytning inte bör inledas i Sverige. Istället
            vill vi gå i motsatt riktning: satsa på det förnybara, och bidra
            till att farliga urangruvor också i andra länder kan stängas.
          </p>
        </div>
        <div xml:id="i-TjKHii3x1rh1oupfcq4LTf" type="motSignatures">
          <list xml:id="i-5KKvAvBtPJ8h3UJPStXmLF">
            <item xml:id="i-56C5uiGnY3tisbYKXjQADS" who="i-G8564CqEnhC5PBjZSwUxsE">
              Tomas Eneroth (s)
            </item>
            <item xml:id="i-2ppAp9LrJiZeMVVxgbgd9k" who="i-FL3Tee8NjTSCkq4XGmHcyw">
              Carina Adolfsson Elgestam (s)
            </item>
            <item xml:id="i-LsZVjLudopavAc8ihxQuh" who="i-HA8qZKZU3je8nF69VtPrqk">
              Eva-Lena Jansson (s)
            </item>
            <item xml:id="i-6oKV6FJwjhL5wnwQDF8hxz" who="i-KAgkDWA5iGbn9XFLkj9FoB">
              Alf Eriksson (s)
            </item>
            <item xml:id="i-RPTV7dD4ijZ3aSTzasrG45" who="i-UWLD5TVGMyVqBBWEHyJtqL">
              Renée Jeryd (s)
            </item>
            <item xml:id="i-WDm2CNnrTh3NXBsW3V7tUW" who="i-MVzhVeKwRGmjHjHoSrReg9">
              Börje Vestlund (s)
            </item>
            <item xml:id="i-Bc4UyXGn8G2HQZu2SHG29v" who="i-VhAPHtDbXzmUeiVRSdRFGD">
              Karin Åström (s)
            </item>
            <item xml:id="i-XaH6crWKe6Ee3Av9qgTi7T" who="i-122QwSSpyGJQiTJjmrUJCM">
              Krister Örnfjäder (s)
            </item>
          </list>
        </div>
      </div>
    </body>
  </text>
</TEI>
