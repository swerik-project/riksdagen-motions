<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0300/mot_200203_MJ_0300-0001.pdf"/>
      <div type="motHeader" xml:id="i-FzeWjQV8mudtRAYchnDyCq">
        <div type="motTitle" xml:id="i-TiNonpbH2f2KxC5cjv41yr"/>
        <div type="motSubmissionInfo" xml:id="i-7XPfB4y5VAQQYuZziLCcUT"/>
      </div>
      <div type="motBody" xml:id="i-XDcTzcFEQf7dMQBJa6xjnG">
        <div xml:id="i-HYiN2wQwqEuvE6VvFkgs9c">
          <p xml:id="i-WuwdXhL5whR9a7oYi5RRgU">
            30
          </p>
          <p xml:id="i-7AXiM6R4NBeE1VqJqThcpN">
            2002/03 mnr: MJ300 pnr: kd643
          </p>
          <p xml:id="i-5y5qz7LPCxamAv34nEAqVu">
            Motion till riksdagen 2002/03:MJ300
          </p>
          <p xml:id="i-Voxh6cKJ3tiaPxMCM2Tqxc">
            av Johnny Gylling m.fl. (kd)
          </p>
          <p xml:id="i-QYUckTJ3Ca6cmgh3rPgcdb">
            Regionala konsekvenser av ett torskfiskestopp
          </p>
          <p xml:id="i-RNSdzBqffSCEiMQ2sTsxYs">
            Förslag till riksdagsbeslut
          </p>
          <p xml:id="i-NBcfzDgwz4FgnrLqunXGmu">
            1. Riksdagen tillkännager för regeringen som sin mening vad i
            motionen anförs om att inte införa ett ensidigt svenskt torskfiskestopp.
            2. Riksdagen tillkännager för regeringen som sin mening vad i
            motionen anförs om alternativa åtgärder för ett långsiktigt hållbart
            torskfiske.
          </p>
          <p xml:id="i-Q7K3vRfhiTnE1Jb6KMwzw7">
            Motivering
          </p>
          <p xml:id="i-8nAy4tfCkXQpnfXm1awSvq">
            I ett avtal mellan Socialdemokraterna och Miljöpartiet deklareras:
            ”Rovfisket måste upphöra. Torsken är så gott som slut i både Östersjön
            och Västerhavet. Vi avser att införa ett ensidigt svenskt stopp
            för torskfisket från den 1 januari 2003. Fiskenäringen kompenseras
            för inkomstbortfallet.” De frågor som nyligen ställts i kammaren
            till jordbruksministern och statsministern i frågan har besvarats
            med att ärendet bereds och att regeringen avser stå fast vid detta
            löfte. Vi anser att ett ensidigt svenskt torskfiskestopp inte
            kommer att få önskad effekt. Tvärtom riskerar ett sådant stopp
            att bli negativt även för torskbestånden eftersom det kan leda
            till ett ökat uttag från andra länder eller skador på andra fiskslag.
            Det leder också till ett minskat inflytande i de internationella
            förhandlingarna. Den mest påtagliga konsekvensen lär ändå vara
            att fiskesamhällena längs syd- och ostkusten kommer att slås ut
            ganska snabbt. Ett sådant beslut skulle ge svåra regionalpolitiska
            effekter och innebära en katastrof för hela fiskenäringen. Torskfisket
            står för cirka 80 96 av inkomsterna i fisket. Enbart i Skåne och
            Blekinge beräknas 2 000 arbetstillfällen beröras. Fiskberedningsindustrin
            omsatte enbart i dessa två län 200 miljoner kronor år 1999. I
            hela landet landas fisk i 300 hamnar. De flesta är små och de
            tio största svarar för 90 26 av volymen. Några av sydkustens hamnar
            återfinns på ”tio i topp-listan” över Sveriges största landningshamnar.
          </p>
          <pb facs="riksdagen-motions-pdf/data/200203/mot_200203_MJ_0300/mot_200203_MJ_0300-0002.pdf"/>
          <p xml:id="i-Pdp93P9VgtdDx9v7yqPtMx">
            2002/03:MJ300
          </p>
          <p xml:id="i-Mdd7SKftbxxML1V7FLpdyJ">
            31
          </p>
          <p xml:id="i-297efxw23eWAo1gTvEnZgB">
            Vad avser landad kvantitet år 1999 återfanns Västervik (45 563
            ton) på andra plats, Simrishamn på fjärde plats (18 049 ton),
            Karlskrona Saltö på sjätte plats (12 656 ton) och Nogersund på
            sjunde plats (8 822 ton). Längs hela kusten finns en infrastruktur
            uppbyggd av fiskehamnar, båtar, beredningsindustri, = transportföretag,
            &lt;serviceverkstäder, = företag för fiskeredskap, underhållsföretag
            med flera. En vanlig uppskattning är att en fiskare sysselsätter
            4 personer i land. Ett ensidigt svenskt torskfiskestopp på ett
            eller flera år skulle fullständigt ödelägga denna struktur och
            göra det omöjligt att bygga upp igen efter fiskestoppet.
          </p>
          <p xml:id="i-UZDwoUVQaHHFemhhVocWGJ">
            Hur ska man då skapa ett långsiktigt hållbart torskfiske?
          </p>
          <p xml:id="i-HRU2eRoRB99Jh8UsHc4HBX">
            Vi är också bekymrade över torskbeståndets utveckling. Men vid
            årsskiftet träder ju nya regler i kraft som begränsar uttaget
            av torsk. Minimilängden som får tas upp blir 38 cm. Svenska fiskare
            var beredda att stödja 40 cm men andra länder motsatte sig detta.
            Den s.k. Bacomatrålen med 120 mm fyrkantsmaska ska prövas. Den
            sorterar ut nära nog all undermålig fisk även med det nya minimimåttet.
            Istället för ett ensidigt totalstopp finns det bättre alternativ.
            Exempel på sådana är: e Slopa alternativet till Bacomatrålen.
            e Förbjud fiske efter lektorsk med flyttrål i hela Östersjön.
            e Anpassa ransoneringssystemet så att det medger ett fiske under
            hela året som gynnar det småskaliga fisket. e Ge stöd till att
            bärga förlorade garn, s.k. ”spökgarn”. e Utöka fredningsområdena
            för torsken. e Inför systemet med ”checkpoints” i Östersjön (hårdare
            kontroller).
          </p>
          <p xml:id="i-BhqBJcQ9pPeWFnKeHK1vAy">
            Dessa åtgärder är enbart ett urval som vi noterat i debatten
            som pågår. Givetvis måste regeringen arbeta för att de ska antas
            inom Baltiska fiskerikommissionen (IBSFC) för att det ska få effektiv
            verkan. Sverige kan gärna gå före, men inte så långt så att de
            andra tappar oss ur sikte.
          </p>
          <p xml:id="i-4AgbtuGd6BCbqHBgfD1xU6">
            För att göra en symbolisk handling inför övriga länder runt Östersjön
            är alltså regeringen och Miljöpartiet beredda att offra en hel
            näring med alla konsekvenser det innebär. Detta måste avvisas
            av riksdagen.
          </p>
          <p xml:id="i-Kq5rSSisJERHhiDvNdNME">
            Stockholm den 21 oktober 2002
          </p>
          <p xml:id="i-9WfJZ6orYVmPbgVA5KvcBR">
            Johnny Gylling (kd) Chatrine Pålsson (kd) Tuve Skånberg (kd)
          </p>
        </div>
      </div>
    </body>
  </text>
</TEI>
