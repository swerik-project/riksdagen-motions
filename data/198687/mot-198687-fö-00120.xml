<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00120">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_120/mot_198687_fö_120-001-001.pdf"/>
      <div xml:id="i-JycTDHtdC2D7pRvZNEzhBH" type="motHeader">
        <div xml:id="i-7ebRMBNJT5oQu9qAsBKxkM" type="motTitle"/>
        <div xml:id="i-K1q7MuyVbVWN5B4f2rBjZn" type="motSubmissionInfo"/>
      </div>
      <div xml:id="i-SvvxRJNf9ih4rC6DatakeZ" type="motBody">
        <div xml:id="i-3CXAEhBfEBdNoePVqCz32n">
          <pb facs="riksdagen-motions-pdf/data/198687/mot_198687_fö_120/mot_198687_fö_120-001.pdf"/>
          <p xml:id="i-KL4TnTJVrDeFAE1yD38uBs">
            Motion till riksdagen 1986/87:Fö120
          </p>
          <p xml:id="i-BeZRCgkvjiMDvYU6qSiomi">
            Maj-Lis Lööw och Evert Svensson (s)
          </p>
          <p xml:id="i-87kLnKPm1u8PRbL8mfMmjw">
            Totalförsvarets fortsatta utveckling prop. 1986/87:95)
          </p>
          <p xml:id="i-D7D5vK2Dx6wFQzzJnwfy1g">
            De civila delarna av totalförsvaret består av en mängd olika
            områden för vilka det måste finnas en speciell beredskap i händelse
            av kris eller krig. I de flesta fall rör det sig om nyttigheter
            som måste fungera också i fredstid, men där den speciella sårbarheten
            eller ökade belastningen väntas uppstå i krigs- tid. För detta
            måste resurser avsättas och beredskap upprättas inom totalför-
            svaret. Sjukvården i krig är ett sådant område. Försvarskommittén
            har redovisat uppenbara brister i sjukvårdens beredskap. Det är
            därför viktigt med den prioritering av anslagen för detta ändamål
            som görs i propositionen. Satsningar på civilförsvar, och i synnerhet
            på det fysiska skyddet för civil- befolkningen, är av utomordentlig
            betydelse för såväl omvärldens tilltro till vår vilja och förmåga
            att försvara oss som det svenska folkets tilltro till att det
            finns en planering som sätter civilbefolkningens överlevnadsmöjligheter
            i krig i fträmsta rummet. De civila delarna av totalförsvaret,
            och bland dem inte minst befolkningsskyddet inom civilförsvarsfunktionen,
            utgör en omist- lig del av våra samlade försvarsansträngningar.
            Den psykologiska betydelsen av effektivt civilförsvar kan knappast
            överskattas. För de allra flesta människor är civilförsvar lika
            med befolkningsskydd, dvs nära förknippat med skyddsrum, skyddsmasker
            och människor som ilar till undsättning för att hjälpa och skydda
            civilbefolkningen, när bomber kreverar, hus rasar och bränder
            utbryter. Under den gångna femårsperioden har en kommunal beredskap
            med en ny hemskyddsorganisation börjat byggas upp och i propositionen
            nämns också att den s. k. självskyddsutbildningen bör öka. Likaså
            noterar vi att propositionen föreslår att anskaffningsprogrammet
            för andningsskydd för barn påskyndas. Försvarskommittén föreslog
            en ny inriktning av skyddsrumsbyggandet. Man menade att det är
            oacceptabelt att skyddsbehovet i bristområden inte med befintlig
            planering kan tillgodoses på mycket lång tid. Hittills tillämpa-
            de principer för skyddsrumsbyggandet har lett till att det i vårt
            land visserli- gen finns ett betydande antal skyddsrum och skyddsrumsplatser,
            samtidigt som det fortfarande finns — och under överskådlig tid
            kommer att finnas — betydande brister också i utsatta områden,
            bl. a. till följd av den obalansera- de fördelningen av skyddsrumstillgångarna.
            Med hänsyn till bl. a. dessa överväganden föreslår kommittén att
            det framtida skyddsrumsbyggandet — utifrån en samlad syn på befolkningens
            be-
          </p>
          <p xml:id="i-7MFAi7mdQF47SyxTpjXK92">
            1 Riksdagen 1986/87. 3 saml. Nr Föl20-126
          </p>
          <p xml:id="i-7KB53xBTKNQusHXA38sWt5">
            3 ES
          </p>
          <p xml:id="i-Mqe9VtAgSBx44S3cZcyVGf">
            Mot. 1986/87 Fö120-126
          </p>
          <pb facs="riksdagen-motions-pdf/data/198687/mot_198687_fö_120/mot_198687_fö_120-002.pdf"/>
          <p xml:id="i-QsNEdLKDZEnC9M4y7TJ4XB">
            hov av skydd — i högre grad än hittills inriktas på sådana områden
            där mer betydande risker finns för civilbefolkningen, dvs. områden
            där det finns mili- tära mål av direkt betydelse för vår försvarsförmåga
            och som en angripare i första hand torde försöka bekämpa. Vi delar
            denna bedömning. Ytterligare omständigheter som behöver vägas
            in i utformningen av en ny skyddsrumspolitik är att gamlas boendemönster
            har förändrats snabbt under senare år. Allt fler bor i egna bostäder
            utspridda i bostadsområdena. De fles- ta torde ha svårt att snabbt
            ta sig till ett skyddsrum, många måste sannolikt ha hjälp. Samtidigt
            finns det i dag få andra vuxna i bostadsområdena på dag- tid på
            grund av kvinnornas ökade förvärvsfrekvens. BI. a. detta talar
            för att det finns starka skäl för en differentiering mellan skyddsrum
            och andra skyd- dade utrymmen med hänsyn till behovet att snabbt
            komma i skydd. Enklare skydd skulle också kunna ge skydd mot t.
            ex. radiaknedfall och kemiska hot främst utanför riskområdena.
            Kommittén förordar att ett antal studier snarast påbörjas för
            att ge ett un- derlag för beslut om befolkningsskyddet med denna
            inriktning och att skyddsrumsbyggandet under tiden bör styras
            till de områden där såväl risker som brister framstår som mest
            uppenbara. I propositionen förutskickas att ÖCB och räddningsverket
            skall få sådana uppdrag. Vi instämmer i behovet av en ordentlig
            översyn av skyddsrumspolitiken. Förändrade hotbilder, nya boendemönster
            och allvarliga kvantitativa brister i det nuvarande skyddsrumsbyggandet
            är skäl nog. Med tanke på dessa frågors stora psykologiska betydelse
            är det angeläget att studieverksamheten inte enbart begränsas
            till de berörda myndigheternas normala studie- och planeringsverksamhet
            utan att det ges möjlighet till par- lamentarisk insyn och styrning
            av utredningsarbetet. Detta borde ha gjorts av 1984 års försvarskommitté,
            men det finns också klara fördelar med att bryta ut frågan ur
            det traditionella försvarsutredan- det. Vi vill således föreslå
            att en parlamentariskt sammansatt kommitté sna- rast får i uppdrag
            att förbereda en ny skyddsrumspolitik. Beträffande kostnaderna
            för skyddsrumsbyggandet finns det enligt vår uppfattning inte
            för närvarande underlag att långsiktigt ange de exakta be- sparingar
            som förslagen kan ge upphov till. Propositionen har angett dessa
            till 750 milj. kr. på fem år. Det måste självfallet undvikas att
            allvarliga brister uppstår i slutet av perioden och nya bristområden
            tillskapas. Detta kan knappast vara avsikten med en ny inriktning
            på skyddsrumsbyggandet sedan man konstaterat att de brister som
            i dag finns är oacceptabla. Vi utgår därför ifrån att den närmare
            fördelningen inom den föreslagna ramen för civilt to- talförsvar
            kommer att göras så att de nya riktlinjerna för skyddsrumsbyggan-
            det kan förverkligas. Först när allt underlag finns är det möjligt
            att bedöma hur stora resurser som egentligen behövs för ett fullgott
            befolkningsskydd. Grundliga studier och en bred parlamentarisk
            förankring liksom förhopp- ningsvis en offentlig debatt om utformningen
            av befolkningsskyddet i framti- den måste därför också utgöra
            en utomordentligt värdefull förberedelse in- för nästa försvarsbeslut.
          </p>
          <p xml:id="i-MhZ3NwGeQsf8N5q1PrtbQ1">
            Mot. 1986/87 Fö120
          </p>
          <pb facs="riksdagen-motions-pdf/data/198687/mot_198687_fö_120/mot_198687_fö_120-003.pdf"/>
          <p xml:id="i-U5u5WMTKGfPH2MsorQny1c">
            Hemställan Mot. 1986/87
          </p>
          <p xml:id="i-QTwNZ6MYWsszvyFJixvoga">
            Med stöd av det anförda föreslår vi Fel
          </p>
          <p xml:id="i-T1SrvudeEy7LUaPqg2Y9Ez">
            1. att riksdagen beslutar som sin mening ge regeringen till känna
            vad som i motionen anförts om ett parlamentariskt deltagande i
            ut- formningen av en ny skyddsrumspolitik, 2. att riksdagen beslutar
            som sin mening ge regeringen till känna vad som i motionen anförts
            om resurser till skyddsrumsbyggandet.
          </p>
          <p xml:id="i-RLkSDKx8xXzN2Yg18p1mLo" type="date">
            Stockholm den 25 mars 1987
          </p>
          <p xml:id="i-FTuqtCThwptGHCZAXheSKB" type="signatureBlock">
            Maj-Lis Lööw (s) Evert Svensson (s)
          </p>
        </div>
      </div>
    </body>
  </text>
</TEI>
