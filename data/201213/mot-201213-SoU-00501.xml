<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00501">
  <teiHeader>
    <fileDesc>
      <titleStmt>
        <title>Nordisk äldrepeng</title>
        <author corresp="i-Dh86x4tP3poRsuGn2pQFUn">av Cristina Husmark Pehrsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nordisk äldrepeng</title>
          <idno type="rdwebb">H002So501</idno>
          <rs type="number">So501</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So501/text</ref>
          <ref type="dokument_url_html">http://data.riksdagen.se/dokument/H002So501</ref>
          <ref type="dokumentstatus_url_xml">http://data.riksdagen.se/dokumentstatus/H002So501</ref>
          <ref type="doc">http://data.riksdagen.se/fil/7E8294EF-442E-4B37-A3F7-290546EEE471</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dh86x4tP3poRsuGn2pQFUn</idno>
            <name>Cristina Husmark Pehrsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5wNyUoQSQYpzZz9aNnvUJQ" type="signed"/>
        <correspContext corresp="i-5wNyUoQSQYpzZz9aNnvUJQ">
          <note type="signatory" corresp="i-Dh86x4tP3poRsuGn2pQFUn"/>
        </correspContext>
        <correspAction xml:id="i-MhiVeYFpxvGVShdRkRY6mr" type="numbering">
          <date when="2012-10-08"/>
        </correspAction>
        <correspAction xml:id="i-DHXFGmekUZhBJJ7agQvxis" type="submission">
          <date when="2012-10-05"/>
        </correspAction>
        <correspAction xml:id="i-9anbMoijntjWBp3B9ZJg9S" type="transfer">
          <date when="2012-10-03"/>
        </correspAction>
        <correspAction xml:id="i-6eitE67NMiRjvYsHYKrNo8" type="assigned"/>
        <correspContext corresp="i-6eitE67NMiRjvYsHYKrNo8">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-CQ7vSAXLg5YvyWkYEdKKht">
            Förslag till riksdagsbeslut
          </head>
          <p xml:id="i-wvsNQhnhLwpA4qwSwEzVt">
            Riksdagen tillkännager för regeringen som sin mening vad som
            anförs i motionen om att se över möjligheten att införa en nordisk
            äldrepeng som säkerställer att äldre personer med vård- och omsorgsbehov
            fritt kan välja äldreboende inom Norden samt att förtydliga och
            utveckla de oklarheter som i dag finns i den nordiska konventionen
            om socialt bistånd och sociala tjänster.
          </p>
        </div>
        <div type="motContent">
          <head xml:id="i-WbCqpXoepqwc5PFXaGVf8n" type="h1">
            Motivering
          </head>
          <p xml:id="i-3h9tLvizGGVqU5Rxcy1kRG">
            Vem avgör egentligen vad som är välfärd och kvalitet för en äldre
            person? Är det möjligheten att ta sig en nubbe till maten, eller
            är det att få bo närmare familj och hemtrakter?
          </p>
          <p xml:id="i-kDNogVkiNXKSfLtngmWAe">
            Införandet av lagen om valfrihetssystem (LOV) har inneburit att
            hemtjänst och äldreboenden utvecklats och i mycket högre grad
            anpassats efter de boendes individuella behov och önskemål. Nyföretagandet
            inom välfärdssektorn har ökat med runt 30 procent i kommunerna
            och ca 25 procent inom landstingen. Två av tre kommuner som infört
            LOV menar att det har haft en positiv inverkan på småföretagandet
            i kommunen. Lagen har även inneburit en tydlig jämställdhetsvinst,
            då en stor majoritet av företagen drivs av kvinnor.
          </p>
          <p xml:id="i-v8GqnHYeuqLMis1d7qEBk">
            Men LOV bör inte stanna vid nationsgränser. Om människor på allvar
            ska få valfrihet i välfärden bör äldre även fritt kunna välja
            boende även i annat nordiskt land. Många nordbor har flyttat mellan
            våra länder för att bo och arbeta och har ibland blivit bofast
            i ett annat nordiskt land än hemlandet. Med ökat omsorgsbehov
            finns en önskan från många att åter knyta kontakten med sitt gamla
            hemland.
          </p>
          <p xml:id="i-WPtG4MKMFpX9gR5MotyUGS">
            Under Nordiska rådets session på Island i mars 2012 diskuterades
            välfärdens utmaningar och möjligheter. En del av diskussionen
            berörde just hur situationen för äldre ser ut i Norden. Dagens
            flyttströmmar mellan våra nordiska länder gör att det finns ett
            behov hos äldre att tillbringa sin ålderdom i sitt hemland. Det
            är fullt naturligt att längta efter närhet till släkt och vänner,
            till sitt modersmål och sina hemtrakter när man börjar bli äldre.
          </p>
          <p xml:id="i-6LzgjUfJtFR45HUT4EZE6i">
            På sessionen beslutades att uppmuntra äldres mobilitet i de nordiska
            länderna genom ökat arrangemang av fritt val inom hälsa och vård,
            både inom och mellan de nordiska länderna. För att följa den vilja
            som finns hos de nordiska parlamentarikerna bör därför ett förslag
            om en nordisk äldrepeng snarast bli verklighet.
          </p>
          <p xml:id="i-JXi5LEm4mQivQ1wrXvFGgx">
            Sedan länge är det även känt att personer med annat modersmål
            än exempelvis svenska ofta tappar sitt andra språk (svenskan)
            vid ålderdom, stroke eller demens. En demenssjuk äldre riskerar
            att hamna i en dubbelt utsatt situation i ordinärt eller särskilt
            boende om insatserna inte ges av personal som pratar samma språk.
            Det finns även en tendens till ofrivillig isolering eller ensamhet
            p.g.a. språksvårigheter. Redan idag finns det äldreboenden i Sverige
            som har exempelvis finska som huvudspråk och äldreboenden i Finland
            som har svenska som huvudspråk. Det kan med fördel utvecklas till
            att omfatta även andra länder.
          </p>
          <p xml:id="i-RrtHjMxMaLRG4NBJi6hXx8">
            Idag är flytt mellan äldreboenden i olika länder delvis reglerat
            i den nordiska konventionen om socialt bistånd och sociala tjänster.
            Det är dock oklart hur artikel 9 i denna tillämpas i praktiken.
            Det är exempelvis otydligt i vilken mån man bedömer att en persons
            livssituation förbättras, vilket den idag måste göra för att den
            äldre ska få byta land. Flytten får idag dock inte innebära att
            den äldre får bättre behandling eller vård. Men det svåraste är
            kanske att det råder ovisshet i hur berörda myndigheter ska använda
            sig av konventionen. Det finns ingen reglering för hur avtalen
            myndigheterna emellan ska utformas och inte heller den nationella
            utgiftsfördelningen.
          </p>
          <p xml:id="i-35zbvXFv31kHd48R1BvJ7p">
            Enligt den nordiska konventionen artikel 7 kan inte heller, under
            alla omständigheter, en hemsändning ske, om en nordisk medborgare
            under de sista tre åren varit lagligen bosatt i ett annat land.
            Hur denna reglering tolkas i realiteten är också höljt i dunkel.
            Likaså bör behörighetsutvidgningen framgå tydligare.
          </p>
          <p xml:id="i-NxZhWFnpsLBTymaX7RcdBX">
            Införande av en äldrepeng skulle förbättra den enskilde individens
            möjlighet att påverka sin situation på äldre dagar, ty när de
            ekonomiska medlen följer den som är i behov av vård får den enskilde
            också ett reellt inflytande över sitt liv. Valfriheten öppnar
            för en mängd olika omsorgsgivare som förmår att tillföra varje
            enskild människa med behov av omsorg ett mervärde. Möjligheten
            till att välja boende bör inte stanna vid nationsgränser. I ett
            allt mer globaliserat och integrerat Norden borde det vara en
            naturlig följd att fritt kunna välja äldreboende mellan de nordiska
            länderna.
          </p>
          <p xml:id="i-HmXMMShgp9crwxXCibcmQD">
            Att fritt kunna välja äldreboende i hela Norden skulle även bidra
            till ett mer öppet och samarbetsvilligt Norden med ett rörligare
            näringsliv samt en större och mer dynamisk marknad. Men också
            trygghet och mening till de äldre som får chans till ett boende
            nära släkt och hemtrakter, där man kan prata sitt modersmål. Ett
            nordiskt äldrepengssystem stimulerar givetvis tillkomsten av nya
            ålderdomshem drivna av kooperativ, föreningar, ideella organisationer
            och privata bolag i hela Norden.
          </p>
          <p xml:id="i-6vdYTdyuKqZ48pMdNZbvvT">
            En äldrepolitisk reform, värd namnet, måste göra det möjligt
            för morgondagens seniorer att redan nu kunna påverka var och hur
            de vill bo och leva också när de är i behov av vård och omsorg.
          </p>
        </div>
        <div type="motSignatures">
          <list>
            <item xml:id="i-GhP1vs71bvZmUAG1i9rgZP">
              Cristina Husmark Pehrsson (M)
            </item>
          </list>
        </div>
      </div>
    </body>
  </text>
</TEI>
