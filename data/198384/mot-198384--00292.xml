<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00292">
  <teiHeader>
    <fileDesc>
      <titleStmt>
        <title>Djurskyddsfrågor inom hästsporten</title>
        <author>Kerstin Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Djurskyddsfrågor inom hästsporten</title>
          <idno type="rdwebb">G702292</idno>
          <rs type="number">292</rs>
          <ref type="dokument_url_text">http://data.riksdagen.se/dokument/G702292/text</ref>
          <ref type="dokument_url_html">http://data.riksdagen.se/dokument/G702292</ref>
          <ref type="dokumentstatus_url_xml">http://data.riksdagen.se/dokumentstatus/G702292</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2FLJTdcrcEWttjxqGZYpBz" type="signed"/>
        <correspContext corresp="i-2FLJTdcrcEWttjxqGZYpBz">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__292/mot_198384__292-001.pdf"/>
      <fw xml:id="i-Xea7NJdv2yJGCeu3FPcq5a">
        Motion 1983/84:292
      </fw>
      <div xml:id="i-EpjLAGHGY4Lu9UE1oJBWsv" type="motHeader">
        <div xml:id="i-HucC7qhpPhGPJVodoxfJXb" type="motTitle"/>
        <div xml:id="i-NsVh326KVTPeWzRev3DFyD" type="motSubmissionInfo"/>
      </div>
      <div xml:id="i-5bChktqbbAtsAnJydRRAUi" type="motBody">
        <div xml:id="i-7K1wu95kEjLrXd49vieEXp">
          <p xml:id="i-DJCqg7qNYkPL3zbtHrEmDa">
            Kerstin Anér Djurskyddsfrågor inom hästsporten
          </p>
          <p xml:id="i-VpQZvU6LVp9EwrodhPLUhf">
            I Sportspegeln i TV ser man ganska ofta avsnitt från travtävlingar.
            Detta har medfört att banveterinärer och travsportens egna ansvariga
            då och då får påringningar från allmänheten, som klagar över hur
            körspö används mot hästarna. Banveterinärernas egen årsberättelse
            för år 1983 innehåller bl. a. följande passus om ”ingripanden
            mot missbruk eller överdrivet bruk av spö”: Solvalla. Vid minst
            fem tillfällen har överdrivet bruk av spö använts (banveterinären
            sitter illa till för att bedöma) enligt banveterinären. På Solvalla
            skiljer sig tyvärr måldomarnämndens och banveterinärens syn på
            användandet av spö. Enligt banveterinären bör körsvennen kunna
            bestraffas för felaktig spödrivning utan att bestående svullnader
            uppstår på hästarna. Måldomarna dömer nästan enbart då spömärken
            kan konstateras och då dömer man enligt banveterinären alltför
            milt. Vid ett möte med allmänna veterinärenheten vid lantbruksstyrelsen
            under tredje kvartalet 1983 visade en banveterinär en videofilm
            från några travlopp. I minnesanteckningarna från mötet står:
          </p>
          <p xml:id="i-LWuHATdNkncYuzsWJAg7RY">
            Missbruk av spö, vilket för övrigt bör vara vitt, skall bestraffas
            hårdare än vad som sker för tillfället om nu någon bestraffning
            utgår över huvud taget. Filmen visade ett avsnitt där spö kom
            till flitigt användande utan att detta föranledde någon åtgärd
            från måldomarnämndens sida. Detta förhållande kunde banveterinärerna
            inte acceptera från djurskyddssynpunkt.
          </p>
          <p xml:id="i-2wQ349eL2Fe5J7m3FhmsjM">
            Dessa notiser antyder ett förhållande som är väl känt av de berörda
            men sällan erkänns offentligen, nämligen att drivningen av hästar
            med ridspö resp. körspö inom galopp- resp. travsporten lämnar
            mycket övrigt att önska ur etisk synpunkt och djurskyddssynpunkt.
            Jag har tidigare motionerat i detta ämne utan något gensvar. Jag
            återkommer här till det, inte för att jag anser detta vara den
            viktigaste djurskyddsfrågan i Sverige i dag, men därför att djurplågeri
            är djurplågeri i vilken grad det än uppträder. Det är dessutom
            speciellt obehagligt att se djurplågeri få existera ostraffat,
            i sammanhang där man kan frestas göra stora vinster åt sig själv
            och andra genom hänsynslöshet mot djuren. Under årens lopp har
            vissa bestämmelser inom området tillskapats. Här följer en kort
            redogörelse för dem. Inom galoppsporten genomfördes för relativt
            lång tid sedan en förkortning av godkända ridspön till 50 cm.
            Man införde även en bestämmelse att spö ej fick användas i drivande
            syfte, utan att man mellan slagen måste fatta
          </p>
          <p xml:id="i-28bfWxAqEujFxAe78ABfkw">
            1 Riksdagen 1983/84. 3 saml. Nr 292-298
          </p>
          <p xml:id="i-Rk2ALZioeH5beVMDwuYJP1">
            Mot. 1983/84 292-298
          </p>
          <pb facs="riksdagen-motions-pdf/data/198384/mot_198384__292/mot_198384__292-002.pdf"/>
          <fw xml:id="i-6NBapx5h6e1PzvpizCH1v1">
            Mot. 1983/84:292 2
          </fw>
          <p xml:id="i-5bLgifKQGBjKqyhVqNaadU">
            tyglarna innan något nytt slag fick utdelas. 1981 ändrades dock
            bestämmelsen så till vida, att man ej behövde fatta tyglarna mellan
            slagen. Slagen maximerades samtidigt till sex stycken på upploppet.
            Utdelas slag i snabb följd är det en kraftig aga. Erfarenheten
            har även visat att det är svårt för domare och banveterinär att
            säkert avgöra antalet rapp. Fall har förekommit med tio till tolv
            slag. När det upptäckts, har ryttaren varit beredd att underkasta
            sig utdömt straff. I de flesta fall utdömdes då varning. I ett
            fåtal fall meddelas ridförbud eller i några fall tillstånd till
            ridning utan spö. Bötesbelopp som utdömts har varierat mellan
            100 och 500 kr. — Vid Täby galoppbana utdömdes år 1981 bestraffning
            i 31 fall och 1982 i 41 fall. Såvitt bekant är, har dock rättslig
            prövning förekommit endast i ett fall. I detta blev ryttaren i
            hovrätten fälld för sin spödrivning. Inom travsporten har också
            några fall uppmärksammats där kraftigt missbruk av spö förekommit
            utanför själva banan. För att slutligen göra en jämförelse med
            ridsportens gällande regler, kan man konstatera att inom denna
            sportgren får ridspö vara högst 75 cm långt och får inte användas
            till bestraffning, endast till korrigering. Därvid får utdelas
            ett enda slag på bogen eller bakom sadeln, i omedelbar anslutning
            till en olydnad. Rundslag eller hårda slag är förbjudna, liksom
            ridning med uppvinklat spö. Dessa redovisade bestämmelser gäller
            såväl på själva tävlingsbanan som vid framridning och inom hela
            tävlingsområdet. Vid dressyrtävlingar får spö över huvud taget
            inte användas. En jämförelse med några andra länder visar att
            Norge har betydligt strängare bestämmelser angående bruk av spö.
            I princip får där spö endast nyttjas för att korrigera löpningsriktningen.
            I England, där galopptävlingar är en stor publiksport och där
            såväl tävlingsfrekvens som antalet startande hästar i varje lopp
            är mycket betydande, förekommer drivning med spö i mycket liten
            utsträckning. I Danmark är däremot frekvensen och sättet för spödrivning
            ungefär som i Sverige. Travsporten i Sverige fastställde redan
            1933 ett reglemente, vars bestämmelser om användning av körspö
            i huvudsak gäller än i dag. Noteras bör emellertid här den oerhörda
            utveckling travsporten haft i Sverige och de stora ekonomiska
            intressen som numera är inblandade i den. Detta gör det nödvändigt
            att rikta särskild uppmärksamhet mot allt som kan bli föremål
            för missbruk, eller där bedömningarna kan vara svåra och ofta
            utfalla olika. Ett körspö med snärt får vara högst 125 cm långt
            och av typ som godkänts av måldomarnämnd. Bruk av piska är helt
            förbjudet. Godkänt körspö får endast användas för lätt drivning
            och endast under förutsättning att kusken bibehåller båda händerna
            med tömtag i handstropparna. Körspö får ej föras i sidled utåt
            och ej användas för slag mot sulky eller hästens utrustning i
            övrigt. Dessa senare regler är alltså formellt i kraft i dag,
            men blir ingalunda åtlydda, och straff utdöms aldrig numera för
            brott mot dem. Missbruk eller annan olämplig drivning är förbjuden
            och skall bestraffas. Straffet är antingen varning eller böter,
            i vissa fall körförbud för begränsad
          </p>
          <pb facs="riksdagen-motions-pdf/data/198384/mot_198384__292/mot_198384__292-003.pdf"/>
          <fw xml:id="i-Ez2sRKg7YEnGRQokTkV32S">
            Mot. 1983/84:292 3
          </fw>
          <p xml:id="i-4cKHvRQH87QjS9SyMSQTd8">
            tid. Ur tillgängliga uppgifter kan utläsas att under 1981 blev
            mellan 150 och 200 fall av felaktig drivning föremål för bestraffning.
            I regel utdömdes varning. Utdömda bötesbelopp har varierat mellan
            50 och 250 kr. , i några fall högre. Avstängning för viss tid
            har förekommit i ett par fall. Sådan avstängning har gällt någon
            eller några veckor. Det finns f. n. inga regler som reglerar antalet
            spöslag. Kontrollen av spödrivningen är mycket svår att genomföra,
            särskilt vid tävlingar i artificiell belysning, där egentligen
            endast vita spön borde få förekomma. Såvitt känt är, har endast
            ett fall under senare tid förts till domstol och resulterat i
            dagsböter. Liksom beträffande galoppsporten, torde den ringa straffpåföljden
            i förhållande till prissumman ej verka särskilt avhållande på
            missbruket av körspö. Inom trav- och galoppsporten finns alltså
            vissa regler till skydd för djuren, utfärdade av sportens egna
            organisationer som en självsanering. Enligt uppgift skall dessa
            revideras till 1985. Jag anser det emellertid olämpligt att sportens
            organisationer ensamma har ansvaret för att reglera användandet
            av kör- resp. ridspö. Detta ansvar bör tas av lantbruksstyrelsen,
            och den bör på regeringens uppdrag utfärda grundläggande reglerande
            bestämmelser på detta område. De bör gälla vid trav- och galopptävlingar
            med totalisator samt vid offentliga ryttartävlingar. I själva
            verket borde sådana regler gälla även vid träning av tävlingshästar,
            eftersom en hel del missbruk av spö förekommer där också. Detta
            låter sig emellertid endast med mycket stor svårighet kontrolleras.
            Lantbruksstyrel- sens regler, som bör utgå från principen att
            det inte kan vara tillåtet att för pengar tillfoga djur smärta,
            bör dock förhoppningsvis få indirekt effekt även på träningsmomentet.
            Det är väsentligt att god och oberoende djurskyddsexpertis, bl.a.
            från banveterinärernas sida, får ta aktiv del i arbetet på att
            utforma dessa regler. Med hänvisning till ovanstående hemställer
            jag att riksdagen begär att regeringen ger lantbruksstyrelsen
            i uppdrag att utfärda regler för bruket av kör- och ridspö, i
            avsikt att i möjligaste mån minska detta bruk och bidra till att
            på lång sikt avskaffa det.
          </p>
          <p xml:id="i-YGwFJbXFQnQ88CDtzym5cq" type="date">
            Stockholm den 10 januari 1984
          </p>
          <div xml:id="i-ExrdnH5nX8N8DfhqZtvSxU" type="signatureBlock">
            <p who="i-HZV5H2PBrEbNREbjvh2nWq" type="signature">
              KERSTIN ANÉR (fp)
            </p>
          </div>
        </div>
      </div>
    </body>
  </text>
</TEI>
