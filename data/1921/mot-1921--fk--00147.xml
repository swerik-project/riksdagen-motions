<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1921--fk--00147">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__fk__147/mot_1921__fk__147-001.pdf"/>
      <fw xml:id="i-R835n39mB8Ac15XKzo5GBP">
        Motioner i Första kammaren, Nr 147. 3
      </fw>
      <div xml:id="i-CUYQqisMH8cvmqoUnosByT" type="motHeader">
        <div xml:id="i-2KNnUQ9fZPye7MZ7wAHH29" type="motTitle"/>
        <div xml:id="i-FL2cdURnXXNne1fwWjczWE" type="motSubmissionInfo"/>
      </div>
      <div xml:id="i-3ZGsWc1x6dwgoZLk8nYXVY" type="motBody">
        <div xml:id="i-2MpbdxUefcAqmFnhqYqzWZ">
          <p xml:id="i-ASA9E4Cx1PBbYwcosSQCbe">
            Nr 147.
          </p>
          <p xml:id="i-B5sXXC9BeqqAKuCBdFi8rg">
            Av herr Lindhagen, om införande av en normalarbetsdag för skolarbetet
            m. m.
          </p>
          <p xml:id="i-N1MBm7umASthiKTpUV5mtC">
            Man kan mycket väl förstå, att uti en ensidigt materialistisk"
            tid, som mekaniserar allt, även skolan allt mer blivit ställd
            under detta in- flytande. I samma mån som människovärdet betyder
            föga och penningen allt, måste även barnet bliva en maskindel
            utan anspråk att få utveckla sig till en personlighet. Efter detta
            program har också skolan alltmer inrättats. Det är förmodligen
            lönlöst att på något väsentligt sätt rubba detta tidslyte, om
            ej på samma gång en strömkantring äger rum i åskåd- ningssättet
            i sin helhet. Varsel om en mänsklig renässans spåras emeller-
            tid både här och var, och då må icke heller försummas att sätta
            även skolan under debatt. Detta kan icke heller såsom hitintills
            få vara en befogenhet, förbehållet allenast pedagoger. Åven föräldrar
            och måls- män och överhuvudtaget det vanliga, sunda förnuftet
            böra få ha ett ord med i laget. För det första måste enligt min
            uppfattning det sunda förnuftet på det bestämdaste kräva ett radikalt
            avskaffande av mångläseriet, som allt- mer innästlat sig först
            och främst i elementarskolorna och där icke blott som man föreställer
            sig i de övre klasserna. Därifrån sprider sig det onda nog snart
            även till folkskolan (bottenskolan) och andra förberedande barnskolor,
            vartill tendenser påstås icke saknas. Ett barn är ett barn, och
            dess ömtåliga outvecklade hjärna är icke skapad för att över-
            magasineras med onödiga, för denna hjärna plågsamma minnessaker.
            Ett dylikt våld på barnets natur stannar icke vid pinan för tillfället.
            Det skadar i längden hjärnans förmåga till produktiv utveckling
            och självständigt tänkande och återverkar medelbart förstörande
            på kroppens livsenergi. Här framlyser bjärt tidens mekaniska kynne
            och dyrkan av kvantiteter. Att i allmänbildning framför allt måste
            ingå själens för-
          </p>
          <pb facs="riksdagen-motions-pdf/data/1921/mot_1921__fk__147/mot_1921__fk__147-002.pdf"/>
          <fw xml:id="i-2DdKUB88rtiiCkkZPbAVVv">
            4 Motioner i Första kammaren, Nr 147.
          </fw>
          <p xml:id="i-8hYn6LN6Wg2ZiND79NZEhU">
            kovran och möjligheter till personens inre utveckling, detta
            är något som står främmande för nutidens skolordningar. Med mångläseriet
            syftas först på ett onödigt antal ämnen, som barnet alldeles icke
            behöver inlära vid så unga år. Detär lämpligare att det får vänta
            därmed till dess det visar sig, att barnet behöver ett dylikt
            ämne, och då lära de sig det fortare och lättare. Att låta alla
            barn vid unga år inhämta ett för dem betungande specialämne, därför
            att några av dem kanske behöva kunskaper däri framdeles, detta
            är verkligen, så vitt jag kan förstå, ett alltför befängt skolsystem.
            Även ur en flack allmänbildnings synpunkt måste sunda förnuftet
            anhålla, att ej alla barn över hövan ansträngas. En begränsning
            är alltid oundgänglig och då bör den ske med hänsyn till barnets
            egen förmåga och vikten, att det kan inhämta vissa konstitutiva
            element grundligt i stället för att bibringas en grund kunskap
            i allt. Hopade detaljer, som trängas om varandra i den lilla hjärnan,
            kunna icke smältas men upptaga ut- rymmet för fostran i livets
            allvar och karaktärens utmejsling. Livets skola är den förnämsta
            skolan, den teoretiskt-tekniska undervisningen måste vara endast
            en måttlig överbyggnad på densamma. Mångläseri äger också rum
            på det sättet, att ett ämne specialiseras för mycket. Detta är
            lika farligt för barnets utveckling ur ovannämnda synpunkter.
            Dessutom är det betänkligt därför, att här kontrollen på skolan
            och lärarna är ännu svårare. Under min skoltid hade man icke så
            många ämnen och inlärde icke så mycket detaljer i olika ämnen,
            såsom nu synes vara fallet exempelvis i den undervisning, som
            säkerligen i överensstämmelse med praxis nu meddelas mina två
            barn, en flicka och en gosse om 15 och 14 år. Jag tror knappast,
            att denna lättnad i min undervisning har länt mig till skada och
            minskat min allmänbildning. När behov av mera vetande i senare
            tider yppats, har jag kunnat fylla det med vida större lätthet,
            och när inget behov inträtt, ha detaljerna ej heller varit behövliga
            för mig. Barn kunna indelas uti receptiva, produktiva och obegåvade
            barn. De sistnämnda räcka icke till för skolan. Skolan räcker
            icke till för de produktiva barnen. Endast de receptiva hava någon
            hemortsrätt i den- samma. Det är endast de första, som skolan
            därför kallar »begåvade». Det är de, som få de högsta betygen.
            Det är de, som komma vid ett eventuellt ifrågasatt urval att bliva
            de lyckliga. Sådan är skolan för närvarande och sådan kommer den
            med sin nuvarande organisation att förbliva. Detta trots att livet
            lärt, att »skolans» begåvningar falla till föga uti livet, där
            det gäller förmåga av egna tankar, egna initiativ
          </p>
          <pb facs="riksdagen-motions-pdf/data/1921/mot_1921__fk__147/mot_1921__fk__147-003.pdf"/>
          <fw xml:id="i-CiTMpc9zzFC6kacLnuJZp">
            Motioner i Första kammaren, Nr 147. 5
          </fw>
          <p xml:id="i-KXPCGsQHMHVcsVbruBxauX">
            och egen karaktär, mera än minneskunskaper för att slå sig fram
            för egen del eller uträtta något för det allmänna. Mycket äventyrligt
            är också det godtycke, som den enskilde läraren allt efter sin
            personliga naturell är i tillfälle att utöva och också utövar
            i specialisering av ett ämne. Tendensen är påtaglig och mången
            tror sig göra sitt bästa genom att påtvinga barnet så mycket man
            tror sig att kunna proppa i detsamma. I de enskilda statsunderstödda
            läro- verken är denna fara dubblerad genom frånvaro av omtänksam
            och effektiv kontroll på valet av läroböcker. Någon som helst
            hänsyn till föräldrarnas utgifter för det ständiga och godtyckliga
            anskaffandet av nya läroböcker, icke sällan till en obetydlighet
            begagnade, tages knappast, så vitt jag förstår. Även detta är
            en viktig erinran, särskilt från hem med måttliga eller otillräckliga
            inkomster. Man måste förvåna sig exempelvis över, varför ett barn,
            som måste pinas med dessa för oss ytterligt konstiga och främmande
            språken, skall behöva lära sig läsa uppsatser på tysk provinsialism
            med uttryck, som aldrig förekomma i tyskt riksspråk; varför de
            skola forceras vid unga år i matematik med de krångligaste tal,
            som se ut som alp- landskap i både täljare och nämnare utan praktisk
            betydelse för livet; varför de skola plågas med huvudräkning i
            taluppgifter, för vilkas lösning vuxna personer alltid begagna
            sig av papper och penna; varför de skola kunna redogöra för innehållet
            i olika kapitel i apostlarnas brev; varför de skola berövas allt
            språkintresse, genom att vid mycket unga år börja forceras med
            dessa för de flesta oöverkomliga skrivningar på tyska och franska,
            vilka för dem, som icke hava dessa språk till moders- mål, måste
            förefalla helt enkelt barbariska i sin nyckfulla oregel- bundenhet
            0. s. v. Det har med fog, såsom mig synes, blivit anmärkt, att
            genom det alltmer utvecklade mångläseriet betages barnet både
            lust och förmåga att lära sig någonting grundligt och förkovra
            sig genom extraläsning i något visst ämne. Barnet förlorar kärleken
            till skolarbetet och söker instinktivt reda sig genom att taga
            saken så lättvindligt som möjligt. För att skolan skall bliva
            en skola för livet och för livsduglighet och ej en träningsanstalt
            för minneskunskaper och tanklöshet, är det icke nog med formella
            omstöpningar genom att flytta det ena hit och det andra dit, något
            som vår praktiska politik i allmänhet inskränker sig till. En
            sådan utväg lämnar alltid efter sig besvikelse och nödvändig-
            gör nya experiment med samma negativa resultat. Det går oroande
            rykten om, att skolkommissionens arbete i åt- skilligt hotar att
            utmynna i en dylik förtröstan på former utan väsent-
          </p>
          <pb facs="riksdagen-motions-pdf/data/1921/mot_1921__fk__147/mot_1921__fk__147-004.pdf"/>
          <fw xml:id="i-5dvVYwwF5PA4qhgZJGWmzn">
            6 Motioner i Första kammaren, Nr 147.
          </fw>
          <p xml:id="i-2chfBtPvA6AypVY556YPcZ">
            lig omskapning av innehållet. Emellertid tror man, att den dock
            skall komma med en verklig nyhet, helst densamma också bebådas
            i kom- missionens instruktion. Denna nyhet är urvalet av de »mera
            begåvade» för rätt att överflyttas till högre undervisning. Detta
            urval skulle ske till och med vid övergången från den blivande
            bottenskolan till den nuvarande tredje eller fjärde klassen 1
            elementarskolan. Därtill göres detta val av lärarna. Man ryser
            nästan vid blotta tanken på denna ohyggliga exekution och den
            uppdelning, som därigenom skulle komma att ske i två olika samhällsklasser.
            En »begåvad», som utses redan vid unga år av slumpen och privilegieras
            till befordringsutsikterna och herraväldet i världen, och en »obegåvad»,
            som får reda sig så gott han kan. En företrädesrätt således för
            de receptiva barnen på bekostnad av de produktiva. En tillfällighet
            där läraren, även han en ofullkom- lig människa, skall få spela
            lott om människoöden efter sitt gottfin- nande, som ej kan undgå
            enligt all mänsklig erfarenhet att influeras av stämningar, bristande
            vyer och psykologi, byråkratisk okänslighet, favoritskap, relationer
            och konjunkturer. Å andra sidan de stackars barnen, där tillfällig
            kondition, blyghet, nervositet, ännu outvecklade men slumrande
            anlag få bli avgörande för att grusa föräldrars förhopp- ningar
            och en människas livsöde. Detta är så likt styrelserna i alla
            tider. Samhället är byggt på ett inferno och för att ändra på
            förhållandena något, så skapar man i stället ett annat. Den enda
            någorlunda lyckosamma och mänskliga lös- ningen synes mig vara,
            att, såsom i annan motion föreslagits, alla barn, som önska det,
            berättigas och beredas tillfälle till en högre bildnings- grad,
            motsvarande vår studentexamen men organiserad naturligtvis på
            ett helt annat sätt. Vid den tidpunkten blir det också vida lättare
            både för dem och för andra att bedöma, vad de möjligen kunna duga
            till. För att återgå till den nuvarande skolan och särskilt elementar-
            läroverken leder mångläseriet till en alltmera onaturligt förlängd
            arbets- dag. WSärskilt i de högsta klasserna ha de i genomsnitt
            med läxläsning en arbetsdag av 10 timmar och därutöver. För industriarbetare
            har nyligen införts 8 timmars arbetsdag. Det vore på tiden, att
            även för skolbarn införa en normal skolarbetsdag, vilket för ett
            barn i uppväxt- åren säkerligen icke enligt naturens lagar bör
            få överstiga 6—38 timmar i de högre och 4—6 i de lägre klasserna.
            Hur dessa timmar skola förläggas, må vara en öppen fråga. Huvudsaken
            är, att barnets fysik, energi och andliga hälsa ej fortfarande
            få undergrävas, såsom sker med det nuvarande systemet. För sin
            hälsa behöver barnet en lång sam- manhängande tid av dygnet för
            att kunna i tillräcklig omfattning ägna
          </p>
          <pb facs="riksdagen-motions-pdf/data/1921/mot_1921__fk__147/mot_1921__fk__147-005.pdf"/>
          <fw xml:id="i-4MyacFRFyPrSVYpZ5eVttB">
            Motioner i Första kammaren, Nr 147. 7
          </fw>
          <p xml:id="i-9MAHAzwjSNqhMBmb5c6aq3">
            sig åt det för barn isynnerhet så oundgängliga utelivet med sport
            och lekar i naturen (minst 2—3 timmar), åt sina individuella intressen
            och åt familjelivet. Därtill kommer den lika oavvisliga nödvändigheten,
            att barnen måste även genom skolans ingripande beredas tillfälle
            att gå tidigt till sängs. Det är högst förvånande, att så länge
            kunnat från skolväsendets sida underlåtas att,såvitt på skolkurserna
            ankommer, ägna någon hänsyn till sistnämnda nödvändighet. Ingenting
            är vanligare än oundgänglig nattläsning på läxor, och vilket släkte
            skall kunna framgå ur ett sådant hygieniskt missförhållande. I
            tre andra motioner behandlas dels frågan om likställighet i undervisningen
            för alla, dels innehållet i de läseböcker, som skola bi- bringa
            specialkunskaper utan förhör och betygssättning utöver skolans
            ordinarie schema, och dels angelägenheten, att undervisningsplanens
            huvudgrunder ej avgöras ensidigt av lärarna och sist ecklesiastikmi-
            nistern utan ock underställas riksdagen såsom representant åtminstone
            i någon mån för föräldrar, målsmän och det vanliga sunda förnuftet.
            På grund av vad sålunda anförts hemställes:
          </p>
          <p xml:id="i-E5BZLHZis1MsvwDN8DmRhZ">
            att riksdagen ville anhålla, att regeringen måtte, av hänsyn
            till skolbarnens andliga och kroppsliga hälsa samt sunda utveckling
            i övrigt, inrikta det på- gående arbetet för en skolreform därhän:
            att för skolarbetet införes en normalarbetsdag, inberäknad läxläsningen,
            om högst 6—8 timmar för de högre klasserna och 4—6 timmar för
            de lägre stadierna och helst så ordnad, att skolungdomen erhåller
            en samlad fritid under återstoden av dygnet; att för genomförande
            av en sådan ordning av- skaffas det nuvarande mångläseriet med
            dess växande utvidgning av ämnena och dess tilltagande speciali-
            sering inom desamma; att undervisningsproblemet i stora drag lägges
            så, att undervisningen skall omfatta ett grundligt in- lärande
            av de wiktigaste elementen, en förandligad överblick över naturens
            liv utan överlastning av tek- niska detaljer samt en förstående
            översikt över män- niskans historia icke blott i det egna landet
            och Europa utan jämväl i den övriga världen; att denna fostran
            likaledes skall skänka impulser till själsdaning, praktiskt arbete
            och kroppskultur med
          </p>
          <pb facs="riksdagen-motions-pdf/data/1921/mot_1921__fk__147/mot_1921__fk__147-006.pdf"/>
          <fw xml:id="i-GPGoepaHgNGw7F5M7kfaHJ">
            Motioner i Första kammaren, Nr 147.
          </fw>
          <p xml:id="i-RwfAR8DUw6nnJd3s5ZhJSJ">
            betonande i sistnämnda avseendet särskilt av tillräck- ligt friluftsliv
            och möjlighet att kunna gå tidigt till sängs; och bör i dessa
            tre avseenden skolan samverka med hemmen även å tider, som ej
            ingå i nämnda normalarbetsdag.
          </p>
          <p xml:id="i-NK9326c2AbWXrhLfatfSnM" type="date">
            Stockholm den 31 januari 1921.
          </p>
          <div xml:id="i-5EyKqsRqydTJ53UYHvbNsR" type="signatureBlock">
            <p xml:id="i-7Gj1XnBuV2KaP17ouyj4Fp" who="i-XzSzFtnrtwQBSXHVwVhrCf" type="signature">
              Carl Lindhagen
            </p>
          </div>
          <p xml:id="i-PMGtazAYdcTUCue4nsDaKK">
            STOCKHOLM, ISAAC MARCUS' BOKTRYCKERI-AKTIEBOLAG, 1921.
          </p>
        </div>
      </div>
    </body>
  </text>
</TEI>
