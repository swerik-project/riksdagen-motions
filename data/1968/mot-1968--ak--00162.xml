<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00162">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__162/mot_1968__ak__162-001.pdf"/>
      <fw xml:id="i-i9ZMmPmSCPvdMpbjJU4vo">
        Motioner i Andra kammaren, nr 162 år 1968 3
      </fw>
      <div xml:id="i-U9QwLWauaXgZcjaG8cehPn" type="motHeader">
        <div xml:id="i-8PZTU2kx85x8z8c1sGoboT" type="motTitle"/>
        <div xml:id="i-Xv21WTsq8r8wrBYEVhWUHK" type="motSubmissionInfo"/>
      </div>
      <div xml:id="i-diUr1nCXqFrwbMUP7p64r" type="motBody">
        <div xml:id="i-SnxWdH8cuTisFcdJ8o65mN">
          <p xml:id="i-9LUaNffS4H3oPREghiSUzz">
            Nr 162
          </p>
          <p xml:id="i-8FSQKnsUHH3NYdW5xWEprb">
            Av herr Hedlund m. fl., angående kostnadsfördelningen mellan
            stat och kommun.
          </p>
          <p xml:id="i-UiLHeYEkqfBhFAHQJFGCR2">
            (Lika lydande med motion nr 116 i Första kammaren)
          </p>
          <p xml:id="i-Qs13mYmJtBPKtbJedbJyXH">
            Den kommunala verksamheten har under senare tid expanderat mycket
            kraftigt. Kommunernas utgifter 1967 motsvarade cirka 17,5 Jo av
            brutto- nationalprodukten och kan i år beräknas uppgå till cirka
            19 270. År 1950 var denna siffra 9 Z. I fråga om direkta konsumtions-
            och investeringsutgifter har kommunerna numera gått förbi staten.
            Cirka 60 70 av samhällsuppgif- terna beräknas nu ligga hos kommunerna.
            Den kommunala expansionen har varit särskilt snabb under innevaran-
            de decennium. Detta har framför allt kommit till synes i fråga
            om inves- teringsverksamheten. Under perioden 1960—1964 ökade
            de kommunala in- vesteringarnas volym med över 10 Z om året. Åren
            1965 och 1966 kunde den kommunala investeringsexpansionen begränsas
            till 5 2 per år. Men under 1967 expanderade kommunutgifterna åter
            mycket snabbt, nämligen med 11 Z i volym, vilket var väsentligt
            mer än vad som förutsatts i finans- planen. I finansplanen beräknas
            nu kommuninvesteringarna stiga med 7,5 Yo under 1968. Det i konjunkturinstitutets
            höstrapport redovisade materialet ger dock vid handen att ökningen
            kan bli större. Kommunernas konsumtionsutgifter steg 1967 med
            inte mindre än drygt 15 2 i volym. Ungefär hälften av ökningen
            berodde dock på att mental- sjukvården överförts till kommunerna
            vid årsskiftet 1966/67. I år kan kom- munernas konsumtionsutgifter
            enligt den preliminära nationalbudgeten be- räknas komma att öka
            med 7,5 7 volymmässigt. Kommunernas totala utgifter var 1965 drygt
            16 miljarder kronor, 1966 cirka 19 miljarder kronor och 1967 över
            22,5 miljarder kronor. I år beräk- nas de uppgå till drygt 25
            miljarder kronor. De stora utgiftsstegringarna har tvingat kommunerna
            att höja skatteut- taget mycket kraftigt. Detta har varit fallet
            särskilt under de senaste åren. I 1965 års finansplan framhöll
            finansministern, att det är uppenbart att det kommunala finansläget
            kommer att vara hårt ansträngt under en överskåd- lig period framöver
            och att kommunerna måste öka skattefinansieringen om den kommunala
            investeringsexpansionen skulle kunna fortgå i önskad takt. År
            1965 var kommunalskatten i genomsnitt 17,25 kronor per skatte-
            krona, år 1966 i genomsnitt 18,29 och i fjol i genomsnitt 18,71
            kronor per skattekrona. I år kan den genomsnittliga kommunalskatten
            beräknas till
          </p>
          <pb facs="riksdagen-motions-pdf/data/1968/mot_1968__ak__162/mot_1968__ak__162-002.pdf"/>
          <fw xml:id="i-6T4vCK7k6U7UCw9VToCi9p">
            4 Motioner i Andra kammaren, nr 162 år 1968
          </fw>
          <p xml:id="i-VFsoBB94xRdJcjmFWmxCk9">
            19,35 kronor per skattekrona. Detta betyder att kommunalskatten
            sedan början av 1950-talet höjts med i genomsnitt över 90 9. Det
            är uppenbart, att den kommunala expansionen kommer att fortsätta.
            Kommunerna kommer att få väsentligt ökade kostnader för främst
            skolvä- sendet och sjukvården men även för t. ex. åldringsvården,
            handikappvården, bostadsbyggandet, vuxenutbildningen och miljövården.
            Skolan är primärkommunernas största utgiftspost. Kostnaderna för
            den obligatoriska skolan har fallit med något över hälften på
            staten och något under hälften på kommunerna. Skatteutjämningskommittén
            konstaterade, att den fortsatta utbyggnaden av den nya grundskolan
            kunde beräknas medföra en kraftig ökning av de kommunala skolkostnaderna.
            Detsamma gäller beträffande gymnasiet, fackskolan och yrkesskolan.
            Det krävs mycket stora investeringar i byggnadsföretag för skolväsendet.
            Dessa insatser åvilar i stor utsträckning kommunerna. Skolbyggnadskostnaderna
            faller enligt gällande system med cirka 70 7 på kommunerna. För
            landstingen är hälso- och sjukvården den ojämförligt största utgifts-
            posten. En synnerligen kraftig stegring av landstingens hälso-
            och sjuk- vårdsutgifter har inträtt under senare tid. Skatteutjämningskommittén
            konstaterade bl. a., att framtida standardhöjningar inom mentalsjukvården
            sannolikt skulle leda till ökande kostnader för landstingen. Detta
            bekräfta- des vid det definitiva riksdagsbeslutet 1966 om mentalsjukvårdens
            över- förande under landstingens huvudmannaskap. Den betydande
            kommunala expansionen har sin förklaring främst i att kommunerna
            genom direkta påbud eller stimulansåtgärder påförts upp- gifter
            från staten. Den kommunala förvaltningsapparaten har sålunda ut-
            nyttjats av statsmakterna. Den offentliga verksamhetens snabba
            expansion har möjliggjorts genom att verkställigheten av statsmakternas
            lagstiftning decentraliserats till lokala och regionala kommunorgan.
            Riksdagen har dra- git upp riktlinjerna för reformerna, men kommunerna
            har fått ge dem kon- kret innehåll och svara för det praktiska
            förverkligandet. Det är givetvis värdefullt, att en så stor del
            av samhällsverksamheten handhaves av den kommunala självförvaltningen.
            Denna decentralisering möjliggör större enkelhet i styrelseförfarandet
            och leder till att lokal- och personkännedomen kan utnyttjas effektivare
            i förvaltningsprocessen. Med all säkerhet blir administrationen
            härigenom också billigare. Ett av de stora problemen i sammanhanget
            gäller dock de ekonomiska förhållandena, näm- ligen att utvecklingen
            medfört en mycket kraftig kostnadsövervältring på kommunerna.
            Enligt en undersökning, som för några år sedan gjordes be- träffande
            ett antal kommuner i Västmanland, föll 82 Zz av kommunutgif- terna
            på den statligt reglerade sektorn av kommunverksamheten. Nu torde
            denna siffra vara ännu högre. Då staten i så stor utsträckning
            påfört kommunerna uppgifter, bör det
          </p>
          <pb facs="riksdagen-motions-pdf/data/1968/mot_1968__ak__162/mot_1968__ak__162-003.pdf"/>
          <fw xml:id="i-SV8Zuf1pDzS6957375VBXa">
            Motioner i Andra kammaren, nr 162 år 1968 5
          </fw>
          <p xml:id="i-PxFdMp9w3eaXWGWmuDwADm">
            vara självklart att den också i rimlig grad måste medverka till
            finansie- ringen. Statsbidrag har sedan länge utgått till kommunerna,
            men de har varit otillräckliga i förhållande till verksamhetens
            omfattning. Någon större förbättring för kommunerna i detta avseende
            medförde inte 1965 års skatte- utjämningsreform. Statsbidragen
            till kommunerna kan i år beräknas upp- gå till cirka 6,7 miljarder
            kronor. Kommunernas totala utgifter för år 1968 kan, som framhållits,
            beräknas till drygt 25 miljarder kronor. Det stats- bidrag som
            nu utgår till kommunerna kan inte gärna anses stå i rimlig proportion
            till de kostnader, som staten påfört kommunerna. Den stora kostnadsövervältringen
            på kommunerna har negativ betydelse inte minst för den kommunala
            självstyrelsen. Den självständiga beskatt- ningsrätt, som tillkommer
            kommunerna i vårt land, har ansetts vara en väsentlig tillgång
            ur självstyrelsesynpunkt. I vilken mån kommunerna måste begagna
            denna beskattningsmakt beror nu i mycket stor utsträck- ning på
            statsmakternas beslut — dvs. på i vilken mån statsmakterna åläg-
            ger kommunerna olika kostnadskrävande uppgifter. En reell kommunal
            självstyrelse bör ju förutsätta att kommunerna har ekonomiska
            resurser att fullgöra andra uppgifter än de formellt eller sakligt
            obligatoriska. Den kraftiga kostnadsökning, som kommunerna åsamkats
            genom statliga åläg- ganden, har emellertid kraftigt begränsat
            kommunernas rörelsefrihet. För en rent lokal verksamhet, som medför
            kostnader, har kommunerna i sitt pressade ekonomiska läge fått
            ett alltmer begränsat utrymme. När staten ålägger kommunerna att
            tillgodose vissa behov, t.ex. inom grundskolans område, inskränks
            kommunernas ekonomiska handlingsfrihet i övrigt. Den självständighet
            på finansernas område, som kommunallagarna avsett, måste sägas
            ha upphört — som en följd av kostnadsöverflyttningen på kommu-
            nerna. Nuvarande kostnadsfördelning mellan staten och kommunerna
            ger inte de avsedda möjligheterna till kommunal självstyrelse.
            Kostnadsöverflyttningen på kommunerna måste anses ha allvarliga
            kon- sekvenser även ur skattepolitisk synpunkt. Genom 1965 års
            skatteutjäm- ningsreform har visserligen skillnaderna i skattetryck
            mellan olika kom- muner utjämnats, dock inte i den utsträckning
            som avsågs med riksdags- beslutet. Skillnaden mellan högsta och
            lägsta utdebitering är alltjämt så stor som cirka 8 kronor per
            skattekrona. En tillfredsställande lösning av skatteutjämningsfrågan
            kan sålunda inte sägas vara uppnådd. Särskilt måste man emellertid
            uppmärksamma den ovan påtalade kraf- tiga höjning av kommunalskatten,
            som blivit en följd av kostnadsöver- flyttningen på kommunerna.
            Kommunalskatten är nu i genomsnitt myc- ket nära 20-kronorsstrecket.
            I många kommuner är den väsentligt högre. En kommunalskatt på
            i genomsnitt 25 kronor per skaitekrona kan snart vara en realitet.
            För det stora flertalet skattebetalare är kommunalskatten 1 dag
            den tunga skattebördan. Denna skattehöjning har skett utan skatte-
          </p>
          <pb facs="riksdagen-motions-pdf/data/1968/mot_1968__ak__162/mot_1968__ak__162-004.pdf"/>
          <fw xml:id="i-AMGaVxQsm62BLrmAsPk2zd">
            6 Motioner i Andra kammaren, nr 162 år 1968
          </fw>
          <p xml:id="i-Fiyqmd25hjAKcUEqGs9bWX">
            politisk prövning. Enligt vår mening bör kommunernas ekonomi
            genom statsbidragen påverkas så, att kommunalskatten i det stora
            hela får den tyngd i det totala skattesystemet och den andel i
            den enskilde skattebeta- larens som befinns lämplig efter en skattepolitisk
            bedömning. Av det an- förda framgår att staten bör påtaga sig
            en väsentligt större del av ansvaret för kostnaderna för den samhällsverksamhet
            som handhas av kommunerna. Skatteutjämningskommittén, vars betänkande
            låg till grund för skatte- utjämningsreformen 1965, hade till
            följd av de direktiv den tillställts inte haft reell möjlighet
            att pröva frågan om kostnadsfördelningen mellan sta- ten och kommunerna.
            Kommittén konstaterade i sitt betänkande 1964, att frågan om kostnadsfördelningen
            sålunda kvarstod och uttalade angelägen- heten av prövning av
            frågan från allmänna skattepolitiska synpunkter, sär- skilt för
            landstingsverksamhetens och skolväsendets vidkommande. Stats-
            utskottet framhöll i sitt utlåtande i frågan 1965, att kommunerna
            genom utvecklingen stod inför mycket svårbemästrade ekonomiska
            problem men att man först borde avvakta verkningarna av det nya
            skatteutjämnings- systemet innan man tog upp frågan om kostnadsfördelningen
            mellan stat och kommun. Utvecklingen har visat, att skatteutjämningsreformen
            1965 inte kunnat ge en tillfredsställande lösning av kostnadsfördelningsproble-
            met. Vi finner det därför nödvändigt, att en parlamentarisk utredning
            skyndsamt tillsättes för prövning av hela frågan om kostnadsfördelningen
            mellan staten och kommunerna. Härmed avser vi en prövning såväl
            från skattepolitisk synpunkt som med hänsyn till den betydelse
            som frågan har för den kommunala demokratin. Vi vill vidare erinra
            om att de tre kommunförbunden, Svenska kommun- förbundet, Svenska
            stadsförbundet och Svenska landstingsförbundet, i sina remissyttranden
            över skatteutjämningskommitténs betänkande förordade att frågan
            om kostnadsfördelningen mellan staten och kommunerna skulle tas
            upp till prövning. Representanter för kommunförbunden bör givetvis
            ingå i den av oss förordade utredningen. Med anledning av vad
            ovan anförts får vi hemställa, att riksdagen i skrivelse till
            Kungl. Maj:t måtte anhålla om skyndsam parlamentarisk utredning
            av frågan om kost- nadsfördelningen mellan staten och kommunerna,
            såväl från skattepolitisk synpunkt som med hänsyn till frågans
            betydelse för den kommunala demokratin, i enlighet med vad i motionen
            har anförts.
          </p>
          <p xml:id="i-2X19zfA85vsKWZJdeQHdi4" type="date">
            Stockholm den 19 januari 1968
          </p>
          <p xml:id="i-PxT2zQBLX1qFD8s1eNCBbU">
            Gunnar Hedlund (cp) Nils G. Hansson (cp) Lars Eliasson (cp) i
            Skegrie i Sundborn
          </p>
          <p xml:id="i-Sa2e53qdhpmNXwcZiniMfs">
            Johannes Antonsson (cp) Sven Vigelsbo (cp) John Eriksson (cp)
          </p>
          <p xml:id="i-Fai1MiPFsJkrAfbJsDdoNe">
            i Bäckmora
          </p>
        </div>
      </div>
    </body>
  </text>
</TEI>
