<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__172/mot_1967__fk__172-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            12 Motioner i Första kammaren, nr 172 år 1967
          </p>
          <p>
            Nr 172 Av fru Segerstedt Wiberg, angående hävande av adoption.
            (Lika lydande med motion nr 210 i Andra kammaren)
          </p>
          <p>
            Under de senaste åren har i pressen vid skilda tillfällen förekommit
            skild- ringar av adoptivföräldrar, som under tämligen uppseendeväckande
            former begärt att få adoptionen hävd. Även om det inte torde röra
            sig om något stort antal fall, förefaller tendensen vara att de
            ökar samtidigt som de ges en publicitet, som inte gärna kan vara
            till barnets bästa. Som regel framställs kraven på att en adoption
            skall hävas sedan barnet eller den unge visat påfallande anpassningssvårighet
            eller begått kriminella handlingar. Detta betyder samtidigt att
            kraven inte sällan framställes då barnet eller den unga människan
            befinner sig i en känslig ålder. När en ung människa hamnat i
            ett konfliktläge torde han eller hon mer än vanligt behöva uppleva
            trygghet och kontinuitet, men med den utform- ning föräldrabalken
            nu har ges adoptivföräldrarna möjlighet att just då be- gära att
            adoptionen häves. Det heter i 4 kap. 9 $ 2 st.: Har adoptivbarnet
            grovt förgått sig mot adoptanten eller hans närmaste eller för
            barnet ett lastbart eller brottsligt liv, och kan det uppenbarligen
          </p>
          <p>
            icke fordras att adoptivförhållandet skall bestå, äge adoptanten
            vinna adop- tivförhållandets hävande.
          </p>
          <p>
            En normal önskan hos föräldrar torde vara att hjälpa ett barn
            till åter- passning. Även flertalet adoptivföräldrar torde uppleva
            denna önskan och vilja att stödja och skydda barnet. Men möjligheten
            att avsäga sig sitt ansvar kan i vissa ögonblick fresta och kan
            skada viljan att hjälpa. För barnet kan också vetskapen om att
            det under vissa förhållanden kan berö- vas hem och föräldrar skapa
            en onödig känsla av otrygghet. Det förefaller närmast som om föräldrabalkens
            nuvarande lydelse på denna punkt står i strid med den strävan
            att ge adoptivfamiljen samma ställning som den bio- logiska som
            annars erkännes vara den för parterna bästa. Man kan fråga sig
            av vilken anledning adoptivföräldrar skall inta den särställningen
            att de kan stöta bort barnet när det misslyckats i något avseende.
            Adoptivföräldrar har i övriga samma tillgång till de stöd och
            råd som samhället erbjuder då barnet visar tendenser som inte
            kan betraktas som normala och som av något skäl kan ge anledning
            till oro för dess fortsatta utveckling. Möjlig- heten att få adoptionen
            hävd på ovanstående tämligen diffusa grunder före- faller så mycket
            mera diskutabel som varje adoption föregås av ingående
          </p>
          <pb facs="riksdagen-motions-pdf/data/1967/mot_1967__fk__172/mot_1967__fk__172-002.pdf"/>
          <p>
            Motioner i Första kammaren, nr 172 år 1967 13
          </p>
          <p>
            undersökningar av både barnets och föräldrarnas situation. Man
            skulle nästan våga påståendet, att föräldrar till adopterade barn
            givits tillfälle att mera än andra föräldrar få vetskap om det
            ansvar som följer med vården av en uppväxande individ. Med tanke
            på att allt flera barn från utomeuropeiska eller avlägsna länder
            numera adopteras av svenska familjer förefaller en översyn av
            bestämmel- serna så mycket mera maktpåliggande. I annat fall kan
            det tänkas att fa- miljer tar hit barn medvetna om att i värsta
            fall adoptionen kan hävas. Det kan också tänkas, att de barnavårdande
            myndigheterna inte utövar så nog- grann kontroll av dem som begär
            att få adoptera barn från främmande län- der, utgående från att
            dessa barn — om de inte tas hit — går en mycket oviss framtid
            till mötes. Deras framtid även här i Sverige kan också te sig
            mycket oviss, om de som adopterar dem räknar med att för den händelse
            barnet skulle visa s. k. last- bara tendenser adoptionen kan hävas.
            Ett sådant barn kommer ju att upp- leva ensamheten och osäkerheten
            många gånger svårare än ett barn som har sina rötter här. Sannolikt
            har man den gång föräldrabalken utformades inte haft den nu- varande
            situationen i tankarna. Även i övrigt förefaller dess bestämmelser
            om möjligheterna att häva en adoption stå i dålig överensstämmelse
            med dagens mera humana syn. Under hänvisning till vad sålunda
            anförts hemställs, att riksdagen i skrivelse till Kungl. Maj:t
            måtte begära översyn av föräldrabalkens bestämmelser om adoptions
            hä- vande enligt vad i motionen anförts. Stockholm den 20 januari
            1967
          </p>
          <p>
            Ingrid Segerstedt Wiberg (fp)
          </p>
        </div>
      </div>
    </body>
  </text>
</TEI>
