<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00353">
  <teiHeader>
    <fileDesc>
      <titleStmt>
        <title>Kronobergsmodellen och ungdomsvåld</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kronobergsmodellen och ungdomsvåld</title>
          <idno type="rdwebb">H002Ju353</idno>
          <rs type="number">Ju353</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju353/text</ref>
          <ref type="dokument_url_html">http://data.riksdagen.se/dokument/H002Ju353</ref>
          <ref type="dokumentstatus_url_xml">http://data.riksdagen.se/dokumentstatus/H002Ju353</ref>
          <ref type="doc">http://data.riksdagen.se/fil/D63CEB13-C2C5-4FCE-B892-218BC61D0DE6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5jmFUvFdswx9zVcYsDVqzn" type="signed"/>
        <correspContext corresp="i-5jmFUvFdswx9zVcYsDVqzn">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-G8bhso21aZXjhroJ791GcQ" type="numbering">
          <date when="2012-10-08"/>
        </correspAction>
        <correspAction xml:id="i-RoQjsiu9GM9EQmVUHnS5Ej" type="submission">
          <date when="2012-10-05"/>
        </correspAction>
        <correspAction xml:id="i-2WxL2e3u22aPmHPmGi3ZHw" type="transfer">
          <date when="2012-10-04"/>
        </correspAction>
        <correspAction xml:id="i-3q56b8jh8Fzj9fTxEQQQ43" type="assigned"/>
        <correspContext corresp="i-3q56b8jh8Fzj9fTxEQQQ43">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NaQwJQvYGKcfjLtosAkxyj" type="motHeader"/>
      <div xml:id="i-N8HBVMkP9ianGyJSGeTV3p" type="motBody">
        <div xml:id="i-F5ZDxJMzViBfDrLkSKr6p4" type="motProposal" subtype="förslag">
          <head xml:id="i-Pazx8TqNTEY4ip7x7xaQPm">
            Förslag till riksdagsbeslut
          </head>
          <p xml:id="i-E7UBQYxy8nZvhUaab5bkQQ">
            Riksdagen tillkännager för regeringen som sin mening vad som
            anförs i motionen om att genomföra Kronobergsmodellen i hela landet
            för att stävja ungdomsfylleri och våld i offentlig miljö.
          </p>
        </div>
        <div xml:id="i-KdhAhUGiX5B5w82Z7atURz" type="motContent">
          <head xml:id="i-LpBeCpLLPHoNbTBXf97jPk" type="h1">
            Motivering
          </head>
          <p xml:id="i-Gy79kJbBSJ2QFwwD7uorMw">
            Runt om i Sverige tar ideella organisationer, kommuner och rättsväsen
            krafttag tillsammans mot smuggelsprit och langning av alkoholdrycker
            till underåriga. Samtidigt finns mer att göra, inte minst mot
            bakgrund av att ungdomarnas alkoholbruk ofta leder till att de
            utsätts för våld och andra problem. Det alkoholrelaterade våldet
            är ett av våra allra största problem i Sverige i dag.
          </p>
          <p xml:id="i-UBY2PYYGZEfuw4EJqphQkw">
            Enligt lagen får alkoholdrycker inte säljas eller på annat sätt
            lämnas ut till ungdomar under 20 år. Alkoholdrycker får inte heller
            lämnas som gåva eller lån, eller bjudas den som inte har fyllt
            20 år. En liten tolerans finns kring att bjuda den som inte har
            uppnått föreskriven ålder, men då får det endast vara i mindre
            mängd och under förutsättning att förtäring sker på platsen samt
            under ordnade förhållanden. Det ska också ske med hänsyn till
            den unges ålder och utveckling och till att det till omständigheterna
            i övrigt framstår som försvarligt. För folköl och servering av
            alkoholdrycker på restauranger med serveringstillstånd gäller
            istället 18 år som åldergränsen.
          </p>
          <p xml:id="i-Fx4Zo53NULNoEK6GhcbJKD">
            Trots detta visar CAN:s undersökning Skolelevers drogvanor 2012
            att en av fem niondeklassare och två av fem andraringare (gymnasiets
            årskurs 2) har ett intensivbruk av alkohol minst en gång i månaden,
            och att varannan niondeklassare och fyra av fem andraringare någon
            gång konsumerat alkohol. Det glädjande är samtidigt att andelen
            minskat från en 95-procentig nivå för niondeklassarna sedan slutet
            av 70-talet och andraringare sedan 2005. (Hänsyn måste tas till
            att en del av ungdomarna fyller 18 år under gymnasiets årskurs
            2.)
          </p>
          <p xml:id="i-GPe7xkpyhjdQ4vcHLb4JLX">
            I jämförelse med ungdomar i övriga Europa är det färre svenska
            ungdomar som konsumerar alkohol, men de ungdomar som nyttjar alkohol
            dricker desto mer. Detta visar 2011 års undersökning från Espad
            (European School Survey Project on Alcohol and Other Drugs). I
            Sverige är det mindre än 40 procent av 1516-åringarna som druckit
            alkohol de senaste 30 dagarna, medan länder som Danmark, Tyskland
            och Grekland ligger i topp där har mer än 70 procent av 1516-åringarna
            konsumerat alkohol. Även om det finns en nedåtgående trend i hela
            Europa är den tydligare i Sverige. Men medan ungdomarna i Tyskland
            drack i genomsnitt 55,9 centiliter ren alkohol vid det senaste
            konsumtionstillfället, och ungdomen i Grekland drack 44,9 centiliter,
            låg ungdomarna i Sverige på den högsta nivån tillsammans med övriga
            nordiska länder med en konsumtion på 7 centiliter eller mer.
          </p>
          <p xml:id="i-LGYtxDKdfs5X4kinVZaoEp">
            Den beräknade genomsnittliga årskonsumtionen omräknat till ren
            alkohol är för niondeklassare närmare 3 liter för pojkar och knappt
            2 liter för flickor, samt för andraringare närmare 6 liter för
            pojkar och omkring 3,5 liter för flickor (CAN, 2012). Detta kan
            jämföras med totalbefolkningens genomsnittliga årskonsumtion på
            ca 9 liter ren alkohol.
          </p>
          <p xml:id="i-RsitKZxkFLifT9bPRMvNSN">
            Särskilt alarmerande är att en av tio niondeklassare druckit
            hembränt det senaste året, och att två av tio har druckit smuggelsprit.
            Bland andraringare är motsvarande siffror två av tio respektive
            fyra av tio. En av tio ungdomar uppger vidare att de alkoholdebuterade
            vid 13 års ålder eller tidigare, och vid 14 års ålder har var
            fjärde ungdom i Sverige alkoholdebuterat.
          </p>
          <p xml:id="i-MvzbSPRKcYUaFDpHSuQabm">
            År 2012 berättade var tredje niondeklassare och varannan andraringare
            om minst ett problem relaterat till alkoholkonsumtion. Det handlar
            bland annat om slagsmål, olyckor, skador, relationsproblem, ekonomiska
            förluster eller stölder, sämre skolresultat, oönskat eller oskyddat
            sex.
          </p>
          <p xml:id="i-D35LAFpUAsPJuKfJSCVMxW">
            För att stävja våld i offentlig miljö har polisen i Växjö utarbetat
            en metod som benämns Kronobergsmodellen, och som utvärderats av
            Brottsförebyggande rådet (Brå) i Rapport 2009:5: Utvärdering av
            Kronobergsmodellen En polisiär arbetsmetod för att förebygga våld
            i offentlig miljö. Brå skriver: Metoden syftar till att förebygga
            att ungdomar dricker alkohol i offentlig miljö och i förlängningen
            bidrar det till att minska ungdomsvåldet i dessa miljöer. Förutom
            att den används i Växjö har den också prövats och utvärderats
            i polisområdena Piteå, Sundsvall, Enköping/Håbo, Nacka, Skärholmen,
            Karlstad och Gotland.
          </p>
          <p xml:id="i-CGrwWpGDGCnQeTi21tdejF">
            För det första innebär metoden att polisen ingriper systematiskt
            mot ungdomar på stan som är berusade eller bär på alkohol och
            på plats häller ut alkoholen. Samtidigt ringer polisen de omyndiga
            ungdomarnas föräldrar, som uppmanas att hämta hem sina barn. Detta
            gäller även de minderåriga ungdomar som befinner sig tillsammans
            med andra ungdomar som bär på alkohol.
          </p>
          <p xml:id="i-Wj7tprJWKuSZ6StPJ4AAcW">
            För det andra inriktar sig polisen på dem som olagligt säljer
            eller anskaffar alkohol till ungdomar. Detta gäller såväl nära
            anhöriga, som de som mer systematiskt säljer alkohol i vinstintresse.
            Inte minst viktigt är detta med tanke på att den organiserade
            brottsligheten i dag står bakom en inte obetydlig del av smuggelspriten.
          </p>
          <p xml:id="i-TokxvhyiH9RA1fhbYiuZDh">
            Även om detta kan synas vara självklart för att upprätthålla
            lagen, sker arbetet mer systematiskt och mer resurser läggs på
            att faktiskt också utreda langningsbrotten. Resultaten är goda
            enligt Brå: Erfarenheterna från de polisområden som arbetat enligt
            metoden visar att ett aktivt arbete från polisens sida kan minska
            ungdomars alkoholdrickande i offentlig miljö. Att ungdomarna förhindrats
            att dricka i offentlig miljö har också lett till att färre ungdomar
            behövt få vård för alkoholförgiftning. De statistiska resultaten
            talar starkt för att det i sin tur kan bidra till att minska våldsbrotten
            i offentlig miljö. Detta är glädjande, särskilt mot bakgrund av
            att det rör sig om en tydlig och begriplig arbetsmetod som är
            relativt enkel att införa.
          </p>
          <p xml:id="i-FBosfUEwQh5FEvnrAMwnJ6">
            Det är angeläget att lagen upprätthålls när det gäller langning
            av alkoholdrycker till ungdomar. I dag tycks dessvärre en viss
            acceptans finnas kring att ungdomar blir märkbart berusade i lägre
            åldrar än svenska folket gemensamt stadfäst i lag. Att detta leder
            till omfattande problem för ungdomarna just de problem som lagen
            bland annat haft till syfte att förhindra pekar på vikten av att
            rättsväsendet fullföljer arbetet för att lagen upprätthålls. Redan
            utan alkohol har ungdomar under tonårstiden inte det omdöme som
            behövs för att undvika våld och andra problem, och med alkoholkonsumtion
            försämras omdömet än mer. När det nu finns en utvecklad metod
            för att arbeta med problematiken, den s.k. Kronobergsmodellen,
            bör denna självklart implementeras inom hela polisväsendet.
          </p>
        </div>
        <div xml:id="i-Q1pxqTE335GvPuXFfyh2zM" type="motSignatures">
          <list xml:id="i-PzHhswuscaJPctoEELiDex">
            <item xml:id="i-9MPwzqRtjqJbJe5eyg9uQc">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
