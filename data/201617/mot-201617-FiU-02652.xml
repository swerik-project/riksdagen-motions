<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FiU-02652">
  <teiHeader>
    <fileDesc>
      <titleStmt>
        <title>Skatteutjämning</title>
        <author corresp="i-8D1Xb5xvLE2YRWLnmb9hGW">av Isabella Hökmark (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2652 av Isabella Hökmark (M)</title>
          <idno type="rdwebb">H4022652</idno>
          <rs type="number">2652</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H4022652/text</ref>
          <ref type="dokument_url_html">http://data.riksdagen.se/dokument/H4022652</ref>
          <ref type="dokumentstatus_url_xml">http://data.riksdagen.se/dokumentstatus/H4022652</ref>
          <ref type="docx">http://data.riksdagen.se/fil/4C0F2F2D-3CFD-45E1-9C41-71069C871C39</ref>
          <ref type="pdf">http://data.riksdagen.se/fil/C26B00B0-D695-48DF-BA84-80AC8E2C9AEE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8D1Xb5xvLE2YRWLnmb9hGW</idno>
            <name>Isabella Hökmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LBRh7DwPBekXeAZxjRsFa1" type="signed"/>
        <correspContext corresp="i-LBRh7DwPBekXeAZxjRsFa1">
          <note type="signatory" corresp="i-8D1Xb5xvLE2YRWLnmb9hGW"/>
        </correspContext>
        <correspAction xml:id="i-TpQvFcjQEQDPYBeB6xJaqo" type="submitted">
          <date when="2016-10-05"/>
          <time when="13:15:30"/>
        </correspAction>
        <correspAction xml:id="i-EGu8LV1WVQ9KHuZfstg5RT" type="reviewed">
          <date when="2016-10-05"/>
          <time when="16:36:20"/>
        </correspAction>
        <correspAction xml:id="i-XhTkALFpsZnL7zjnNFeFwe" type="referred">
          <date when="2016-10-14"/>
        </correspAction>
        <correspAction xml:id="i-6uZqg41WccUNGzYHpn2ALm" type="assigned">
          <date when="2018-08-08"/>
          <time when="14:28:09"/>
        </correspAction>
        <correspContext corresp="i-6uZqg41WccUNGzYHpn2ALm">
          <ref type="assignedTo">Finansutskottet</ref>
        </correspContext>
        <correspAction xml:id="i-JfStUyTm6MfCYUpcgq4udB" type="behandlas_i"/>
        <correspContext corresp="i-JfStUyTm6MfCYUpcgq4udB">
          <ref type="uppgift">2016/17:FiU26</ref>
          <ref type="ref_dok_id">H401FiU26</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2652 av Isabella Hökmark (M) Skatteutjämning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-U61xQgqJwuknmD3EBLhNDY">
            Förslag till riksdagsbeslut
          </head>
          <list>
            <item xml:id="i-8iPs9W94KfEugrxgRhvTHh" sortKey="Yrkande 1">
              Riksdagen ställer sig bakom det som anförs i motionen om att
              överväga en förändring av skatteutjämningssystemet och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-YbaLhCX89DQHZWiPY1UF7d" type="h1">
            Motivering
          </head>
          <p xml:id="i-Ex1rZQiUsiZzPuw8oN2yHL">
            Regeringens förändringar av skatteutjämningssystemet i budgetproposition
            för 2016 slår än hårdare mot inkomsttagare som bor i de kommuner
            som redan i dag är utsatta för att betala in pengar till det kommunala
            skatteutjämningssystemet. Från den 1 januari i år ökades utgifterna
            ytterligare för de kommuner som bidrar till utjämningssystemet.
            Både genom en direkt utökning av inkomstsystemet och genom att
            man drog tillbaka det införandebidrag som fanns i systemet. Kommuner
            som håller igen på sina egna utgifter får därmed i växande utsträckning
            finansiera utgifter som de själva inte anser sig ha råd med eller
            vill prioritera. Kommuner som väljer att prioritera driften av
            förskola, skola och äldreomsorg får finansiera helt andra utgifter
            i andra kommuner som man själva avvisar för att kunna prioritera
            äldre och elever.
          </p>
          <p xml:id="i-KPZhWGeW5uVkxeNcn77oqK">
            Det är en underminering av det kommunala självstyret som nu ytterligare
            tar ett steg. I grunden motverkar det kommunalt ansvarstagande,
            prioriteringar av de viktigaste utgifterna och den sysselsättning
            som följer av kommunalt ansvarstagande och återhållsamhet med
            medborgarnas inkomster. Regeringen motverkar genom sina förslag
            till ytterligare utjämning mellan kommuner effektiv kommunal verksamhet
            och goda välfärdstjänster.
          </p>
          <p xml:id="i-FAVpH5Ps6pdoqERCXSQdUd">
            Den förstärkta överföringen av pengar mellan olika kommuner slår
            ytterligare mot löntagare med normala inkomster. De betalar ofta
            mer för sitt boende i storstadskommuner oavsett att de i stort
            sett har samma inkomster som löntagare i andra delar av landet.
            De får nu betala högre skatt för att finansiera verksamheter som
            kanske inte erbjuds i den egna kommunen, eller inte präglas av
            lika höga utgifter. Det kan vara allt från badhallar, idrottsanläggningar
            eller kommunala skrytbyggen. Det innebär att de som bor i dessa
            kommuner, med samma inkomster som löntagare i andra kommuner,
            får betala mer skatt för verksamhet de inte får någon del av.
            Det är orättfärdigt.
          </p>
          <p xml:id="i-XpdcYSv3SeyptD51Q5VAL5">
            Skatteutjämningssystemet som är tänkt att garantera de offentliga
            välfärdstjänsterna i hela landet motverkar därmed sitt syfte.
            Kommuner som framgångsrikt sköter sina verksamheter och ekonomi
            missgynnas och drivkraften till att öka sysselsättning och ekonomisk
            tillväxt i kommunen undermineras. Effekten av utjämningen blir
            en hämmad utveckling.
          </p>
          <p xml:id="i-BxBYEiVBi81PThxcNN8v8e">
            Att det finns ett behov av utjämning mellan kommuner och även
            landsting för att garantera de offentliga välfärdstjänsterna är
            alla överens om. Men det är helt orimligt med ett system som på
            ett så tydligt sätt motverkar tillväxt och utveckling. En kommun
            som arbetar för att öka sin ekonomiska tillväxt tjänar idag inget
            på en sådan utveckling då kommunen måste lämna ifrån sig mer i
            utjämningsskatt än vad man får in i skatteintäkter.
          </p>
          <p xml:id="i-HB9beVPt44mkugcEikfojn">
            När det gäller utjämningen mellan landstingen är Stockholms läns
            landsting det enda landsting som betalar till systemet och står
            för över hälften av de statliga skatteinkomsterna, samtidigt som
            Stockholms läns landsting har den högsta landstingsskatten.
          </p>
          <p xml:id="i-KMNvvYwfZ6BLuD7gFPjMLX">
            Det innebär att en normalinkomsttagare i Stockholms län, med
            dyrare levnadskostnader generellt, inte minst vad gäller boende,
            dessutom tvingas betala en högre skatt än motsvarande normalinkomsttagare
            i andra delar av Sverige. Polisen eller sjuksköterskan i Stockholms
            län får en högre skatt bara för att den ska räcka till att subventionera
            kommunala utgifter i andra delar av Sverige där landstingsskatten
            är lägre. Deras kolleger i andra landsting får lägre skatt tack
            vare att de med samma lön får betala en högre skatt, inte för
            att de offentliga utgifterna är högre i Stockholms läns landsting
            utan för att de i andra landsting är högre än vad skatteintäkterna
            egentligen tillåter.
          </p>
          <p xml:id="i-5P9Uv866BsfPtWudEvnw2u">
            Motsvarande gäller de inkomsttagare som bor i de kommuner som
            betalar in till utjämningssystemet. Effekterna för dem som i Stockholms
            län bor i nettobetalande kommuner är än större. De bestraffas
            för att de bor i fel kommun och fel landsting. Det är ett orättfärdigt
            system för utjämning mellan landets kommuner och landsting. De
            får betala högre skatt för att kolleger och löntagare med samma
            lön som dem ska betala lägre skatt samtidigt som de får finansiera
            offentliga utgiftsprojekt som inte ryms inom deras egna kommuners
            utgiftsprioriteringar. Det är ett orättfärdigt utjämningssystem
            som drabbar människor för var de bor och inte beroende på inkomst.
          </p>
          <p xml:id="i-Sh6qQNtrCW8zvQexvsA2wC">
            Stockholms län står för runt drygt 20 procent av Sveriges befolkning
            med över 50 procent av de statliga direkta skatterna och 21 procent
            av BNP. Stockholm är en av Europas mest snabbväxande städer och
            inom de närmaste tio åren räknar man med en ökning på runt 350
            000 invånare. Denna befolkningsökning ställer mycket stora krav
            på bostadsbyggande, infrastruktur och skola, vård och omsorg.
          </p>
          <p xml:id="i-oXN3f6jYH7GDVCmV2WCH8">
            Den översyn som tidigare gjorts av skatteutjämningssystemet och
            som överlämnades i april 2011 (SOU 2011:39) tog inte hänsyn till
            de uppdrag som gavs, att utreda alternativa metoder för inkomstutjämningen
            i syfte att identifiera tillväxthämmande metoder. Problematiken
            kring tillväxthämmande effekter tas inte upp. Istället föreslås
            en utökad inkomst- och kostnadsutjämning där den största negativa
            förändringen för en enskild kommun skulle innebära 1 700 kronor
            per invånare och för den kommun som mottar pengarna innebär den
            största positiva förändringen 2 500 kronor per invånare. Förslaget
            kommer att bidra till ytterligare börda för de kommuner som redan
            bidrar mest till systemet. Stockholm som tillväxtmotor för hela
            vårt land drabbas redan nu extra hårt av dagens utformning av
            skatteutjämningssystemet och genom det förslag som föreslås (SOU
            2011:39) blir Stockholm en ännu större förlorare. Istället för
            att premiera tillväxt, företagande och inflyttning så motverkas
            detta.
          </p>
          <p xml:id="i-RpAQWjshbY4PrkbXXpEYYL">
            Med en fortsatt rekordinflyttning till Stockholm är det mycket
            oroväckande att flera kommuner uppger att de förlorar ekonomiskt
            på en befolkningsökning i dagens skattesystem. Nära procent av
            kommunerna i Stockholm uppger att systemet dämpar deras bostadsbyggande,
            detta samtidigt som behovet av bostadsbyggande är större än någonsin,
            just i Stockholmsområdet. Detta är mycket allvarsamt redan idag
            då bostadssituationen i länet är mycket pressad. Det står i en
            direkt strid med behovet av att bygga fler bostäder i Sverige
            och där människor väljer att bo.
          </p>
          <p xml:id="i-QLWaGU5CcheLF3y2qKGjeV">
            Den lösning som är den rimliga är att staten tar det fulla ansvaret
            för utjämningen för såväl kommuner som landsting. Staten står
            redan idag för ca 95 procent av finansieringen och rimligen bör
            staten stå för 100 procent för att på så sätt premiera tillväxt
            och utveckling och inte som idag ställa kommuner eller landsting
            mot varandra.
          </p>
          <p xml:id="i-39RzJ4u2pKSkHzcv6TaiHd">
            Systemet är tillväxthämmande för de kommuner och landsting som
            får ett alltför generöst bidrag samtidigt som det är tillväxthämmande
            för Stockholms län som tvingas till högre skatter och lägre offentliga
            investeringar för att ge bort en viktig inkomst som skulle ha
            kunnat investeras för ännu bättre tillväxt.
          </p>
          <p xml:id="i-TokA6h2edsy7sEDF2V4CwA">
            Skatteutjämningen bör för såväl kommuner som landsting på sikt
            fullt ut finansieras av staten.
          </p>
        </div>
        <div type="motSignatures">
          <list>
            <item xml:id="i-PEzQPYeed4qBMdUs2P2Rko">
              Isabella Hökmark (M)
            </item>
          </list>
        </div>
      </div>
    </body>
  </text>
</TEI>
