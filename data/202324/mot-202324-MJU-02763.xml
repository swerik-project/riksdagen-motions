<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-02763">
  <teiHeader>
    <fileDesc>
      <titleStmt>
        <title>med anledning av prop. 2023/24:28 Sänkning av reduktionsplikten för bensin och diesel</title>
        <author corresp="i-Qqu9byP8zwudzHA8ErxkRe">av Rickard Nordin m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2763 av Rickard Nordin m.fl. (C)</title>
          <idno type="rdwebb">HB022763</idno>
          <rs type="number">2763</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB022763/text</ref>
          <ref type="dokument_url_html">https://data.riksdagen.se/dokument/HB022763</ref>
          <ref type="dokumentstatus_url_xml">https://data.riksdagen.se/dokumentstatus/HB022763</ref>
          <ref type="pdf">https://data.riksdagen.se/fil/889BF76D-E0A8-4FCA-AAA8-4C6ACC0F420F</ref>
          <ref type="docx">https://data.riksdagen.se/fil/BF2F5F6F-AF05-4D7E-8553-92E7FCD52E34</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-BE9rE88w7g6A9eUimJmA8D</idno>
            <name>Anders Karlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-XAZcitMZTR8bVqpJa6hFB3" type="basedOn"/>
        <correspContext corresp="i-XAZcitMZTR8bVqpJa6hFB3">
          <ref>Proposition 2023/24:28</ref>
        </correspContext>
        <correspAction xml:id="i-FoDdKrHBLQPxADMueNmmow" type="signed"/>
        <correspContext corresp="i-FoDdKrHBLQPxADMueNmmow">
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-VxX8uLJ6VUnSdeyZcXucoU"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-BE9rE88w7g6A9eUimJmA8D"/>
        </correspContext>
        <correspAction xml:id="i-N1aoC4Qs1KbZMeAUECbDZp" type="submitted">
          <date when="2023-11-01"/>
          <time when="16:26:16"/>
        </correspAction>
        <correspAction xml:id="i-2ZAnC4bR7njBE16CMoiPEk" type="reviewed">
          <date when="2023-11-02"/>
          <time when="16:17:35"/>
        </correspAction>
        <correspAction xml:id="i-U2DbAXBmrgnsEt4LFJQBAL" type="dismissed">
          <date when="2023-11-07"/>
        </correspAction>
        <correspAction xml:id="i-VhwN1nS4BB82gXZ6NuLSXh" type="referred">
          <date when="2023-11-08"/>
        </correspAction>
        <correspAction xml:id="i-MgD8ZYmhXGFAf4sE9zDGBo" type="assigned">
          <date when="2023-11-30"/>
          <time when="15:28:28"/>
        </correspAction>
        <correspContext corresp="i-MgD8ZYmhXGFAf4sE9zDGBo">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-PN7UTAsDfqNAJMGQrfZjMk" type="behandlas_i"/>
        <correspContext corresp="i-PN7UTAsDfqNAJMGQrfZjMk">
          <ref type="uppgift">2023/24:MJU5</ref>
          <ref type="ref_dok_id">HB01MJU5</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU5</ref>
          <ref type="ref_dok_titel">Sänkning av reduktionsplikten för bensin och diesel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PnDih6Qf5EnVotDURv7EpA" type="motHeader">
        <div xml:id="i-RnREuUjq34ub2qarZwjkJh" type="motTitle">
          Motion till riksdagen 2023/24:2763 av Rickard Nordin m.fl. (C)
          med anledning av prop. 2023/24:28 Sänkning av reduktionsplikten
          för bensin och diesel
        </div>
      </div>
      <div xml:id="i-3RbbnJgEpan6uvKt3q1kYq" type="motBody">
        <div xml:id="i-3upvnagL6rNgFbau67hp2n" type="motProposal" subtype="förslag">
          <head xml:id="i-E9jyVBKQtcvumfZDHYk4gf">
            Förslag till riksdagsbeslut
          </head>
          <list xml:id="i-FmFNUXPH5p89SQbuSMvshk">
            <item xml:id="i-NDjqnnk4i9cvZ5psouyome" sortKey="Yrkande 1">
              Riksdagen avslår regeringens proposition 2023/24:28 Sänkning
              av reduktionsplikten för bensin och diesel.
            </item>
          </list>
          <list xml:id="i-LbZRwqY1UVv6vNgjBbYyj4">
            <item xml:id="i-9jix1dxynLDg9t8rMGPNxN" sortKey="Yrkande 2">
              Riksdagen ställer sig bakom det som anförs i motionen om avskaffad
              koldioxidskatt för biobränslen inom reduktionsplikten och tillkännager
              detta för regeringen.
            </item>
          </list>
          <list xml:id="i-Rexy8NE9Uv5wvXTAiuEbcf">
            <item xml:id="i-6s6aQtGKZJaMNAEJcb1zHY" sortKey="Yrkande 3">
              Riksdagen ställer sig bakom det som anförs i motionen om sänkt
              reduktionspliktsavgift och tillkännager detta för regeringen.
            </item>
          </list>
          <list xml:id="i-7tKa3dgqMfa8HKeCLW3MF4">
            <item xml:id="i-E7FazTNRhUm6gKEzcp5tah" sortKey="Yrkande 4">
              Riksdagen ställer sig bakom det som anförs i motionen om att
              övergå till europadiesel och tillkännager detta för regeringen.
            </item>
          </list>
          <list xml:id="i-49ZwWc3ry2tfjxtt55tR6U">
            <item xml:id="i-4YNSFmSNT3h7MuJj2cXBzH" sortKey="Yrkande 5">
              Riksdagen ställer sig bakom det som anförs i motionen om en reformering
              av reduktionsplikten och tillkännager detta för regeringen.
            </item>
          </list>
        </div>
        <div xml:id="i-8RVGM5bcx6KdEUpQNdKoWB" type="motContent">
          <head xml:id="i-4548rBrGaGMo5VfSxb3kdv" type="h1">
            Motivering
          </head>
          <p xml:id="i-C7nagaBamFW7QuPAQDiVg1">
            Centerpartiet ser klimatkrisen som en av vår tids största utmaningar.
            Det är samtidigt en fråga där Sverige kan spela en avgörande internationell
            roll som föregångsland, och där vårt ledarskap samtidigt kan leda
            till jobb, tillväxt och affärsmöjligheter. Det är glädjande att
            kunskapen och medvetenheten om klimatförändringarna är större
            än någonsin. Samtidigt kunde inte budskapet i FN:s klimatpanels
            sjätte syntesrapport om den samlade klimatvetenskapen vara tydligare:
            klimatet kan inte vänta. Utsläppen måste vända ned senast redan
            år 2025 och sedan fortsätta kraftigt nedåt om det ska vara möjligt
            att klara 1,5-gradersmålet. Dessutom har klimatförändringarna
            och den globala uppvärmningen en negativ påverkan på naturen och
            på den biologiska mångfalden. Det är helt avgörande att vi når
            1,5-gradersmålet för att bibehålla fungerande ekosystem. Centerpartiet
            ser klimatmålen, både de svenska och de på EU-nivå, som avgörande
            riktmärken för att lyckas med den gröna omställningen.
          </p>
          <p xml:id="i-ReULtLqQYMYm1Jcwodq8ud">
            Syftet med reduktionsplikten är att minska koldioxidutsläppen
            från transportsektorn. Reduktionsplikten trädde i kraft 2018 och
            har sedan dess fungerat som ett mycket effektivt verktyg för att
            få ned utsläppen. Utöver klimatnyttan bidrar reduktionsplikten
            enligt Energimyndigheten på sikt även med en ökad försörjningstrygghet
            för drivmedel. I propositionen Sänkning av reduktionsplikten för
            bensin och diesel (prop. 2023/24:28) föreslår regeringen en kraftig
            sänkning av reduktionsplikten, något som Centerpartiet är mycket
            kritiska emot.
          </p>
          <p xml:id="i-AoaStKiR2sgAdh9xRacpPq">
            I propositionens konsekvensanalys beskrivs de konsekvenser som
            den föreslagna kraftiga sänkningen av reduktionsplikten kommer
            att innebära. Mest påtagliga är de mycket negativa effekterna
            för klimatet. Sänkningen av reduktionsplikten beräknas öka utsläppen
            från inrikes transporter och arbetsmaskiner med ca 4 miljoner
            ton 2024 jäm­fört med 2023. Det motsvarar en ökning med knappt
            10 procent av Sveriges territoriella utsläpp av växthusgaser.
            Värt att notera är att denna beräkning inte omfattar den minskade
            försäljningen och användningen av laddbara fordon som sänkningen
            av reduktionsplikten förväntas leda till. Dessutom kan sänkningen
            av reduktionsplikten, och den minskade efterfrågan på biodrivmedel
            som den medför, leda till att viljan att investera i nya anläggningar
            för produktion av biodrivmedel minskar. Det i sin tur skulle kunna
            leda till att utsläppen globalt ökar jämfört med om reduktionsplikten
            inte hade sänkts.
          </p>
          <p xml:id="i-JmyfAttDaDpeEXwK8k7SxB">
            Sänkningen av reduktionsplikten utgör även en stor utmaning vad
            gäller möjligheten för Sverige att nå de nationella etappmålen.
            För att citera propositionens konsekvens­analys: ”Om det inte
            införs andra styrmedel som minskar utsläppen, kommer det att krävas
            avsevärt högre krav på drivmedelsleverantörerna 2030 än vad som
            föreslås för 2024–2026 för att nå etappmålen. En snabb ökning
            av reduktionsnivåerna kan ge utmaningar, med bland annat risk
            för brist på kapacitet för produktion av biodrivmedel för nordiska
            förhållanden.” Även Sveriges åtaganden enligt ansvarsförordningen
            utsätts för kraftiga svängningar: ”En konsekvens av att sänka
            reduktionsplikten för bensin och diesel till 6 procent under 2024–2026
            är att de krav som ställs på drivmedelsleverantörerna, om inte
            nya styrmedel införs, sannolikt kommer att behöva vara betydligt
            högre under 2027–2030 för att Sverige ska kunna klara åtagandet
            enligt ansvarsfördelningsförordningen.” I propositionen finns
            även att läsa: ”Om kraven på drivmedelsleverantörerna inte ställs
            tillräckligt högt, kommer Sverige att vara beroende av att köpa
            utsläppsenheter från andra medlemsstater, vilket är en osäker
            väg.” Det är en utveckling som Centerpartiet är starkt kritiska
            till. Både för att det är högst osäkert om dessa utsläppsrätter
            ens finns tillgängliga och dels för att ett sådant angreppssätt
            helt missar de nyttor som motsvarande investeringar hade medfört
            i Sverige i form av såväl arbetstillfällen som försörjningstrygghet.
            Det finns dessutom en avsevärd risk att Sverige behöver återbetala
            hela eller stora delar av de medel som Sverige erhållit från EU:s
            återhämtningsfond, förutom de böter som kan väntas om Sverige
            inte når de europeiska klimatmålen som är bindande. Miljardbelopp
            riskerar att behöva betalas, något som regeringen inte alls budgeterat
            för och som är helt onödiga och oförsvarliga utgifter att behöva
            betala, helt utan nytta i Sverige.
          </p>
          <p xml:id="i-LU7jVMbJQku8waamEAxxVL">
            En av de saker som oftast efterfrågas från näringslivet av politiken
            är långsiktiga spelregler. Kring reduktionsplikten fanns dessa.
            7 av 8 partier var helt eniga om vikten av reduktionsplikten samt
            hur både regelverk och nivåer skulle vara för åtskilliga år framöver.
            Att nu abrupt skrota mycket stora delar av inblandningen av förnybara
            drivmedel samtidigt som allt som ska ske från 2027 och framåt
            helt slopas, är ett dråpslag mot långsiktigheten. Detta helt utan
            svar på hur klimatmålen i stället ska uppnås. För att påminna
            om vad den nuvarande statssekreteraren till miljöministern tidigare
            sagt: ”Reduktionsplikten är vårt verktyg för att nå klimatmålen
            i transport­sektorn. Alternativet är förbud och ransonering eller
            att överge klimatmålen. Jag hör ingen argumentera för det, bara
            mot reduktionsplikten.” Det står i bjärt kontrast till hur regeringen
            nu bedriver sin politik.
          </p>
          <p xml:id="i-QN5pVr4D4RHtPWRrtq9DLh">
            Det är också tydligt att för att nå ESR-målen finns få andra
            lösningar än att lägga bördan på jord- och skogsbruket, dvs. marksektorn,
            eftersom transporterna och därmed inte heller arbetsmaskinerna
            kommer att kunna ta den förväntade andel som aviserats tidigare.
          </p>
          <p xml:id="i-8wG76hno4FbU9ntHt8k5r2">
            Mot bakgrund av de kraftigt negativa konsekvenserna för klimatet,
            näringslivet, jord- och skogsbruket, försörjningstryggheten och
            inte minst förtroendet för politiken avstyrker Centerpartiet,
            likt en övervägande del av remissinstanserna, förslaget och yrkar
            därför avslag på regeringens proposition 2023/24:28 Sänkning av
            reduktions­plikten för bensin och diesel.
          </p>
          <p xml:id="i-QZgUZuCSJZxNmnZKsg99eN">
            Centerpartiet delar regeringens ambition att försöka få ned bränslepriset
            vid pump. Vi har därför tagit fram ett eget förslag för detta,
            som vi kallar för ”Tanka svenskt”. Som ett led i det vill vi avskaffa
            koldioxidskatten för biobränslen inom reduktions­plikten. I mars
            2023 beslutade EU-kommissionen om nya regler i syfte att påskynda
            den gröna omställningen i unionen. Bland annat ges medlemsländerna
            ökad flexibilitet att utforma och genomföra stödåtgärder inom
            sektorer som är avgörande för omställningen. Det innebär att det
            står Sverige fritt att genomföra den skattebefrielse som Centerpartiet
            tidigare förslagit, att skattebefria biobränslen inom reduktionsplikten.
          </p>
          <p xml:id="i-YAmx6PmUuH3kHc6Gvn3b7g">
            Dessutom vill vi sänka reduktionspliktsavgiften. I reduktionsplikten
            finns en sanktionsavgift för de aktörer som inte uppnår den föreskrivna
            inblandningen. Denna avgift har kommit att få en prissättande
            funktion på marknaden snarare än alternativ­kostnad för att leva
            upp till reduktionsplikten. Alternativkostnaden för drivmedels­bolagen
            är snarare varumärkesbaserad än kostnadsbaserad. Vi föreslår att
            avgiften sänks till 3,20 kr/kg CO2.
          </p>
          <p xml:id="i-C63tXacQAdgA7559CvT6KV">
            Vi anser också att regeringen bör se över möjligheten att ändra
            momssatsen på biobränslen så att den ligger på den lägsta möjliga
            momssatsen.
          </p>
          <p xml:id="i-P4YZaDy8bxGB8Bdn9tDcN8">
            Energimyndigheten har föreslagit att Sverige bör övergå från
            diesel MK1 till den europeiska standarden, MK3. Myndigheten visar
            på många fördelar med en sådan förändring. Europadieseln kan hantera
            en större inblandning av biobränslen, den är mer energieffektiv
            och en övergång skulle ge svenska drivmedelsbolag fler alternativa
            leverantörer, vilket i sin tur skulle öka vår motståndskraft vid
            kriser och antas ha en prisdämpande effekt. Centerpartiets samlade
            bedömning är att Sverige bör följa Energimyndighetens rekommendation
            och övergå till att främja MK3 över MK1.
          </p>
          <p xml:id="i-TSvS48uwDPRiPyJiJtUPLt">
            I spåren av Rysslands olagliga invasion av Ukraina har det blivit
            tydligt att Sveriges beredskapslager och självförsörjning av drivmedel
            behöver stärkas kraftigt. Center­partiet föreslår därför en överenskommelse
            mellan staten, leverantörerna och driv­medelsproducenterna om
            en kraftigt utbyggd biodrivmedelsproduktion. Överens­kommelsen
            innebär också ett referenspris för biodrivmedel enligt s.k. contracts
            for difference där staten garanterar att köpa in vissa volymer
            biobränslen till ett riktpris under ett visst antal år. Snarliga
            förslag finns redovisade i bioekonomiutredningens delbetänkande
            från våren 2023. Riktpriset sätts genom omvända auktioner. Dessa
            volymer auktioneras därefter ut till de drivmedelsbolag, på den
            svenska marknaden, som är villiga att sälja de garanterade volymerna
            till det satta referenspriset. Detta kan ske antingen genom försäljning
            av rena biodrivmedel eller genom ökad inblandning i konventionellt
            dieselbränsle. I ett nästa steg bör även referenspriset sättas
            genom omvända auktioner. Målet är att producera 3 miljarder liter
            biodrivmedel, vilket motsvarar hälften av dagens dieselanvändning.
          </p>
          <p xml:id="i-BDoPR3uHGAcfSfwRPJdsEN">
            Slutligen föreslår vi en reformering av reduktionsplikten för
            att nå klimatmålen. Vi föreslår att inblandningen bibehålls på
            dagens nivåer. Den sammanlagda volymen på bensin och diesel motsvarar
            ungefär 25 procent. Utöver detta vill vi införa en grön kvot för
            försäljning av höginblandade biobränslen som motsvarar de kommande
            behoven upp till 50 procent av drivmedelsvolymen 2030 för att
            tillsammans med en offensiv elektrifiering nå klimatmålen 2030.
            Därigenom tvingar vi upp utbudet av höginblandade biodrivmedel
            på marknaden, vilket i sin tur bör leda till lägre marknadspriser.
          </p>
          <p xml:id="i-7wNQzA4ASDkhwBTxg2LWF6">
            Mot denna bakgrund yrkar Centerpartiet bifall på våra förslag
            inom ramen för ”Tanka svenskt”.
          </p>
        </div>
        <div xml:id="i-8NP4ueF8Er4sjbotbRoDMZ" type="signatureBlock">
          <list xml:id="i-SAESRXemQL1TaRRZDtX7F1">
            <item xml:id="i-Y1xyf1u6hBvgE1fMF1C86U" who="i-Qqu9byP8zwudzHA8ErxkRe" type="signature">
              Rickard Nordin (C)
            </item>
            <item xml:id="i-WYxWGvVh5k6VrH1u1yn1RP" who="i-VxX8uLJ6VUnSdeyZcXucoU" type="signature">
              Stina Larsson (C)
            </item>
            <item xml:id="i-LgixbBHPy4K49AYgXmAMvf" who="i-W1SpeP85RXQTDYN2miQfXU" type="signature">
              Daniel Bäckström (C)
            </item>
            <item xml:id="i-ENeEnkfEvqhbhvKgy9yiVK" who="i-BE9rE88w7g6A9eUimJmA8D" type="signature">
              Anders Karlsson (C)
            </item>
          </list>
        </div>
      </div>
    </body>
  </text>
</TEI>
