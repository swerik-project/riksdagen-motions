<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00706">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__706/mot_1970__ak__706-001.pdf"/>
      <fw xml:id="i-BPuDf6sEFYxwb7ykGDEKg9">
        Motion i Andra kammaren, nr 706 år 1970 7
      </fw>
      <div xml:id="i-FHWVkJRPxUir1GGx74Uibm" type="motHeader">
        <div xml:id="i-5GLXe2zVULZ5B4WGCEpst2" type="motTitle"/>
        <div xml:id="i-QnYWUHL45SQjWXYq2Kqd1P" type="motSubmissionInfo"/>
      </div>
      <div xml:id="i-KjML3sPUvLMb9WAS1G869b" type="motBody">
        <div xml:id="i-Aautcu8aRuUtc6vj9m9XD2">
          <p xml:id="i-4vcjNBwJqE7xLjiMqCR1VD">
            Nr 706
          </p>
          <p xml:id="i-HiuPiihRSyjsZwdgmv6YnT">
            Av herr Mellqvist m. fl., angående en högre teknisk utbildning
            i Norr- land.
          </p>
          <p xml:id="i-NAj7b4emphpMtiD7jVLCge">
            (Lika lydande med motion nr 603 i Första kammaren)
          </p>
          <p xml:id="i-62u3zc81uhhngYxnDhi7xj">
            Den s.k. Norrlandsberedningen tillsattes av Kungl. Maj:t 1966
            med uppgift att kontinuerligt följa frågan om högre teknisk utbildning
            i Norrland och när så be- finns möjligt framlägga förslag rörande
            fortsatt utbyggnad av nämnda utbildning. Som bekant har beredningen
            nyligen till Kungl. Maj:t överlämnat förslag om inrät- tande av
            teknisk utbildning på universitetsnivå i en rad norrländska orter.
            Bered- ningens uppdrag liksom de framlagda förslagen har helt
            knutits till det egentliga Norrland. Utvecklingen i de södra skogslänen
            har emellertid under 1960-talet visat samma drag som den i norra
            skogslänen, vilket motiverar att beredningens uppdrag utvidgas
            att omfatta samtliga skogslän. Kopparbergs läns näringsliv är
            starkt koncentrerat till den tunga industrin och där speciellt
            till stål- och metallindustrin. Stålindustrins koncentration till
            ett bälte i Mellansverige är historiskt betingad. De naturtillgångar
            som tidigare var väsent- liga för framställningen av järn, nämligen
            malm, skog och vattenkraft, fanns i stora mängder i Bergslagen.
            Flertalet av de nuvarande företagen, speciellt stålverken, har
            på något sätt anknytning till de gamla bruken. Trots att fördelarna
            med närhet till råvaror och energikällor i dag har minskat i betydelse
            och i några fall fått ändrad karaktär är fortfarande två tredjedelar
            av stål- och metallindustrin lokaliserad till Bergslagen. Sambandet
            med skogen lever kvar genom den specifikt svenska kombi- nationen
            av järn- och stålverk samt skogsindustri. Den starka koncentrationen
            av speciellt järn- och stålverk till Bergslagen medför att berörda
            län blir starkt beroende av utvecklingen inom denna bransch. I
            Koppar- bergs och Gävleborgs län återfinns en tredjedel av samtliga
            industrianställda inom denna bransch. Därutöver är verkstads-
            och serviceindustrin ofta direkt beroende av järn- och stålverken
            för sitt fortbestånd. Konsekvenserna av detta beroende av ut-
            vecklingen inom en bransch har tydligt kunnat observerats under
            1960-talet. De vikande stålpriserna har medfört snabba rationaliseringar
            inom stålverken, vilket resulterat i ökad produktion med minskat
            antal anställda. Enbart åren 1965-1967 har antalet sysselsatta
            i stålindustrin (inkl. gruvor) minskat med 800 sysselsatta i Kopparbergs
            län. Frånvaro av expanderande verkstadsindustri och av expanderande
            autonoma servicenäringar har medfört att den industrialiserade
            södra länsdelen un- der slutet av 1960-talet haft en stor utflyttning.
            Befolkningsutvecklingen har för hela Kopparbergs län karakteriserats
            av en stor
          </p>
          <pb facs="riksdagen-motions-pdf/data/1970/mot_1970__ak__706/mot_1970__ak__706-002.pdf"/>
          <fw xml:id="i-YZwQv8UUBDW1E45otRwZkD">
            8 Motion i Andra kammaren, nr 706 år 1970
          </fw>
          <p xml:id="i-2hSTJ1Qw3MuYmvZyGaoRp1">
            nettoutflyttning med en kraftig folkminskning som följd. Nettoutflyttningen
            har på senare år uppgått till nära 2 000 personer per år. Det
            är givet att en sådan kraftig avflyttning allvarligt påverkar
            åldersstrukturen med minskad andel befolkning i de mest produktiva
            åldrarna. Parallellt med den gradvisa omstruktureringen av industrin
            mot större och mera specialiserade enheter, vilket speciellt gäller
            stål- och massaindustrin, expanderar utbildningssektorn kraftigt
            och finner nya former. Fler och fler får tillgång till högre studier.
            Den nuvarande typen av universitets- och högskoleutbildning kommer
            tro- ligtvis att i framtiden kombineras med en allt större del
            av praktisk yrkesutbildning. Undervisningen blir i allt högre
            grad beroende av praktisk utbildning inom industri och förvaltning.
            Detta ifrågasätter om den nuvarande undervisningens form och lokalisering
            är den mest lämpliga för morgondagens samhälle, där den teoretiska
            utbildningen kommer att varvas med praktisk verksamhet. Samtidigt
            som den högre undervisningen blir mera beroende av industrins
            närhet är även industrin i hög grad beroende av den undervisning
            och forskning som be- drivs vid högre läroanstalter. Speciellt
            gäller detta stålindustrin där den interna- tionella konkurrensen
            tvingar företagen till högre grad av specialisering och där före-
            tagen årligen lägger ner stora summor på forskning. Tillkomsten
            av högre teknisk utbildning i Bergslagsområdet inom ämnesområden
            som tillgodoser den befintliga industrins behov skulle bli av
            stor betydelse för den industriella utvecklingen. Den befintliga
            industrin som är av avgörande betydelse för områdets framtida
            utveckling skulle genom samarbete inom skilda forsknings- områden
            få gynnsammare förutsättningar att vidareutvecklas, samtidigt
            som den stimulans som högre utbildning ger på ett verksamt sätt
            skulle bidra till en snabbare differentiering av näringslivet
            i området. Ett naturligt centrum för sådan utbildning utgör Falun/Borlänge-regionen.
            Regio- nen ligger i centrum av den tunga industrins utbredning
            i Mellansverige. Inom detta område finns naturliga och goda kommunikationer
            med centralorten Falun/Bor- länge. Regionen har ett naturligt
            upptagningsområde som utan att konkurrera med andra etablerade
            orter har ett befolkningsunderlag på cirka 500 000 personer. Vid
            bedömning av den högre utbildningens värde måste även dess funktion
            som autonom servicenäring beaktas. I Kopparbergs län har sedan
            länge vidtagits åtgär- der i syfte att vidareutveckla centralregionen
            Falun/Borlänge, vars utveckling är av avgörande betydelse för
            hela länet. En utbildningsanstalt av detta slag kan för- väntas
            ge ett icke obetydligt antal nya arbetstillfällen, vilket avsevärt
            skulle bidra till den åsyftade vidareutvecklingen och differentieringen
            av centralorternas näringsliv. Den arbetande Norrlandsberedningen
            synes vara lämpligt organ att överväga denna fråga. Beredningens
            geografiska område synes samtidigt böra ändras till att omfatta
            samtliga skogslän. Med hänvisning till vad ovan anförts hemställes,
            att riksdagen måtte besluta att hos Kungl. Maj:t hemställa dels
            om att Norrlandsberedningens område utsträckes att gälla samtliga
            skogslän,
          </p>
          <pb facs="riksdagen-motions-pdf/data/1970/mot_1970__ak__706/mot_1970__ak__706-003.pdf"/>
          <fw xml:id="i-96nVsZ4xGVAXWzW6WpzziT">
            Motion i Andra kammaren, nr 706 år 1970 9
          </fw>
          <p xml:id="i-TEgkH7WG1tS2DqgrCwRWy7">
            dels att frågan om anordnandet av högre teknisk utbildning i
            Bergslagen överlämnas till Norrlandsberedningen.
          </p>
          <p xml:id="i-8pCd8ftH4SquchtatmnZ2s" type="date">
            Stockholm den 28 januari 1970
          </p>
          <p xml:id="i-XJ8vgC8T2DeeGHowVwf8A9">
            Sven Mellqvist (s) Gudrun Sundström (s) Åke Green (s) Ingrid
            Bergman (s)
          </p>
        </div>
      </div>
    </body>
  </text>
</TEI>
