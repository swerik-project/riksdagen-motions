<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-FöU-00221">
  <teiHeader>
    <fileDesc>
      <titleStmt>
        <title>Nytt vapenslag: e-krig/telekrig</title>
        <author corresp="i-J6iNc7etmFsvBgThMM5STy">av Anna SteeleKarlström (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nytt vapenslag: e-krig/telekrig</title>
          <idno type="rdwebb">GY02Fö221</idno>
          <rs type="number">Fö221</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GY02Fö221/text</ref>
          <ref type="dokument_url_html">http://data.riksdagen.se/dokument/GY02Fö221</ref>
          <ref type="dokumentstatus_url_xml">http://data.riksdagen.se/dokumentstatus/GY02Fö221</ref>
          <ref type="doc">http://data.riksdagen.se/fil/E544FE2B-9990-4EF5-8814-712759950239</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J6iNc7etmFsvBgThMM5STy</idno>
            <name>Anna SteeleKarlström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BWA3zxzXVb1rCUxj3TCZGe" type="signed"/>
        <correspContext corresp="i-BWA3zxzXVb1rCUxj3TCZGe">
          <note type="signatory" corresp="i-J6iNc7etmFsvBgThMM5STy"/>
        </correspContext>
        <correspAction xml:id="i-ULCbKJFVEDE1Mx2QoATZ8q" type="numbering">
          <date when="2010-10-28"/>
        </correspAction>
        <correspAction xml:id="i-EH8DRmkBmQ4vrzVQbeRoRK" type="submission">
          <date when="2010-10-26"/>
        </correspAction>
        <correspAction xml:id="i-4LBuUTYg1m3KtY1vm99J4d" type="transfer">
          <date when="2010-10-25"/>
        </correspAction>
        <correspAction xml:id="i-FX6ooMfcM3kKwmkKnBEtwM" type="assigned"/>
        <correspContext corresp="i-FX6ooMfcM3kKwmkKnBEtwM">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-N8hDHLA9iW7rDcpBPuCVwT" type="motBody">
        <div xml:id="i-VnuowVMWSMDW4H2fMzk7sr" type="motProposal" subtype="förslag">
          <head xml:id="i-PciojvBqMc4LZHDkyHjGnx">
            Förslag till riksdagsbeslut
          </head>
          <list xml:id="i-4YWMNFJkrdYdAVDzpKuLzJ" style="ol">
            <item xml:id="i-Y8FEygLd9RT9eyqUAMMPtZ">
              Riksdagen tillkännager för regeringen som sin mening vad som
              anförs i motionen om att man inom Försvarsmakten från existerande
              vapenslag bör organisera de enheter som huvudsakligen utför uppgifter
              relaterade till telekrig i ett nytt vapenslag: e-krig.
            </item>
            <item xml:id="i-38wxzq4oLZYi8zWBwm7qaK">
              Riksdagen tillkännager för Regeringen som sin mening vad som
              anförs i motionen om att det nya vapenslaget e-krig bör få det
              huvudsakliga ansvaret i samhället i såväl fredstid som krigstid
              för en effektiv samverkan mellan samtliga civila och militära
              insatser relaterade till e-krig, telekrig, signalspaning, elförsörjning
              och datakommunikation.
            </item>
          </list>
        </div>
        <div xml:id="i-JK2BmCBpJQ2P84acpPebay" type="motContent">
          <head xml:id="i-NYDiDuWQUNJYzitonqnzyy" type="h1">
            Motivering
          </head>
          <p xml:id="i-3AELZsjbr1HhGduW7vYSgu">
            Det svenska samhället är mycket sårbart för störningar i infrastruktur
            av alla slag. Det gäller naturliga störningar av typen snö, is,
            stormar och aska från vulkanutbrott, men i allt högre grad också
            störningar i kommunikationsnät för datakommunikation och elförsörjning.
            Exempelvis anger Elsäkerhetsverket i en årsrapport för 2008 att
            den faktiska förmågan att klara en kris är osäker 1 . Först år
            2009 införde Elsäkerhetsverket en krisplan 2 . Konsekvenser av
            strömavbrott för exempelvis sjukvården kan studeras i ett exempel
            från Karolinska sjukhuset 2007 3 .
          </p>
          <p xml:id="i-M38npiGAgp9tfvqKGj4Nig">
            Störningar i datorsystem av naturligt slag, dvs. felaktigheter
            (buggar) i de system som finns i drift, visar sig några gånger
            per år då exempelvis någon av Sveriges större banker inte är tillgänglig
            för inloggning via Internet. Det brukar allt som oftast ge rubriker
            i olika medier, trots att skadan inte är större än att räkningarna
            för några hundra tusen personer betalas en dag eller två senare
            än normalt.
          </p>
          <p xml:id="i-2zpj6SFVqwXtWATSiWBzAJ">
            Störningar i datakommunikation kan också bero på den mänskliga
            faktorn, som exempelvis när kablar grävs av, eller som när samtliga
            webbadresser inom hela Sverige-domänen .se blev onåbara en kort
            tid 4 . Konsekvenserna av kommunikationsavbrotten blir ofta stora
            på mobilteletrafik och på datakommunikation mellan privatpersoner,
            företag och offentliga verksamheter. Varje år utreder PTS ett
            tiotal haverier i teleoperatörernas datanät där konsekvenserna
            inte sällan varit att det är omöjligt att använda telefon, inklusive
            att nå larmnumret 112.
          </p>
          <p xml:id="i-2GYJMEsiqA5hr8hdMZRkME">
            Intresset i världen för att skydda sig mot attacker på infrastruktur
            för el och kommunikation ökar. Under hösten 2010 finns rapporter
            om organiserade attacker på specifika system för drift av kärnkraftverk
            (Stuxnet) 5 , och USA beslutade i juni 2009 att inrätta U.S. Cyber
            Command, aktivt från maj 2010, som skall vara fullt operationsdugligt
            oktober 2010 6 . Ett dokument om en ny nationell säkerhetsstrategi
            för Storbritannien anger att telekrigföring kan ha förödande effekter
            i samhället genom att slå ut datanätverk som används för vital
            säkerhet, finanssystem och transporter 7 .
          </p>
          <p xml:id="i-JetuatXAVLKPmrezSfTyA4">
            I Sverige finns ett civilt IT-incidentcentrum inom PTS, som skall
            flyttas till MSB från 1 januari 2011 enligt en statlig utredning
            8 . När det gäller rent militär kapacitet finns den främst inom
            Telekrigbataljonen som är ett insatsförband inom Ledningsregementet
            i Enköping. De är exempelvis operativa i Afghanistan 9 . Till
            dessa kommer naturligtvis också de insatser som görs inom övriga
            vapenslag samt av FRA och Säkerhetspolisen gällande olika former
            av signalspaning och avlyssning.
          </p>
          <p xml:id="i-Vj4URnAgBYn515WsDUBior">
            Kapacitetsuppbyggnaden i Sverige inom telekrigsområdet har skett
            under lång tid. Den har skett inom respektive vapenslag (Flygvapnet,
            Marinen, Armén) samt civila myndigheter som FRA och Säkerhetspolisen.
            De hot som idag diskuteras gäller främst det civila samhället
            och dess sårbarhet, och tiden kan vara mogen för att även Sverige
            skapar en mer sammanhållen struktur för att möta dessa hot.
          </p>
          <p xml:id="i-4MXQLfGfVFNLF1SRf3Nzqh">
            Namnet på området för e-krig är på engelska electronic warfare,
            vilket möjligen bättre översätts med e-krig än telekrig eftersom
            det omfattar all typ av elektrisk och elektromagnetisk verksamhet,
            såsom strömförsörjning, radar, mikrovågor, trådbunden datakommunikation
            osv. I USA indelas e-krig militärt i tre huvudområden: e-anfall,
            e-skydd, e-krigsunderstöd 10 .
          </p>
          <p xml:id="i-Y9w5mHFKTkvoedqFofQUbR">
            Det traditionella territoriella hotet mot Sverige har Försvarsmakten
            alltid haft till uppgift att bemöta. Riskerna kring dagens olika
            infrastrukturer för elförsörjning, betalningsöverföringar, värdepappershandel,
            allmän företags- och myndighetskommunikation skiljer sig från
            de traditionella hoten eftersom de är åtkomliga på nya sätt: Att
            påverka dem kan göras med tekniker som är helt fristående från
            svenskt territorium.
          </p>
          <p xml:id="i-Wa9nHCia4NuoGeA8niBFN6">
            Attacker mot infrastruktur via e-krigföring är asymmetriska på
            samma sätt som gerillakrigföring: En förhållandevis liten grupp
            människor kan till en förhållandevis begränsad kostnad åsamka
            ett samhälle oproportionerligt stor skada. Det behövs inte livlig
            fantasi för att inse hur Svenska banker skulle påverkas internationellt
            om Riksbankens system inte var nåbart under en vecka, eller hur
            illa Sverige skulle fungera om Svenska kraftnäts ledningscentraler
            inte fungerade under en februarivecka då stora delar av landet
            har under 15 grader C.
          </p>
          <p xml:id="i-CLYAvrxXHF36ndfC8gpCCT">
            Den nya typen av hot kräver både ökade resurser och ett sammanhållet
            ansvar. Inom det här området ställs några för Sverige komplicerade
            principiella frågor på sin spets: Dels har Sverige som nation
            sedan skotten i Ådalen varit mycket ambivalent i frågor kring
            militära insatser i det civila samhället, med undantag av livräddande
            operationer (sjuktransporter, transport av vatten och mat vid
            stormar och snöoväder). Dels har Sverige dragit en gräns kring
            terroristhot och så här långt angett Säkerhetspolisen som ansvarig
            för att bemöta dessa, snarare än Försvarsmakten. Ingendera svåra
            principiella fråga bör stå i vägen för att det här området stärks
            kraftigt!
          </p>
          <p xml:id="i-YXzY6xDTrV4eReLkPEH4tu">
            Ett angrepp på exempelvis den finansiella infrastrukturen är
            att likställa med ett territoriellt angrepp på Sverige, eftersom
            bådadera kan leda till en total kollaps av nationen. Därför är
            det av yttersta vikt att hot som kan utövas via e-krig, från annan
            nation eller annan aktör, kan bemötas med största möjliga kraft
            när så behövs, och att det förebyggande arbetet utgår från Försvarsmakten
            som har ett perspektiv av nationellt försvar.
          </p>
          <p xml:id="i-8VanV8fmTvW5mEP4dxk8kN">
            Att etablera ett nytt vapenslag är ingen okomplicerad fråga.
            Med tanke på hur omvärlden agerat och beskriver de risker som
            finns är det hög tid att Sverige kan bli ett av föregångsländerna
            på det här området och sätta fokus på samordnat preventivt arbete.
            Det skulle kraftigt minska risken för att Sverige måste bemöta
            redan inträffade allvarliga händelser reaktivt, utan samordning
            och utan övergripande kontroll.
          </p>
        </div>
        <div xml:id="i-DVEyPMBwhtqwp4KaW3X44j" type="signatureBlock">
          <list xml:id="i-VJq9AJXvYd2dp7GjqdGoL6">
            <item xml:id="i-SaZ8mEvPV9x633zHQeQMAo" who="i-J6iNc7etmFsvBgThMM5STy" type="signature">
              Anna SteeleKarlström (FP)
            </item>
          </list>
        </div>
      </div>
    </body>
  </text>
</TEI>
