<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_36/mot_200405_MJ_36-0001.pdf"/>
      <pb facs="riksdagen-motions-pdf/data/200405/mot_200405_MJ_36/mot_200405_MJ_36-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ36 pnr: c745
          </p>
          <p>
            Motion till riksdagen 2004/05:MJ36
          </p>
          <p>
            av Åsa Torstensson m.fl. (c) med anledning av prop. 2004/05:150
          </p>
          <p>
            Svenska miljömål — ett gemensamt uppdrag
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att ge Västra Götalandsregionen och Region Skåne rätt
            att besluta om sina regionala miljömål.
          </p>
          <p>
            Motivering
          </p>
          <p>
            Miljömålsarbetet är en viktig del i den svenska miljöpolitiken.
            Hållbar utveckling är grunden för all tillväxt och ytterst är
            människans existens beroende av att vi tar ansvar för den natur
            som vi fått att förvalta. Genom att sätta upp mål både på kort
            och på lång sikt får miljöarbetet en större tyngd. Det är nödvändigt
            att målen är rimliga, begripliga och mätbara, samt att det inns
            genomtänkta åtgärdsplaner och strategier för att nå dem, annars
            är risken stor att miljömålsarbetet blir verkningslöst. Miljömålen
            är centrala i arbetet för att nå hållbar utveckling. För att målen
            skall kunna nås krävs det ett tydligt underifrånperspektiv där
            medborgare, öretag, kommuner och regioner tillsammans bidrar i
            arbetet. Endast om vi alla har möjlighet att känna delaktighet
            i miljöarbetet, skapas rätt örutsättningar för att genom vilja
            och kreativitet skapa en hållbar utveckling. Samtidigt måste återkopplingen
            mellan miljökvalitetsmålen till det regionala tillväxt- och utvecklingsarbetet
            förbättras. Det krävs ett tydligare underifrånperspektiv i arbetet
            med att skapa regionala och lokala miljömål för att få en bättre
            fungerande återkoppling med åtgärder och resultat till de övergripande
            nationella miljömålen. Tyvärr präglas alltför ofta det regionala
            miljömålsarbetet av ett tydligt uppifrånperspektiv där länsstyrelsernas
            roll snarare är att föra ut den statliga politiken i stället för
            att främja regional förankring och anpassning utefter regionala
            förhållanden. För att skapa den förankring som behövs till det
            lokala miljö-, tillväxt- och utvecklingsarbetet behövs det ett
            större regionalt och kommunalt inflytande i
          </p>
          <pb facs="riksdagen-motions-pdf/data/200405/mot_200405_MJ_36/mot_200405_MJ_36-0002.pdf"/>
          <p>
            2004/05:MJ36
          </p>
          <p>
            arbetet med de regionala miljömålen. Genom ett mer demokratiskt
            arbete utan den statliga styrning som i dag genomsyrar miljöpolitiken,
            skapas möjligheten att ta till vara lokala initiativ och skapa
            ett starkare förtroende för genomförandet av olika åtgärder. Att
            ge de regionala självstyrelseorganen ökad makt över utformandet
            av de regionala miljömålen skulle både öka demokratin samt öka
            delaktigheten i strävan att nå målet om hållbar utveckling. För
            att makten och inflytandet skall öka vill vi låta Västra Götalandsregionen
            och Region Skåne besluta om sina regionala miljömål. Länsstyrelsens
            roll i ett sådant sammanhang blir då enbart att vara en tillståndsmyndighet.
          </p>
          <p>
            Stockholm den 15 juni 2005
          </p>
          <p>
            Åsa Torstensson (c) Johan Linander (c) Annika Qarlsson (c)
          </p>
        </div>
      </div>
    </body>
  </text>
</TEI>
