<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-MJU-00220">
  <teiHeader>
    <fileDesc>
      <titleStmt>
        <title>Pantsystem ett modernt verktyg</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Pantsystem ett modernt verktyg</title>
          <idno type="rdwebb">H102MJ220</idno>
          <rs type="number">MJ220</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H102MJ220/text</ref>
          <ref type="dokument_url_html">http://data.riksdagen.se/dokument/H102MJ220</ref>
          <ref type="dokumentstatus_url_xml">http://data.riksdagen.se/dokumentstatus/H102MJ220</ref>
          <ref type="doc">http://data.riksdagen.se/fil/CEA47E44-F81A-4E58-933C-E9D17347D291</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2KdJnBFcCSpUQsMRq9CqNM" type="signed"/>
        <correspContext corresp="i-2KdJnBFcCSpUQsMRq9CqNM">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-TqAc7epiTVoVWKeDmQecRy" type="numbering">
          <date when="2013-09-27"/>
        </correspAction>
        <correspAction xml:id="i-KG6W1PGq48GXGxT4EcZLiB" type="submission">
          <date when="2013-09-26"/>
        </correspAction>
        <correspAction xml:id="i-W3BrfymdonKjhpu4eVvZ3e" type="transfer">
          <date when="2013-09-26"/>
        </correspAction>
        <correspAction xml:id="i-2uSF4hz1u7mpsF9rRvhEy6" type="assigned"/>
        <correspContext corresp="i-2uSF4hz1u7mpsF9rRvhEy6">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HtXZMp7HaERNArnsnTCKsc" type="motHeader"/>
      <div xml:id="i-UsEidkGQDgMiVDk9fwrubM" type="motBody">
        <div xml:id="i-Cw5YGzGrTX2WtRN8eSAer5" type="motProposal" subtype="förslag">
          <head xml:id="i-A53u2WET5AdrKg7Cqajh3H">
            Förslag till riksdagsbeslut
          </head>
          <list xml:id="i-1331Upj3fn3dEPLPyMjq2C" style="ol">
            <item xml:id="i-6M5fbnVtsKhR4Q27ZV66gP">
              Riksdagen tillkännager för regeringen som sin mening vad som
              anförs i motionen om att sluta kretsloppet för ändliga råvaror.
            </item>
            <item xml:id="i-KGEkBxb2NX85iR9wcYfPBR">
              Riksdagen tillkännager för regeringen som sin mening vad som
              anförs i motionen om behovet av att utveckla pantsystem som ett
              viktigt verktyg för medborgarna i det hållbara samhället.
            </item>
          </list>
        </div>
        <div xml:id="i-CsxgKdvJL6Dgb9iGYKQZ4g" type="motContent">
          <head xml:id="i-NYGHh5SJPayx4sqayzK2oC" type="h1">
            Bakgrund
          </head>
          <p xml:id="i-7BMmb4tQEKnvDnzBoaXmEK">
            Trots en långvarig lågkonjunktur och att många bedömare anser
            att en uppgång inte är nära förestående stiger åter priserna på
            många ändliga resurser även om det inte är någon kraftig ökningstakt.
            Liksom konjunkturförändringar skapar nya tekniska lösningar hack
            i kurvorna både på ekonomin, på värderingen av olika tillgångar
            och på förbrukningstakten, men att människan plockat de lägst
            hängande frukterna först och att vi med teknikens hjälp lär oss
            att även plocka allt mer svårplockade frukter över tid råder det
            ingen tvekan om. Allt mer utspädda eller fattiga råvarukällor
            blir på så vis möjliga att exploatera.
          </p>
          <p xml:id="i-UaMpAG9NL272jz78SzZfmF">
            När en ständigt växande befolkning kräver allt mer av ändliga
            råvaror per capita för att upprätthålla en ständigt mer krävande
            nivå av välfärd är risken stor att oönskade bieffekter exempelvis
            i form av föroreningar också växer. I den verkligheten blir det
            för vart år som går än viktigare att så lite som möjligt av de
            råvaror som vi brukar i vårt samhälle försvinner och hamnar utanför
            materialflödeskontroll. Det kan låta tråkigt men vi måste i allt
            större utsträckning återanvända, återbruka och återvinna. Det
            vi inte lyckas fånga upp och återcirkulera i samhället försvinner
            inte. En av fysikens grundlagar brukar populärt och förenklat
            formuleras sålunda: allting sprider sig och ingenting försvinner.
          </p>
          <p xml:id="i-VXupcALB7vSyyDCbuE9PPS">
            Det vi tappar från vår hantering samlas med tiden huvudsakligen
            upp i världshaven där det bildar enorma sopberg. Sopansamlingar
            stora som kontinenter flyter idag omkring i världshaven. I ett
            väldigt långt tidsperspektiv kan man hävda att mycket av det vi
            tappar kontrollen över sedimenterar och bildar nya mineraler.
            Men ekosystemen är dock så effektiva att mycket av det vi tappar
            först recirkulerar och anrikas i växt- och djurriken i många steg
            och på vägen hamnar en del av det på våra tallrikar.
          </p>
          <p xml:id="i-RWtF5HR9J2kCeB5YP6yQJ2">
            Eftersom våra borttappade sopor innehåller tungmetaller och giftiga
            svårnedbrytbara kemikalier förgiftar vi vår egen mat genom att
            vara slarviga med återvinning och återbruk. Det är bara genom
            sedimentation som det ekologiska kretsloppet bryts, men vi älskar
            ju att muddra och gräva och då virvlar välfärdsparadoxens gifter
            upp i matlådan igen.
          </p>
          <p xml:id="i-MUrESi6B7hLiiPK3UGbm1Q">
            Det enda kända effektiva systemet för att nå närmast total återcirkulation
            på material är att sätta ett tillräckligt stort värde på materialet.
            Skrotningspremier är ett exempel, pant ett annat.
          </p>
          <head xml:id="i-DMqoQGx11a6htQRnfwQDa1" type="h1">
            Villkor för välfärdssamhället
          </head>
          <p xml:id="i-7pLwWn4mVykajbMELstBpS">
            Vi blev under 2011 fler än 7 miljarder människor på jorden och
            vi blir ständigt fler. I debatten kan man fånga upp många olika
            prognoser för framtiden och en är att antalet människor på jorden
            troligen ska plana ut på 9 miljarder eftersom ökad välfärd beräknas
            ge lägre födelsetal. Under våren 2013 släpptes beräkningar på
            befolkningsutvecklingen som snarare tyder på en utplaning på nivån
            11 miljarder människor. Samtidigt finns det kalkyler på hur många
            människor jorden långsiktigt kan försörja med den levnadsstandard
            och konsumtion som vi har inom EU, och då hamnar man på intervallet
            0,8–1,5 miljarder människor. Dessa typer av prognoser kan självklart
            alltid ifrågasättas, men säger ändå en del om villkoren för människan
            och vår livsstil här på jorden. Framför allt säger det en del
            om vårt förhållningssätt till ändliga resurser.
          </p>
          <p xml:id="i-VBtMeSJJ7DnbDkybZgTamg">
            Som påpekats i bakgrundsbeskrivningen finns det ett samband mellan
            industrisamhällets framväxt, teknikens utveckling, befolkningsökningen,
            ökad välfärd m m och efterfrågan på ändliga råvaror liksom priset
            på dessa.
          </p>
          <p xml:id="i-Y3FZJy2AyTpZPXjv9qnp1W">
            Även livsmedelsförsörjningen är ansträngd. Haven är i stort sett
            utfiskade och 80 procent av alla bestånd anses hotade. Torsken
            som var billig mat på 1960-talet är idag en exklusiv fisk för
            dem med god köpkraft. Kampen mellan Kina, Japan, Taiwan och Filippinerna
            om fiskerättigheter i Kinesiska sjön är ett exempel på vad bristen
            på proteiner kan leda till. Så här kan man naturligtvis fortsätta
            att med flera exempel beskriva resursknapphet om man vill. Verkligheten
            skulle dock även kunna beskrivas som överuttag eller som överbefolkning.
          </p>
          <head xml:id="i-7LkT8VnukYArqyXxM2QxCs" type="h1">
            Civilisation på marginalen
          </head>
          <p xml:id="i-Hbba3adFtyZ2yKzWHYWNhk">
            Det råder ingen tvekan om att mänskligheten lever över sina tillgångar.
            Det gäller inte bara för enskilda nationer utan för hela planeten.
            Vi har varit duktiga på att tänja ut den marginal vi lever på
            men vi måste bli än skickligare mycket snart. Förgiftningen av
            vår miljö handlar väldigt mycket om dåliga och oekonomiska system.
            Marknadsekonomin tar inte in de långsiktiga kostnaderna i kalkylen;
            därför får skattebetalarna stå för notan när exempelvis bankerna
            krisar. Att lagstifta om slutna kretslopp för ändliga resurser
            skulle vara ett sätt att korrigera marknadsekonomins ofullkomlighet
            åtminstone på en punkt.
          </p>
          <p xml:id="i-QK7CM6gaBDbHcYJdkjY8i8">
            Att sluta kretslopp kräver goda styrmedel. Premier, skatter,
            avgifter och panter kan här komplettera den prissättning som marknadens
            kortsiktiga och ofullständiga prismekanism utgör. Samhället har
            medel att både öka kostnaden för att ianspråkta ny råvara och
            premiera återanvändning, återbruk och återvinning som alternativ
            till ny råvara.
          </p>
          <p xml:id="i-HfWY2CRrkquTyc88pcvrzp">
            I den här motionen framhålls att en ambition måste vara att helt
            sluta kretsloppet för ändliga råvaror. Sverige bör gå före men
            samtidigt driva frågan i Norden, i EU och i FN. Motiven kan vara
            många. Global rättvisa och till och med fred på jorden kan kopplas
            till hur vi förvaltar de ändliga råvarorna. Som ett konkret verktyg
            i arbetet att sluta kretsloppen behandlar motionen avslutningsvis
            möjligheten med utvecklade pantsystem.
          </p>
          <head xml:id="i-iFC47fG2NQuNxXFxePnnU" type="h1">
            Pantsystem
          </head>
          <p xml:id="i-5qcmjraaNBc7cUP11SmFsP">
            Pant känner vi alla till som ett system för öl- och läskburkar
            samt för några andra dryckesförpackningar. Vi som är äldre kommer
            kanske ihåg Systembolagets pantsystem för sina flaskor.
          </p>
          <p xml:id="i-Gu9gScfmwMbEDG2nZhegZZ">
            Pantsystem kan bidra till att minska råvarubehovet, materialsvinnet,
            nedskräpningen och miljöförstöringen. På rätt område och med rätt
            teknik kan pantsystem även bidra till att sänka energiförbrukningen,
            minska belastningen på ekosystemen och i slutändan kostnaden för
            konsumenten. Panten utgör ju ingen kostnad för konsumenten om
            hen inte är tvungen att låna till panten, då blir ju räntan för
            pantlånet en kostnad. Genom pantsystem kan man skapa morötter
            till förvaltning av material för att så långt möjligt sluta kretslopp.
          </p>
          <p xml:id="i-EjAYWroHb7fZh1hRzmDr8M">
            I Sverige har vi nu under rätt lång tid prövat och förfinat ett
            system med återvinning genom de så kallade materialbolagen. Vi
            konsumenter betalar för återtagandesystemen när vi köper varor.
            Materialbolagen tjänar bra på systemet eftersom vi konsumenter
            betalar för återvinning av exempelvis allt förpackningsmaterial
            vi köper, alla bildäck och all elektronik, bara för att nämna
            några exempel. Systemet saknar dock en morot för oss slutkonsumenter
            att bidra med vår del i kedjan, det vill säga att lämna in det
            som skall återtas. Om vi enbart lämnar in 70 eller 90 procent
            av det vi köper så gör materialbolagen en vinst genom att de slipper
            ta hand om resten som vi då förmodligen skräpar ner med. Att komplettera
            systemet med en morot för konsumenten skulle självklart öka återtagandet,
            det skulle kunna sluta kretsloppet så långt.
          </p>
          <p xml:id="i-4nWKoJv6qP25uWfr5x1VQA">
            När vi tänker pant så tänker vi på rena, hela och tydligt definierbara
            produkter som enkelt kan räknas, vägas eller på annat sätt kvantifieras.
            Det måste ju vara rättvist om vi skall betala en pant. Här krävs
            en förändrad syn. Regeringen måste tillsätta en utredning förmodligen
            kompletterad med möjlighet att köpa studier på området för att
            utveckla morötter som kan fungera även för återtagande av mer
            diffusa råvaror. Materialbolagen använder en del av de överskott
            de gör i sin hantering till att utveckla hur det återtagna enklare
            och bättre kan återföras som råvara för produktion och samhället
            måste på samma sätt titta på ledet före. Att öka insamlingsnivåerna
            är ett måste för att nå målet att sluta kretsloppet för ändliga
            råvaror. Lyckas man väl med det så kan förmodligen även många
            andra produkter komma att återanvändas, återbrukas och återvinnas
            i högre utsträckning än idag.
          </p>
          <head xml:id="i-HitBwAM92pA2k3gHt1xjrY" type="h1">
            Förslag
          </head>
          <p xml:id="i-9Aoc7fBextP63VvzL8fCF8">
            Vi vet alla att vi har ont om tid när det gäller klimat- och
            resursfrågor och att utmaningarna är stora. Tekniska lösningar
            uppfattas som bekväma och man förlitar sig gärna till sådana.
            Det är emellertid uppenbart att beteendeförändringar också är
            nödvändiga om ett mindre miljö- och klimatbelastande samhälle
            ska kunna växa fram ur den kris vi befinner oss i.
          </p>
          <p xml:id="i-7uGavGiTwhxFw25TiCqkVq">
            Att fastställa långsiktiga mål kan ha stor styrande effekt. Riksdagen
            bör därför ge regeringen till känna som sin uppfattning att Sverige
            bör anta den utmaning det innebär att besluta om att vi i vårt
            land kan och ska sluta kretsloppen för ändliga råvaror. Regeringen
            bör återkomma till riksdagen även med en tidsplan för ett sådant
            mål.
          </p>
          <p xml:id="i-HbTukmhTpoAbA6v6KqK146">
            Riksdagen bör även ge regeringen till känna som sin uppfattning
            att ett projekt bör starta genom en utredning så som beskrivs
            i motionen med att utveckla morötter för ökat återtagande av material
            som innehåller ändliga råvaror där en utveckling av nya pantsystem
            utgör ett av flera metodval.
          </p>
        </div>
        <div xml:id="i-5k9LnDNmKb1ZyghieCR1My" type="motSignatures">
          <list xml:id="i-W36VjxqydPVsbGjPpKrVPz">
            <item xml:id="i-FFjiDdD6jQv8Mp2zgnkqPG">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
