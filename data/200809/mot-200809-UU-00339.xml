<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00339">
  <teiHeader>
    <fileDesc>
      <titleStmt>
        <title>Ett enda säte för Europaparlamentet</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett enda säte för Europaparlamentet</title>
          <idno type="rdwebb">GW02U339</idno>
          <rs type="number">U339</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U339/text</ref>
          <ref type="dokument_url_html">http://data.riksdagen.se/dokument/GW02U339</ref>
          <ref type="dokumentstatus_url_xml">http://data.riksdagen.se/dokumentstatus/GW02U339</ref>
          <ref type="doc">http://data.riksdagen.se/fil/3AC8ED71-3F66-416B-AFE3-079630523876</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fv2pV7e3NwnBztBEVHNBsN" type="signed"/>
        <correspContext corresp="i-Fv2pV7e3NwnBztBEVHNBsN">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction xml:id="i-RHB5Dgc6kddjBT8wWmr66y" type="numbering">
          <date when="2008-10-08"/>
        </correspAction>
        <correspAction xml:id="i-L62Fg9tZ6G24aPNum7GCHy" type="submission">
          <date when="2008-10-07"/>
        </correspAction>
        <correspAction xml:id="i-tBCnRWfHkvgUAQeX2trs3" type="transfer">
          <date when="2008-10-07"/>
        </correspAction>
        <correspAction xml:id="i-LhwvPbYV2keM97ucgPU6Qm" type="assigned"/>
        <correspContext corresp="i-LhwvPbYV2keM97ucgPU6Qm">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SD3SqgPPdvHuBwo5EZQqE2" type="motBody">
        <div xml:id="i-D6J6frBwmQGYiDXVCqevKd" type="motProposal" subtype="förslag">
          <head xml:id="i-Go4VyYgWfKmhQXM8z5Wh3x">
            Förslag till riksdagsbeslut
          </head>
          <p xml:id="i-5vAJDqbwkN2gjW9zCJeU8A">
            Riksdagen tillkännager för regeringen som sin mening vad som
            anförs i motionen om att Sverige under ordförandeskapet i EU 2009
            bör verka för ett enda säte för Europaparlamentet i Bryssel med
            kompensation för Strasbourg.
          </p>
        </div>
        <div xml:id="i-K1fBY3b1de6sXAUQmAxQmQ" type="motContent">
          <head xml:id="i-4wPAp2wvA3Fbq4e1yhYMbP" type="h1">
            Motivering
          </head>
          <p xml:id="i-SXMEWJgKeEzSDHaBKhJDgu">
            Det vore ett gyllene tillfälle att ta upp frågan om Europaparlamentets
            flyttcirkus mellan Bryssel och Strasbourg under det svenska ordförandeskapet
            i EU 2009. Nästa gång vårt land kommer att leda EU blir först
            14 år senare, 2023, om antalet medlemsstater förblir oförändrat.
          </p>
          <p xml:id="i-TkioqVFqRjLZguSA9sdVhW">
            Som aktiv i denna fråga under min tid i Euroapaparlamentet tycker
            jag det vore uppriktigt synd om Sverige inte nyttjar möjligheten
            att fullfölja det förnämliga arbete vår nuvarande europaminister
            lagt ned i sin tidigare roll som europaparlamentariker på att
            samla in en miljon namnunderskrifter för att få till stånd ett
            enda säte för parlamentet. Namninsamlingen har därmed också skapat
            förväntningar om ett svenskt agerande under vårt ordförandeskap
            och med Cecilia Malmström som minister för EU-ärenden.
          </p>
          <p xml:id="i-TLKwneCcerw7fp8Wjckjgf">
            Ingen annan frågeställning vad gäller EU har ständigt kommit
            upp så ofta som flyttandet fram och tillbaka mellan Bryssel och
            Strasbourg. Detta sker varje månad, år ut och år in. Alla skakar
            på huvudena. Otåligheten tilltar. Flyttkarusellen kostar skattebetalarna
            inom EU över 2 000 miljoner kronor per år, belastar miljön med
            onödiga extra transporter, är opraktisk och drar ett löjes skimmer
            över sig. Detta skapar i sig en berättigad och förståelig EU-kritisk
            opinion, inte minst i Sverige.
          </p>
          <p xml:id="i-Rm8ubQ8cBycfqyxv5dhRyp">
            Sverige bör därför utnyttja de möjligheter vår roll som ordförandeland
            i Europeiska unionen andra halvåret 2009 ger oss att på något
            sätt aktualisera behovet av ett enda säte för Europaparlamentet.
          </p>
          <p xml:id="i-MXJJtAkborqfeys6ojfwWQ">
            Det handlar om att föra frågan framåt. Uppslag behövs i syfte
            att bryta dödläget med ett franskt veto. Svenska regeringen kan
            visa på nya möjligheter och alternativ för Strasbourg och Frankrike,
            ifall samlokaliseringen blir till Bryssel: Förlägg en europeisk
            institution eller lärosäte till Strasbourg i utbyte, alternativt
            att regeringscheferna har toppmöten i denna historiska fransk-tyska
            stad.
          </p>
          <p xml:id="i-XGk6j5ziuvNBkhPkJF8Yu7">
            Strasbourg blev ursprungligen Europaparlamentets säte som en
            symbol för att fransmän och tyskar äntligen kunde samarbeta och
            leva i fred, sida vid sida. Johan Gutenbergs stad hade tillhört
            både Frankrike och Tyskland i olika perioder, den ligger bara
            ett stenkast från den tyska gränsen. Den djupare och historiska
            tanken var att göra den omstridda staden till en symbol för det
            europeiska samarbetet. I efterhand har det visat sig att Strasbourg
            inte är någon ideal lokalisering för den Europeiska unionens folkvalda
            församling.
          </p>
          <p xml:id="i-FnfifzFfiBxWKKnvnNGjkk">
            Den symboliska betydelsen av att sammanträda i Strasbourg har
            dessutom avtagit. Europasamarbetet har växt och omfattar nu 27
            länder. Det handlar inte längre bara om att överbrygga konflikter
            mellan två folk, utan om samarbete mellan alla européer. I dag
            skulle det snarare vara av större symbolisk betydelse att placera
            parlamentet någonstans på gränsen mellan vad som fram till för
            några år sedan var öst och väst.
          </p>
          <p xml:id="i-2wsbaKkErgJJsqAW6MLPW5">
            Med såväl EU-kommissionen som ministerrådet, och ett antal andra
            institutioner, i Bryssel, är det knappast praktiskt att husera
            Europaparlamentet 43 mil bort. Därför har parlamentet successivt
            flyttat sin verksamhet till Bryssel. Nu återstår i praktiken bara
            de månatliga sessionerna i Strasbourg.
          </p>
          <p xml:id="i-9iEYVv5NKfgMBN9neZtfcU">
            Ett kollapsat innertak tvingade under hösten Europaparlamentet
            att för första gången hålla en session i Bryssel, i stället för
            att som vanligt flytta till franska Strasbourg. Taket är reparerat,
            men under september hölls ännu en session i Bryssel. Först i oktober
            återupptas parlamentets flyttkarusell. För Europas skattebetalare
            har uppehållet varit lönsamt; bara i september sparades därmed
            cirka 360 miljoner kronor på att stanna i Bryssel.
          </p>
          <p xml:id="i-PUL1Vh1FH9pTCesKV6Pzt1">
            Om parlamentets tolv resor till Strasbourg varje år helt ställdes
            in skulle besparingen bli omkring 2 000 miljoner kronor, pengar
            som kan användas betydligt bättre. Miljökostnaderna är även de
            betydande, då det beräknas att flytten resulterar i koldioxidutsläpp
            på cirka 20 000 ton per år.
          </p>
          <p xml:id="i-gxMv1FKgVRNGuYkGJEehv">
            Nu har det visat sig att det går utomordentligt bra att sammanträda
            i Bryssel, det är ju där parlamentet har all annan verksamhet.
            I Bryssel hålls utskotts- och gruppmöten, där bor större delen
            av de anställda och där hålls kortare sessioner mellan sessionerna
            i Strasbourg. I Bryssel finns en fullt fungerande plenisal och
            all tänkbar logistik.
          </p>
          <p xml:id="i-wyW5Dw1jGyd7y9Y6whCEk">
            Parlamentets sessioner i Strasbourg är fördragsfästa. Det innebär
            att Frankrike kan inlägga veto mot en permanent flytt till Bryssel
            och Frankrike har inte visat någon vilja att diskutera frågan,
            men nu borde det finnas förutsättningar att nå en kompromiss.
            Frankrike skulle kunna få någonting i utbyte för att låta parlamentet
            få ett permanent säte i Bryssel.
          </p>
          <p xml:id="i-RrdsVs93mbMLv31QUsgm6A">
            Som betydande universitetsstad skulle Strasbourg sannolikt ha
            avsevärt större nytta av att få ett europeiskt forskningsinstitut,
            med inriktning på samhällsvetenskap och politik, än av att några
            dagar per månad få husera ett parlament. I Strasbourg har dessutom
            Ecole nationale d'administration, ENA, som är plantskola för fransk
            politik och förvaltning, sin fakultet för Europastudier. Ett europeiskt
            forskningsinstitut skulle kunna bli ett utmärkt komplement till
            ENA.
          </p>
          <p xml:id="i-Y7mbz9HHmwNBmJHAs6Lh2A">
            Sverige bör som snart tillträdande ordförandeland i Europeiska
            unionen ta upp en diskussion med andra EU-länder om att presentera
            ett konkret förslag som kan intressera Frankrikes regering.
          </p>
          <p xml:id="i-S9a82D1SNw7nF98z7x2SMG">
            Europaparlamentets flyttkarusell är besvärande för såväl EU som
            Frank­rike, inte minst när det nu är bevisat att det går precis
            lika bra att sammanträda i Bryssel, och det finns sannolikt bättre
            förutsättningar än någonsin tidigare att nå en kompromiss.
          </p>
          <p xml:id="i-2wh8TTsYFGjvAkadX1NzeM">
            Ett europeiskt forskningsinstitut skulle vara bra för Strasbourg
            och bra för Frankrike. Ett enda säte för Europaparlamentet skulle
            vara bra för Europa, dess skattebetalare och miljö.
          </p>
        </div>
        <div xml:id="i-HDpfjF3C9t53SvqDecxqgm" type="motSignatures">
          <list xml:id="i-W6VR3gvSf7qTTDDZVB1kz">
            <item xml:id="i-TTAXro19LX9LXoWLVv1zDQ" who="i-Bs6HAugbEikWxWig1ej69y">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
