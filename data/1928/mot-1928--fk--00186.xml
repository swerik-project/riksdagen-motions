<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__186/mot_1928__fk__186-001.pdf"/>
      <fw xml:id="i-9ShXpnNV5b2RF995cLKFch">
        Motioner i Första kammaren, Nr 186. 1
      </fw>
      <div type="motHeader" xml:id="i-EduwNWiJWTSVx3q7ViUN2R">
        <div type="motTitle" xml:id="i-PZbss5pG6J7W9D2g6DRaVX"/>
        <div type="motSubmissionInfo" xml:id="i-SBNnijhtM9FNbVFdiiDTBi"/>
      </div>
      <div type="motBody" xml:id="i-X7ZkEuyzQpZNTViDYmx4G8">
        <div xml:id="i-Nbtao1WtXoQMAVrNwcrhwH">
          <p xml:id="i-EHKteqbhCPPH2ohYmSQXjB">
            Nr 186.
          </p>
          <p xml:id="i-D9LiDyhfTcedQypL11X9sK">
            Av herr Lindhagen, om placerandet av statens vinst å malmbryt-
            ningen i norrbottniska malmfält i produktivt kapital.
          </p>
          <p xml:id="i-PwutvysC2DVYPy7KDmTrYJ">
            Det stora malmavtalet kom i hamn vid 1927 års riksdag. En del
            bölje- gång efter striden skvalpade därefter åtskilligt i diskussionen.
            Man var ej ense om var marginalen legat i möjligheter för de härskande
            stam- aktierna i hälftenbruket med staten att göra eftergifter.
            Dessa ofruktbara betraktelser ha nu tystnat. Viktigare angelägenheter
            böra däremot ej få förglömmas. Må vi minnas, att avtalet tillspillogav
            sannolikt statens inlösningsrätt och påskyndade rovbrytningen
            av naturtillgångar, vilka därigenom komma att försvinna för efterkommande.
          </p>
          <p xml:id="i-NwD5jeqnsScf2stLA3bjPn">
            I. Bakom kulisserna.
          </p>
          <p xml:id="i-EasKQvF9MwpPyweo8h4uoZ">
            Striden gällde i själva verket statens inlösningsrätt. De parlamentariska
            dimmorna ha totalt undanskymt denna dominerande realitet. Aktiekonserva-
            tismen, stödd av sin klientel, ville självfallet behålla sitt
            rov. Staten — om det nu ligger någon verklighet under detta omtvistade
            begrepp — blev som vanligt kuggad. Bakom kampen om statens inlösningsrätt
            ruvade ett annat odödligt strids- ämne. Den enskilda företagsamhet,
            som åtrår stora vinster, är »principiellt» motståndare till att
            staten äger sådana naturrikedomar, som gömma möjlig- heter till
            dylika vinster. Staten bör, synes det, endast få äga skulder och
            ämbetsverk. Det stora vasallskapet skyndade till och försäkrade,
            att staten är oförmögen eller bör åtminstone göras oförmögen att
            sköta affärer, vilka äro stora och slå i spann. En JjJätteorkester
            har brusat kring malmavtalet med hymner tillika över dess stora
            nationalekonomiska betydelse. Märkte vi icke, hur det skorrade
            i tonhavet? Bakom tillställningen stod liemannen och skrattade.
            I riksdagen deklarerade finansministern förhoppningsfullt, att
            med det nya avtalet och dess vidgade malmbrytning räckte ändå
            »världens största järn- malmsfyndighet» i 175 år. Vilket kort
            ögonblick i en nations liv! Fordrar den tyska koncernen ytterligare
            ökad leverans för att kunna bestå i kon- kurrensen med latinare
            och anglosaxare, lyckas måhända den svenska trusten att ytterligare
            minska denna droppe i tidens hav. Malmavtalet är således icke
            blott en vinning för stunden utan en förberedelse till snar katastrof
            för svenska folkets handelsbalans och för den befolkning, som
            klamrat sig fast däruppe kring ett ögonblick i nationens liv.
            Statskontoret hade föreslagit, att statens vinster borde göras
            på ett varande sätt fruktbärande genom deras kapitalisering i
            produktiva företag. Denna förståndiga erinran lades av regeringen
            utan vidare till handlingarna. Vid sista riksdagen hade herr Asplund
            i första och herr Hage med flera i andra kammaren föreslagit,
            att statens vinst av gruvdriften skulle reserveras till inlösen
            av stamaktierna, nödigt driftkapital, värdeökning av statens gruv-
          </p>
          <p xml:id="i-EeE5HUcpQixbC8mCaJqUmY">
            Bihang till riksdagens protokoll 1928. 3 saml. 52 häft. (Nr 186—188.)
            1
          </p>
          <pb facs="riksdagen-motions-pdf/data/1928/mot_1928__fk__186/mot_1928__fk__186-002.pdf"/>
          <fw xml:id="i-G72eu1mH4CmMDmAgUstX4o">
            2 Motioner i Första kammaren, Nr 186.
          </fw>
          <p xml:id="i-DsrDBXYNoqR9VBoTUFqWtk">
            egendom och malmens förädling inom landet. Denna framställning
            läm- nades av riksdagen utan avseende kort före avgörandet av
            malmavtalet. Det ligger något bländande över de stora trusternas
            väldiga skapelser för stunden. De äro dagsländor i jättelik förstoring.
            Det skimrar av regnbågens färgprakt ikring dem och världsalltet
            fylles av bruset från deras motorer. Honnör för det mänskliga
            geni, som mäktar något dylikt! För den lyhörde överröstas dock
            allt detta surr av döden, som skrattar, av påminnelserna om de
            öden, som i alla tider äro beskärda kolosser på lerfötter. Då
            malmfrågans ödestimma slog i första kammaren, satt koncernen Kreuger
            på läktaren. Ingenting kunde vara mer naturligt. Även denna glänsande
            trust förstår sin sak. Den behöver ösa ur de stora givande källsprången
            för att samla rörelsekapital till den svenska tändstickstrustens
            världsfamnande erövringar. Där åteln är, dit församla sig ock
            örnarna. Första kammaren motsvarade förväntningarna.
          </p>
          <p xml:id="i-Hit83agPGtmhhg1w6i9jey">
            II. Statens inlösningsrätt.
          </p>
          <p xml:id="i-LdAYiBgtrF3irLxqYXqroo">
            Den historiska bakgrunden har varit främmande för avtalets tillskyndare.
            Undertecknad är kanske den ende i riksdagen, som var med i andra
            kammaren, då striden om malmfälten började. Den politiska tyngdpunkten
            låg då i nämnda kammare, vilket den knappast gör numera. Ifrågavarande
            malmer inmutades av enskilda på kronans mark vid en tid, då staten
            ej tillförsäkrat sig ens någon jordägareandel. Inmutarnas rätt
            var dock icke mycket värd. De saknade moralisk rätt till fyndigheterna,
            enär dessa ej voro skapade av dem. Fyndigheterna voro dessutom
            utan materiellt värde i saknad av järnväg. Denna kunde koncessioneras
            endast av staten. Järnvägen blev därför redan från början det
            stora maktmedlet i det all- männas hand för att återbörda åt svenska
            folket vad enligt naturens ord- ning rätteligen tillkom det. Vid
            1897 års riksdag gällde det, om banan skulle byggas av staten
            eller enskilda. Då härskade ministären Boström, en så kallad stor
            ministär, som ofta blir dyrbar för landet. Statsministern ville
            icke veta av något stats- förvärv eller någon statsdrift. Meningarna
            i landet voro dock delade. "Till nämnda riksdag inkom därför från
            regeringen förfrågan, om riksdagen önskade en statsbana eller
            en privatbana. Regeringen yttrade sig ej i debatten. Privatbanans
            talan fördes emellertid av flera ledande personligheter, främst
            av landshövdingen i Luleå Husberg och vice talmannen Danielsson.
            Vi menige följde icke ledarna. Vi tilläto oss på den tiden att
            tänka själva. För min del — det var min första riksdag — tillät
            jag mig att riva upp Gustav Vasas skepnad ur graven och låta honom
            hålla följande tal: »Nej pass, I gode herrar och bolagsmän! Detta
            är kronans regale. Alla dessa stora rikedomar, som I icke haven
            skapat, äro svenska statens rätta tillhörighet. Viljen I icke
            åtnöjas därmed, skall jag gärna lösa ut alla de jämförelsevis
            små kostnader I haft och lägga ränta därtill. Viljen I åter fortfarande
            driva rörelsen, skall jag begagna mig av eder insikt och edert
            initiativ och rikligen belöna eder därför. Men alla dessa överskjutande
            miljoner, som med tiden bliva miljarder, skola samt och synnerligen
            rulla in i svenska folkets skattkammare.» Följande år 1898 avlämnades
            en proposition till riksdagen om byggandet av en statsbana. Sedan
            vidtog en tioårig kamp, i vad mån banan skulle utnyttjas för att
            återbörda till svenska folket naturens gåva till detsamma.
          </p>
          <pb facs="riksdagen-motions-pdf/data/1928/mot_1928__fk__186/mot_1928__fk__186-003.pdf"/>
          <fw xml:id="i-VPZDSPPKo4P2QCHuBo76Fr">
            Motioner i Första kammaren, Nr 186. 3
          </fw>
          <p xml:id="i-6GdW6CrxWtGhaergH95ZAg">
            Boström var som sagt minst av allt benägen att söka förvärva
            fyndig- heterna. I stället framlade han år 1903 ett förslag om
            att staten skulle bevilja Grängesbergs trafikbolag ett lån på
            20,000,000 kronor för utvidgning av dess verksamhet. Bolaget hade
            då nyligen köpt malmaktierna i Kiruna- och Gellivarebolagen. Några
            riksdagsmän fingo veta, att trafikbolaget var villigt att sälja
            dessa aktier till staten för inköpspriset — en obetydlighet mot
            de summor, med vilka vi nu röra oss. Vid debatten om låneproposi-
            tionen väckte vi därför motion om återremiss och förhandlingar
            rörande inköp av aktierna. Icke heller andra kammaren lyssnade
            till detta förslag. Ett lysande tillfälle försummades av de båda
            statsmakterna. Slutligen kom den stora kompromissen år 1907. Vi
            tyckte många det vara nedslående, att statens inlösningsrätt blev
            framskjuten så långt som till 1932 eller senast 1942. Vi ansågo
            det självklart å andra sidan, att inlösningen av stamaktierna
            då skulle äga rum. Icke anade jag då, att Jag skulle få uppleva
            denna avlägsna tidpunkt och än mindre att finna vår uppfattning
            då så grusad som nu äger rum. Icke heller förutsågo vi, att stamaktierna
            skulle kunna resa hinder för en inlösning genom alle- handa hot
            om sabotering av rörelsen.
          </p>
          <p xml:id="i-QYjPgmMQznptySo4SGDHKE">
            III. Uppvaknandet.
          </p>
          <p xml:id="i-7RYgqKBz8b8KkXsv962QAK">
            Livet är icke så enformigt, som man tror. När det nya malmavtalet
            plötsligt kastades in i årets riksdag likt en blixt från en klar
            himmel, be- fanns statens inlösningsrätt, som nu omsider stod
            för dörren, vara bort- trollad. Den oförmodade omvälvningen sades
            ha två orsaker. Stamaktierna hade enligt sin natur begagnat varje
            tillfälle att tillgodose sig på statens bekost- nad. Vidare lockade
            det tyska kravet på större rovbrytning med ökade » vinster för
            stunden» för stamaktierna. En stor slev av denna vinst skulle
            även utan omtanke tillfalla staten. Detta var en svår frestelse
            för denna Juridiska personlighet, som ej tillåtes att tillägna
            sig någon avsevärd be- gåvning. I stället för att bryta det evärdeligen
            omaka äktenskapet genom begagnandet av inlösningsrätten, gåvo
            statsmakterna åt stamaktierna ökad makt och ökad vinning. Med
            andra ord förmånen av äktenskapets praktiska oupplöslighet med
            rätt för stamaktierna att väsentligen bestämma, var skåpet skall
            stå. Redan under kristiden hade staten rundhänt uppskjutit sin
            första inlös- ningsrätt från 1932 till 1936. Det visade sig nu,
            att detta var ett spegel- fäkteri. Stamaktierna krävde, att staten
            skulle ytterligare uppgiva sin rätt att inlösa dem även åren 1936
            och 1942. Detta bifölls. För skenets skull fastslogs i stället
            tioåriga inlösningsperioder med början först år 1946. In- lösningen
            bestämdes till högre belopp och förlades till allt svårare bryt-
            ningsförhållanden på djupen än som gällde för de gamla inlösningstiderna.
            Under hand medgavs uppriktigt meningen vara att förekomma inlös-
            ningen och blott hålla en chans öppen för katastrofala förhållanden.
            Man ansåg det inopportunt att offentligt bekänna sanningen. Den
            socialdemokra- tiska reservationen i statsutskottet ville uppskov
            och utredning om ännu gynnsammare villkor för staten än utskottet
            föreslagit. Under hand sades, att därmed främst avsågs lösningsrättens
            begagnande. Att uttala detta ansågs dock inopportunt. Förmodligen
            trodde man sig vinna flera röster genom att även på det hållet
            undanskymma den stora grundsatsen. Den som vinner tid, vinner
            råd.
          </p>
          <pb facs="riksdagen-motions-pdf/data/1928/mot_1928__fk__186/mot_1928__fk__186-004.pdf"/>
          <fw xml:id="i-RvLUA8EXYGmZxFjFYnWXJB">
            4 Motioner i Första kammaren, Nr 186.
          </fw>
          <p xml:id="i-6ekmnJU1Bm823S36XsgSht">
            Hade såsom vederbort kraftmätningen stått om inlösen vid första
            stad- gade tillfälle eller ingen inlösen, kunde frågan fått betydelse
            jämväl i valrörelsen. Valmännen hade då förstått vad den gällde.
            Frågan åter, var gränsen går för stamaktiernas möjligheter till
            rimliga eftergifter, är för- dold för oss alla. På detta sätt
            ödelägges parlamentarismens idé från fall till fall. Det var sällsamt
            att år 1927 stå i första kammaren och föra samma talan för det
            allmännas rätt, som trettio år förut omfattats av liberaler och
            en del konservativa. Den ovannämnda profetian om Gustav Vasas
            rena besked hälsades då från bänkarna i andra kammaren med bravorop.
            Nu fick en ensam överlevande utan understöd stå och förorda ovillkorlig
            inlösning av stamaktierna. Detta var således resultatet av den
            tillkämpade allmänna rösträtten och den stolta drömmen om vänsterstyret.
            Vad hindrar emellertid, att det allmänna likaväl som stamaktierna
            an- ställer den kompetentaste personal för att sköta driften samt
            giver den god betalning och erforderlig handlingsfrihet? Vad gagnar
            i längden svenska folket mest, om sällsynta naturrikedomar, såsom
            stora gruvor, stora skogar och stora vattenfall ägas av det allmänna
            eller av truster? Öppna sig icke i förra fallet större möjligheter,
            att dessa skatter skola tillfalla alla rätt- vist, än om de ägas
            av enskilda truster, som först och sist måste leva och arbeta
            för aktieägarnas utdelningar? Såsom tröst för folket i anledning
            av de gäckade förhoppningarna om statens ensamrätt till den förnämsta
            malmen, bildades till sist år 1910 de så kallade statsgruvfälten.
            Dit lades en del sämre inmutningar liksom ännu oupptäckt malm
            på den sålunda avsatta kronojorden. Det går följ- aktligen för
            sig, att staten ensam äger sämre malmfyndigheter och förmod- ligen
            då även begagnar dem. Men varför kan staten icke få äga och be-
            gagna även den bästa malmen? Ett spegelfäkteri naturligtvis, en
            lycklig fint av det enskilda profitin- tresset i dess ödesbestämda
            konflikt med det allmänna folkintresset. Världen vill bedragas
            och därför blir den bedragen. Vi voro glada vid sekelskiftet över,
            att staten tillades ensamrätt åtmin- stone till Luossavaaras utmärkta
            malm. På tillskyndan av stamaktierna släppte staten i år denna
            redan vunna fördel. Statsutskottet kände sig något förläget på
            denna punkt och förmenade, att staten borde ha något påtagligare
            vederlag. Utskottet förordade och genomdrev därför, att några
            inmutningar av sämre järnmalm, vilka ägdes av stamaktiernas inne-
            havare, skulle avstås av dem och läggas till statsgruvfälten.
            Detta är åt- minstone konsekvens i galenskapen. Statsbanan, det
            allmännas värn, blev enligt avtalet avsatt från sin be- fogenhet
            och plundrad till förmån för stamaktierna. De senare kunna med
            befrielse blicka ned på sin gamle, nu lamslagne motståndare. Gräset
            kom- mer att gro över järnvägens insats, och därmed utplånas även
            minnet av statens rätt. Folket har sålunda förts bakom ljuset
            genom att vi icke diskuterat det väsentliga. Vi övergiva dess
            förstfödslorätt till dessa miljarder genom att sälja bort den
            av en äldre generation tillkämpade inlösningsrätten. Ett nytt
            avtal, som avpressade stamaktierna några hackor till utöver de
            av statsutskottet upphittade, båtade föga. Därför nödgades jag
            i riksdagen på- yrka förnyat övervägande i oförblommerat syfte
            att förverkliga statens inlösen av stamaktierna snarast möjligt.
            Samtidigt borde ock avslutas leve- ransavtal med den tyska koncernen,
            vilken angelägenhet ostridigt ej var beroende av den stora tvistefrågan.
          </p>
          <pb facs="riksdagen-motions-pdf/data/1928/mot_1928__fk__186/mot_1928__fk__186-005.pdf"/>
          <p xml:id="i-3QpZiLbjwoQiZhJdvLb6cM">
            tr
          </p>
          <fw xml:id="i-8q57Uujtr5fRp4jq8Rwrmq">
            Motioner i Första kammaren, Nr 186.
          </fw>
          <p xml:id="i-7qZ81JARRmqKzdYUwSXoSi">
            IV. Dagen efter.
          </p>
          <p xml:id="i-Rwyr57Yt3a9i43rU8QHHsQ">
            Sedan riksdagen under hyllningar för trusternas företagsamhet
            fört malm- avtalet i hamn, ville ödet, att den dagen därpå nödgades
            grubbla över trust- väsendet vanskligheter. Det gällde ropet från
            Kalix älv, från den befolk- ning, som däruppe råkat i fattigdom
            genom en industritrusts bankrutt. Ingen mindre än statsutskottets
            samvetsgranne och uppriktige ordförande förklarade, att Ytterstforstrusten
            tillkommit på det sättet, att »spekulativa hjärnor, som ville
            tjäna pengar för stunden», plockade ihop små och medel- stora
            bolag till ett enda stort företag. Sedan lämnade bankerna, sade
            han, en »huvudlös stor kredit», och en vacker dag »inträffade
            naturligtvis det ound- vikliga, att koncernen störtade samman».
            Nej, kan verkligen även den enskilda företagsamheten vara så lättsinnig?
            Förhållandet är kanske detsamma med de många andra storindustrier
            särskilt norrut, som nu måst övertagas av banker, vilka få bli
            industriella företagare, skogsförvaltare, jordbrukare och allt
            möjligt för att rädda sina måhända huvudlösa krediter till utsvävningar
            av spekulativa hjärnor, som vilja skaffa aktieägare vinst för
            stunden? Kan något sådant inträffa till och med i »Stornorrland»?
            Nu måste emellertid någon träda emellan för befolkningen i Nederkalix,
            och då dugde statens kalla pengar. Men naturligtvis skulle man
            fortfarande bygga på illusionen om den enskilda företagsamhetens
            enastående förmåga. Staten gav endast ett obetydligt bidrag, som
            på långt när ej räcker till för industriens återuppbyggande. Den
            var nog obetänksam att förutsätta såsom villkor, att den utarmade
            befolkningen skulle äventyra sina sista sparstyvrar i ett företag,
            som måhända är dömt till undergång. Dagen förut hade riksdagen
            skänkt en enskild trust storartade förmögen- heter, enligt herr
            Asplunds och finansministerns kalkyler miljardförmögen- heter,
            för att kunna beröva staten den förvärvade rätten till inlösen
            av » världens största järnfyndigheter». Detta skedde under förlitan
            på aktie- ägares försyn. Då det nu gällde att på guds försyn hjälpa
            en av storindu- strien utarmad befolkning, hade staten ej råd
            med mera än en liten otill- räcklig nådegåva, given till större
            delen endast såsom lån. Att staten själv uppbyggde och drev däruppe
            en industri för förädling av sina egna skogsprodukter kunde icke
            komma i frågan. Därigenom skulle nämligen befolkningen bli hjälpt
            och en generations diskussionsämne inom statens skogsförvaltning
            omsider bli verklighet. | Icke heller lämnades någon förklaring,
            varför ej grannkommunen Töre, som lider under samma vanskligheter
            som Nederkalix, också blir understödd av statsmakterna. Vi stodo
            den 3 juni 1927 i riksdagen utan grundsatser i Kalixfrågan likaväl
            som dagen förut den 2 juni i malmfrågan. Herr Stendahl, som genomskådade
            den otillräckliga gesten, förordade emigration såsom enda ut-
            vägen. Livets strider taga aldrig slut. Diskussionen om aktiesystemets
            övervälde och kampen för en bättre värld komma att fortsättas.
          </p>
          <p xml:id="i-DHvDWGtqrE1wuuF5wLdUrW">
            V. Framtiden.
          </p>
          <p xml:id="i-NMaYCk7ULd3BNStgbVqUjM">
            Det gäller nu att taga vid, där 1927 års riksdag slutade. Statsmakten
            bör i tid tillägna sig några grundsatser i den föreliggande situationen
            och ägna en vaken uppmärksamhet även åt framtiden.
          </p>
          <pb facs="riksdagen-motions-pdf/data/1928/mot_1928__fk__186/mot_1928__fk__186-006.pdf"/>
          <fw xml:id="i-7o5x4xqxS7AbWjKvppjKgg">
            6 Motioner i Första kammaren, Nr 186.
          </fw>
          <p xml:id="i-Uh1gBhnEHpQZbiiJK9RQD2">
            Så vitt jag förstår, skocka sig redan nu hotande moln. Här förbrukas
            nu för de dagliga behoven en av landets största kapitaltillgångar,
            och om 175 år äro de uttömda. Därtill kommer, att den befolkning,
            som nu samlas däruppe, vid den tiden blir utan försörjning. Första
            spörsmålet blir då, om det är välbetänkt att förtära en sådan
            kapitaltillgång utan att förvandla den i annat produktivt kapital.
            Över användningen av stamaktiernas vinster ur själva rovbrytningen
            har stats- makten icke någon beslutanderätt. Statens behållna
            vinst bör däremot kunna huvudsakligen disponeras till ny produktiv
            kapitalplacering, som avkastar värden genom tiderna och således
            även efter de 175 åren. Stats- kontoret har anbefallt någon omtanke
            i detta avseende. Denna erinran åsidosattes i propositionen om
            malmavtalet, men i riksdagen bör, såsom mig synes, frågan hållas
            vid liv. Statens vinstandel i den exporterade malmen kan omvandlas
            till produktivt kapital på det sättet, att för den- samma skapas
            nya jordbruk, beredes skogsbörd på ofruktbara marker, främjas
            industriella anläggningar, som lämpa sig för landet, byggas järn-
            vägar, vattenleder och landsvägar samt betalas statsskuld med
            mera dylikt. Tryggast är nog att vad som nu tages ur jorden återbördas
            på annat sätt till jorden. Den inlösningsrätt, som genom avtalet
            ännu ställts i utsikt på försäm- rade villkor, kan efter avtalets
            avslutande ej för närvarande tryggas. Herrar Asplund och Hage
            föreslogo vid förra riksdagen, att en del av vinsten skulle avsättas
            därtill. Statsutskottet ansåg emellertid, att erforderliga pengar
            nu som förut voro tryggade genom avtalet. Hur därmed förhåller
            sig, kännver jag icke. Man kan emellertid vara förvissad om, att
            det av motionärerna ifrågasatta användningssättet av statens vinstmedel
            ännu mindre kan vinna gehör nu, då avtalet enligt många medverkande
            viljors avsikt hade till fördolt syfte att omöjliggöra eller försvåra
            vidare inlös- ningsrätt. På grund av vad sålunda anförts hemställes,
          </p>
          <p xml:id="i-TesfLv4uBf9dPWejX8J3jS">
            att riksdagen ville hos Kungl. Maj:t begära över- vägande och
            förslag, i vad mån och på vad sätt det fortgående uttömmandet
            av malmkapitalet i det stora norrbottniska malmfältet kan till
            gagn för nutid och efterkommande omvandlas i produktivt kapital
            genom disponerandet av statens vinstandelar i sådant syfte.
          </p>
          <p xml:id="i-Ar8jkf5at8MMdrFmLmXew">
            Stockholm den 21 januari 1928. Carl Lindhagen.
          </p>
        </div>
      </div>
    </body>
  </text>
</TEI>
