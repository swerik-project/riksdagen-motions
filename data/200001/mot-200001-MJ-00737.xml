<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0737/mot_200001_MJ_0737-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ737 pnr: kd540
          </p>
          <p>
            Motion till riksdagen 2000/01:MJ737
          </p>
          <p>
            av Tuve Skånberg (kd)
          </p>
          <p>
            Utrotning av jättebjörnlokan
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av en aktionsplan för att utrota den kraftigt
            giftiga jättebjörnlokan i Sverige.
          </p>
          <p>
            Motivering
          </p>
          <p>
            Årligen rapporterar tidningarna om svåra frätolyckor, inte minst
            hos barn, förorsakade av jättebjörnlokan (Heracleum Mantagazzianum).
            Växtsaften innehåller det starkt fototoxiska giftet furocoumarin,
            som vid beröring med huden i kombination med solljus orsakar svårartade
            eksem, blåsbildningar samt smärtsamma och svårläkta hudutslag,
            liksom ljusa hudpartier med pigmentförändringar. Jättebjörnlokan
            förekommer inte naturligt i Sverige, utan blev introducerad från
            Asien för 150 år sedan som prydnadsväxt, dels växande i trädgårdar
            och parker, dels torkad som inomhusdekoration. Från dessa trädgårdar
            har jättebjörnlokan nu förvildats och finns numera även i bestånd
            längs vägar, diken och åar inte minst i södra Sverige. Jättebjörnlokan
            är uppseendeväckande stor, 2-3 meter hög, och drar genom sitt
            utseende och sina stora bestånd lekande barn till sig, som då
            löper stor risk att skadas av växtsaften. Dessutom orsakar växtens
            förmåga till expansion stora problem eftersom annan vegetation
            trängs undan, och stora växande bestånd med enbart jättebjörnloka
            breder ut sig. Jättebjörnlokan kan relativt enkelt bekämpas genom
            att man i juli strax efter blomningen, men före fröbildningen,
            hugger av blomställningen. Dessutom stryker man bekämpningsmedel
            direkt på stjälken, som orsakar att växten vissnar och försvinner.
            Jättebjörnlokan har med viss framgång bekämpats lokalt genom hembygdsföreningar,
            lokala aktionsgrupper och enskilda, engagerade människor. Någon
            påverkan på den nationella förekomsten har dessa aktioner dock
            inte haft. Om man betänker växtens giftighet, att särskilt barn
            drabbas, att växten har kraftig förmåga till expansion men saknar
            någon naturlig
          </p>
          <p>
            27
          </p>
          <pb facs="riksdagen-motions-pdf/data/200001/mot_200001_MJ_0737/mot_200001_MJ_0737-0002.pdf"/>
          <p>
            2000/01:MJ737
          </p>
          <p>
            28
          </p>
          <p>
            fiende, och att den dessutom inte har någon naturlig hemortsrätt
            i landet måste slutsatsen bli att den bör utrotas. Att utarbeta
            en nationell och heltäckande aktionsplan borde vara en uppgift
            för länsstyrelserna. Den kan sedan effektueras genom exempelvis
            byalag, kommuner, hembygdsföreningar, beredskapsarbeten. Genom
            information till allmänheten om faran med jättebjörnlokan skulle
            helt säkert en stor del av utrotningsarbetet kunna ske ideellt,
            dock med nödvändiga säkerhetsåtgärder.
          </p>
          <p>
            Stockholm den 26 september 2000 Tuve Skånberg (kd)
          </p>
        </div>
      </div>
    </body>
  </text>
</TEI>
