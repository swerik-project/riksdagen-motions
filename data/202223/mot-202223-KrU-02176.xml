<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-02176">
  <teiHeader>
    <fileDesc>
      <titleStmt>
        <title>Paket för att stärka den fria konsten</title>
        <author corresp="i-PAgTpr3nkZRPEoiqjPKQAf">av Amanda Lind (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2176 av Amanda Lind (MP)</title>
          <idno type="rdwebb">HA022176</idno>
          <rs type="number">2176</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HA022176/text</ref>
          <ref type="dokument_url_html">https://data.riksdagen.se/dokument/HA022176</ref>
          <ref type="dokumentstatus_url_xml">https://data.riksdagen.se/dokumentstatus/HA022176</ref>
          <ref type="pdf">https://data.riksdagen.se/fil/0E0E8C93-DD4F-4A2D-BCAE-2C9EB27F1716</ref>
          <ref type="docx">https://data.riksdagen.se/fil/D060C56B-CB40-40A9-8702-08EF92A7E21F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-R3p7fUGTKNVrrkgtzvRbJP" type="signed"/>
        <correspContext corresp="i-R3p7fUGTKNVrrkgtzvRbJP">
          <note type="signatory" corresp="i-PAgTpr3nkZRPEoiqjPKQAf"/>
        </correspContext>
        <correspAction xml:id="i-5MSmDt4LxRXHuHc3itQaX7" type="submitted">
          <date when="2022-11-23"/>
          <time when="15:49:26"/>
        </correspAction>
        <correspAction xml:id="i-EuBtk5Y16ooZKHapFasMHo" type="reviewed">
          <date when="2022-11-23"/>
          <time when="19:49:51"/>
        </correspAction>
        <correspAction xml:id="i-NtrB6W1jBVrNvVEjh38SMB" type="referred">
          <date when="2022-12-01"/>
        </correspAction>
        <correspAction xml:id="i-M4B7BMg1qo868tsZp84gZj" type="assigned">
          <date when="2023-10-16"/>
          <time when="12:23:23"/>
        </correspAction>
        <correspContext corresp="i-M4B7BMg1qo868tsZp84gZj">
          <ref type="assignedTo">Kulturutskottet</ref>
        </correspContext>
        <correspAction xml:id="i-DoGY53x3qkkZPEZkfGnEGz" type="behandlas_i"/>
        <correspContext corresp="i-DoGY53x3qkkZPEZkfGnEGz">
          <ref type="uppgift">2022/23:KrU1</ref>
          <ref type="ref_dok_id">HA01KrU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-53jmhgBQVVb9vpEmUrZeXB" type="behandlas_i"/>
        <correspContext corresp="i-53jmhgBQVVb9vpEmUrZeXB">
          <ref type="uppgift">2022/23:KrU8</ref>
          <ref type="ref_dok_id">HA01KrU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU8</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GhdTb3ZXrM6njxXc9SHgoC" type="behandlas_i"/>
        <correspContext corresp="i-GhdTb3ZXrM6njxXc9SHgoC">
          <ref type="uppgift">2022/23:NU14</ref>
          <ref type="ref_dok_id">HA01NU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU14</ref>
          <ref type="ref_dok_titel">Immaterialrättsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2hnVZrsWS7khN8BWqC4Cf2" type="behandlas_i"/>
        <correspContext corresp="i-2hnVZrsWS7khN8BWqC4Cf2">
          <ref type="uppgift">2022/23:SfU14</ref>
          <ref type="ref_dok_id">HA01SfU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SfU14</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6MReGgupxLkEhjZbAzsfJs" type="behandlas_i"/>
        <correspContext corresp="i-6MReGgupxLkEhjZbAzsfJs">
          <ref type="uppgift">2022/23:SkU12</ref>
          <ref type="ref_dok_id">HA01SkU12</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SkU12</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BDJSryJG1j2jVM5rNwx39u" type="motHeader">
        <div xml:id="i-LdPHTcX5ptYPsx36LcqdAa" type="motTitle">
          Motion till riksdagen 2022/23:2176 av Amanda Lind (MP) Paket
          för att stärka den fria konsten
        </div>
      </div>
      <div xml:id="i-9N3JecTU2B5K3r5bEJMCAV" type="motBody">
        <div xml:id="i-6gsqwCRZc1Y7GGUGg4qgAR" type="motProposal" subtype="förslag">
          <head xml:id="i-WYjHGkdiMngzkCLnxKyDoP">
            Förslag till riksdagsbeslut
          </head>
          <list xml:id="i-EAQL958k8nqWNYWcvq4ChZ">
            <item xml:id="i-RTGtuz7C8PV9NCM2dz8xuT" sortKey="Yrkande 1">
              Riksdagen ställer sig bakom det som anförs i motionen om konstnärlig
              frihet och principen om armlängds avstånd och tillkännager detta
              för regeringen.
            </item>
          </list>
          <list xml:id="i-WtosjyD9ebkEWYDYGUv7iC">
            <item xml:id="i-2HTdTiDdp1YvHypW7R4v1A" sortKey="Yrkande 2">
              Riksdagen ställer sig bakom det som anförs i motionen om att
              stärka principen om armlängds avstånd i bibliotekslagen och tillkännager
              detta för regeringen.
            </item>
          </list>
          <list xml:id="i-9VKqZASLrbPj33ePwqY3nN">
            <item xml:id="i-8AfqoVgCJuFmL92vBhpGKC" sortKey="Yrkande 3">
              Riksdagen ställer sig bakom det som anförs i motionen om att
              stärka stipendier för konstnärer och stöd till det fria kulturlivet
              och tillkännager detta för regeringen.
            </item>
          </list>
          <list xml:id="i-BSz7GrqjKCcJbQtes4BgQ5">
            <item xml:id="i-MPGvzdPpqvkAaMypV1kHUk" sortKey="Yrkande 4">
              Riksdagen ställer sig bakom det som anförs i motionen om att
              genomföra en långsiktig återhämtningsplan för kulturen efter pandemin
              och tillkännager detta för regeringen.
            </item>
          </list>
          <list xml:id="i-WAE8JLd5x7sXje6QCmH8eC">
            <item xml:id="i-QvWpfHh8CzSaf7bBKmSZBq" sortKey="Yrkande 5">
              Riksdagen ställer sig bakom det som anförs i motionen om att
              stärka trygghetssystemen för konstnärer och kulturskapare och
              tillkännager detta för regeringen.
            </item>
          </list>
          <list xml:id="i-SMQ81BJhspaeLu1BAJJfcm">
            <item xml:id="i-3gRfDFPQdWpqPJ2aU82Hfa" sortKey="Yrkande 6">
              Riksdagen ställer sig bakom det som anförs i motionen om att
              stipendier ska berättiga till socialförsäkringar och pension och
              tillkännager detta för regeringen.
            </item>
          </list>
          <list xml:id="i-5LbATmHKWgEmpLsvXJK2yK">
            <item xml:id="i-TCpXPCVuCK9egdxUokVYz6" sortKey="Yrkande 7">
              Riksdagen ställer sig bakom det som anförs i motionen om behovet
              av stödfunktioner inom Försäkringskassan och Skatteverket för
              konstnärer och tillkännager detta för regeringen.
            </item>
          </list>
          <list xml:id="i-LJak9YANLvEfxa424h5cd5">
            <item xml:id="i-AJesAWvkF7K8XsBKJbt1X7" sortKey="Yrkande 8">
              Riksdagen ställer sig bakom det som anförs i motionen om fler
              trygga anställningar och mer kultur i hela landet och tillkännager
              detta för regeringen.
            </item>
          </list>
          <list xml:id="i-89SFY8tRBdBdi9i8VNpVKb">
            <item xml:id="i-DgkJcF6pTboCFLuYs6uRjP" sortKey="Yrkande 9">
              Riksdagen ställer sig bakom det som anförs i motionen om att
              stärka och utöka systemet med allianser och tillkännager detta
              för regeringen.
            </item>
          </list>
          <list xml:id="i-LcSYZsR74Y1Mb24ZiHMBng">
            <item xml:id="i-3X7D4SabcqCiXzg5bPzJf1" sortKey="Yrkande 10">
              Riksdagen ställer sig bakom det som anförs i motionen om att
              fortsätta uppmärksamma hot och hat mot konstnärer och tillkännager
              detta för regeringen.
            </item>
          </list>
          <list xml:id="i-GjdUQtrL51BiWL4HjYWSGu">
            <item xml:id="i-L9z12622fWwP2yLXS2DAm2" sortKey="Yrkande 11">
              Riksdagen ställer sig bakom det som anförs i motionen om att
              modernisera upphovsrätten och tillkännager detta för regeringen.
            </item>
          </list>
          <list xml:id="i-XD3fU7jKQwBiESGHggMzZ8">
            <item xml:id="i-QFqUSk2kMKVPvYkh2A45gR" sortKey="Yrkande 12">
              Riksdagen ställer sig bakom det som anförs i motionen om att
              utreda möjligheten till breddad finansiering till kulturen, exempelvis
              genom stärkt avdragsrätt och bättre möjlighet till sponsring av
              kultur, och tillkännager detta för regeringen.
            </item>
          </list>
          <list xml:id="i-5WtzYF4E491yyEa1FqRB8s">
            <item xml:id="i-3J6BseVes7HcbmqTtggkLv" sortKey="Yrkande 13">
              Riksdagen ställer sig bakom det som anförs i motionen om att
              utreda möjligheten att införa verksamhetsstöd till kollektiva
              konstnärsverkstäder och tillkännager detta för regeringen.
            </item>
          </list>
          <list xml:id="i-3m8sidsFhHzrmb9ua4mUbc">
            <item xml:id="i-VNCdG8W6CrGjrrCzQspG42" sortKey="Yrkande 14">
              Riksdagen ställer sig bakom det som anförs i motionen om att
              utreda livemusikens och den fria kulturens förutsättningar och
              tillkännager detta för regeringen.
            </item>
          </list>
          <list xml:id="i-xMMCA8srGdpY1EddciSa5">
            <item xml:id="i-Aou7WWq6HsvCXdcwxNWqMj" sortKey="Yrkande 15">
              Riksdagen ställer sig bakom det som anförs i motionen om insatser
              för att stärka bild- och formområdet och tillkännager detta för
              regeringen.
            </item>
          </list>
          <list xml:id="i-M7NUCxoevPKPEJs8JinjHT">
            <item xml:id="i-XoLd8ADzXz9ABfiaYzvmVX" sortKey="Yrkande 16">
              Riksdagen ställer sig bakom det som anförs i motionen om en ny
              kulturpolitisk utredning och tillkännager detta för regeringen.
            </item>
          </list>
        </div>
        <div xml:id="i-ABgYL8EFPGbpA8Y7oMu3v1" type="motContent">
          <head xml:id="i-5AfKY7c1EUhaQifT8zkALD" type="h1">
            Motivering
          </head>
          <p xml:id="i-D6J2WUszQtejiLSuGgpoin">
            Kultur, kreativitet och skapande är en grundläggande del av att
            vara människa, och den fria kulturen är en av demokratins viktigaste
            byggstenar. Kulturpolitiken ska ha utgångs­punkt i den konstnärliga
            friheten och yttrandefriheten. Kulturen ska ges förutsättningar,
            värde och kraft utan att politiken försöker styra dess innehåll
            eller form.
          </p>
          <p xml:id="i-EkksPtPHG4rnqRmL9UcbMJ">
            Konstens och kulturens frihet är en utgångspunkt för Miljöpartiets
            kulturpolitik. Vi har i regering lagt fram en ny museilag som
            fastlägger principen om armlängds avstånd mellan politiker och
            museiverksamheten. I samband med det arbetet ströks också rikt­linjer
            som den tidigare borgerliga Alliansen infört, som innebar att
            museerna skulle integrera olika jämställdhets- och mångfaldsfrågor
            i museernas verksamhet. Vi gav MYKA (Myndigheten för kulturanalys)
            i uppdrag att analysera frågan om hur principen om armlängds avstånd
            efterlevs i praktiken och tog ett samlat grepp kring de nationella
            styrdokumenten för att tydliggöra och inskärpa principen om konstnärlig
            frihet. Vi vill ta fler steg för att främja konstens frihet och
            oberoende.
          </p>
          <p xml:id="i-FAdorFHHMKYhYPbe5RiTvr">
            Konstnärer och kulturskapare runt om i landet har drabbats hårt
            av pandemin. Det behövs ett långsiktigt arbete för kulturens återhämtning
            som sätter konstnärerna och det fria skapandet i centrum.
          </p>
          <p xml:id="i-SNCPDLxRDTyMb6DacQwA4k">
            I regering har Miljöpartiet genomdrivit flera förstärkningar
            för det fria konstnär­skapet. I två omgångar har vi höjt stödet
            till det fria kulturlivet permanent med bland annat stärkta stipendier
            och anslag till fria grupper. Vi la fram stora kris- och återstarts­stöd
            under pandemin, höjde anslaget till den regionala kulturen med
            250 mnkr permanent och införde produktionsincitament för film.
            2016 presenterade S‑MP-regeringen en handlingsplan i nio punkter
            för att stärka bild- och formområdet med ett särskilt fokus på
            konstnärers villkor. Vi tog vidare den konstnärspolitiska utredningen
            Konstnär – oavsett villkor? (SOU 2018:23) och la 2021 fram en
            konstnärspolitisk skrivelse till riks­dagen, Politik för konstnärers
            villkor 2020/21:109, med ett helhetsgrepp på insatser för att
            stärka konstnärers villkor. Flera viktiga utredningar ligger nu
            på bordet för att stärka konstnärers och egenföretagares trygghetssystem,
            däribland den pågående utredningen om SGI (sjukpenninggrundande
            inkomst). Nu behövs en fortsatt offensiv politik för den fria
            konsten och kulturen.
          </p>
          <head xml:id="i-Uf8JH7PtvSUY1bDheLFrzo" type="h2">
            Stärk den konstnärliga friheten och principen om armlängds avstånd
          </head>
          <p xml:id="i-6ubVTBY8Bd3N1A8GydFh7c">
            Den fria konsten säger oss vad det är att vara människa och behöver
            ges möjlighet att blomstra i frihet. I konsten ryms inte bara
            skönhet utan också obehag och skevheter, och den kan fungera som
            en spegel och kommentator kring olika samhällsfenomen. Konstens
            kraft förstås väl av auktoritära regimer – där är den fria konsten
            det första som försvinner och ställs i maktens tjänst. Skyddet
            av den fria konsten är därmed en helt grundläggande demokratifråga.
            De senaste åren har vi sett exempel på hur politiker försöker
            styra och ställa över konstnärliga yttringar som de ser som stötande
            eller moraliskt tvivelaktiga. Vi har sett politiker som velat
            stoppa enskilda utställningar på museer och evenemang på bibliotek,
            och hur politiker vill bestämma vilken konst som ska finnas i
            det offentliga rummet. Det finns även indirekta hot, som att konstnärers
            utsatta ekonomiska situation riskerar att skapa en anpasslighet
            utifrån vad som uppfattas vara den rådande politiska viljan eller
            att det viktiga arbetet för breddat deltagande i kulturlivet uppfattas
            styrande av konstens innehåll. Alla dessa hot måste vi ta oss
            an.
          </p>
          <p xml:id="i-EPYJNS95VcF6GJrWnZYY2t">
            MYKA-rapporten identifierade ett antal utvecklingsområden för
            att stärka principen om armlängds avstånd, varav flera redan har
            tagits vidare. De lyfte bland annat behov av ökad kunskap och
            förståelse för hur idealet om den konstnärliga friheten och principen
            om armlängds avstånd ska förstås och efterlevas. Det handlar om
            myndigheternas tillämpning, men även om verksamheter inom kommun
            och region, där avståndet mellan politik och kulturverksamheter
            inte sällan är mycket kort, t.ex. genom att politiker direkt sitter
            i styrelser för kulturinstitutioner och verksamheter. Miljöpartiet
            förordar att ett uppdrag utfärdas till lämplig myndighet på kulturområdet
            om att ansvara för kunskaps­förmedling och rådgivning inom området
            konstnärlig frihet och armlängds avstånd. Fördjupade dialoger
            bör även fortsätta med kulturmyndigheterna, kommuner och regioner
            för att tillsammans diskutera slutsatserna från MYKA:s rapport
            och öka kunskapen om hur principen om armlängds avstånd kan skyddas
            och efterlevas.
          </p>
          <p xml:id="i-HMKqSAUifzEdswnYzPngZp">
            De kulturpolitiska målsättningarna om rättvis tillgång till kultur
            är viktiga och bör ligga fast, till exempel arbetet med jämställdhet
            och mångfald, men styrningen behöver formuleras så att de inte
            riskerar att kunna missförstås och leta sig in som upplevda eller
            faktiska krav på det konstnärliga innehållet. Effekterna av de
            justeringar som gjorts i regleringsbrev och av ansvariga myndigheter
            behöver följas upp och utvärderas, för att se om ytterligare steg
            behöver tas för att säkra den konstnärliga friheten. Arbetet med
            styrelsetillsättningar vid de statliga kulturinstitutionerna bör
            även fortsättningsvis inriktas på att separera politiken från
            beslut om konst- och kulturstöd.
          </p>
          <p xml:id="i-453A4sVQoAUDy1FNCYJKM4">
            Vi vill även se över om lagstiftningen kan skärpas. Vi vill stärka
            skrivningarna om armlängds avstånd i bibliotekslagen. Tillämpningen
            av museilagen bör följas upp och behov av vidare steg för att
            lagstiftningen ska vara tillämpbar utvärderas.
          </p>
          <p xml:id="i-4Q2J3j5oa1BvFJMfQWMgyz">
            Våren 2023 äger den internationella konferensen IFACCA Worlds
            Summit rum i Sverige. Den samlar kulturaktörer, forskare, politiker
            och civilsamhällesaktörer från hela världen i syfte att främja
            konstnärlig frihet globalt. Slutsatser från den konferensen bör
            tas omhand.
          </p>
          <head xml:id="i-PPYziR3CerMHPGCq7P1fHr" type="h2">
            Håll i återhämtningen efter pandemin
          </head>
          <p xml:id="i-KpTNfic7ebBUjbX9tgTkWn">
            Pandemin har slagit hårt mot det fria kulturlivet. Många verksamheter
            vittnar om att publiken ännu inte hittat tillbaka och att det
            är svårt att hitta finansiering för att dra igång nya projekt.
            De kris- och återstartsstöd som Miljöpartiet var drivande att
            få till har varit viktiga och nödvändiga, men såväl återstartsutredningen
            som kulturlivet pekar på att det nu behövs en långsiktighet för
            att kulturlivet ska kunna återhämta sig och viktig kultur och
            kompetens inte går förlorad. Det är bra att den nya regeringen
            pekar ut konstnärers villkor och föreslår en förlängning av anslagen
            till konstnärsstipendierna. Samtidigt saknas många områden. Fria
            grupper, det ideella kulturlivet, biograferna, den regionala kulturen,
            samlingslokalerna och de nationella minoriteternas kultur är exempel
            på områden som nu får se återstartsstöden ryckas undan helt. Det
            är beklagansvärt att den nya regeringen inte ser och prioriterar
            kulturens behov mer.
          </p>
          <p xml:id="i-JPq9vTcLVA3u8jJcCS5QDW">
            Miljöpartiet vill förlänga återstartsstöden för 2023 för hela
            det fria kulturlivet och permanenta dem enligt återstartsutredningens
            förslag. Vi vill även fortsätta stärka den regionala kulturen
            och gå vidare med förslag så som digitalisering och upprustning
            av kulturarvet, vilket bidrar till arbetstillfällen och infrastruktur
            för kulturen i hela landet.
          </p>
          <head xml:id="i-E8NzxfVzZbH7vBsRwSGQea" type="h2">
            Stärk konstnärers villkor
          </head>
          <p xml:id="i-Nvfq1zddoeKJWN21cWJZpt">
            För en reell konstnärlig frihet krävs att det finns rimliga villkor
            för konstnärer att verka. De enskilda kulturskaparna tillhör kulturlivets
            absoluta fundament. Den konstnärliga utvecklingen är beroende
            av att professionella konstnärer och kulturskapare har möjlig­het
            att arbeta under rimliga villkor i hela landet. Det är förstås
            för de verksammas egen skull, men också för att människor ska
            våga söka sig till yrket så att vi får ett brett, levande och
            mångfasetterat kulturliv i hela landet. Miljöpartiet vill se en
            bredd av insatser här.
          </p>
          <p xml:id="i-5suMy3iQyzMmGhmDyQcCB6">
            Trygghetssystemen behöver förbättras för att även kulturskapare
            och egenföretagare ska kunna vara sjuka eller föräldralediga utan
            att ekonomin raseras. Utredningar om a‑kassan och socialförsäkringen
            är nu under beredning. Vi vill att trygghetssystemen moderniseras
            för att passa för konstnärers arbetsmarknad och arbetsprocesser,
            med en kombination av anställningar, kortare uppdrag, stipendier
            och säsongsbetonade intäkter. Vi vill permanenta de tillfälliga
            regler som genomfördes under pandemin när det gäller möjligheten
            för konstnärer att lägga sin firma vilande och ändå få rätt till
            a‑kassa. Den pågående utredningen om SGI var oerhört viktig att
            den kom till stånd. Det är viktigt att inte summan som kommer
            den enskilde konstnären till del minskar som en följd av en sådan
            reform. Anslagen till stipendierna bör därför ses över. Miljöpartiet
            vill även se en funktion inom Försäkringskassan med specialkompetens
            om konstnärers och kultur­arbetares sociala trygghet.
          </p>
          <p xml:id="i-W5TeZSBv8hcAPW6uv6rSFP">
            Vi menar att det bör finnas en inriktning att skapa fler trygga
            anställningar inom offentligt finansierad scenkonst- och kulturverksamhet.
            Systemet med konstnärsallianser är ett sätt att möjliggöra trygga
            arbetsvillkor för många. De statliga medlen till allians­erna
            har under åren bidragit till att öka frilansares sociala och ekonomiska
            trygghet, avlasta arbetslöshetskassan, utveckla matchning och
            förmedling samt stimulera den konstnärliga utvecklingen. Det är
            ett system vi vill värna och utveckla, exempelvis genom att utreda
            om fler yrkeskategorier kan omfattas av systemet.
          </p>
          <p xml:id="i-6BN11PhFrreemVREoLKyxq">
            Drygt 70 procent av tillfrågade utställningsarrangörer uppgav
            2021 vid en under­sökning av Kulturrådet att de följer avtalet
            om medverkans- och utställningsersättning, det så kallade MU-avtalet.
            Att följa MU-avtalet ska vara en självklarhet för arrangörer.
            I regleringsbrevet för 2021 fick Kulturrådet i uppdrag att göra
            en uppföljning av efter­levnaden och tillämpningen av MU-avtalet
            bland statliga och andra aktörer. De statliga utställningsarrangörerna
            är den kategori som följer MU-avtalet i störst utsträckning. Det
            är också de statliga arrangörerna som är juridiskt bundna att
            följa avtalet. Regionala arrangörer tillämpar MU-avtalet i nästan
            lika stor utsträckning som statliga aktörer. Användningen av MU-avtalet
            har alltså ökat sedan 2013 och många i undersökningen är positiva
            till vad avtalet inneburit för konstnärernas villkor. Samtidigt
            anger närmare 20 procent att de inte följer MU-avtalet. Det är
            främst privata aktörer och ideella föreningar som inte tillämpar
            avtalet. Begränsade ekonomiska resurser anges som huvudorsak.
            Att anslå mer pengar kan vara ett sätt att underlätta för arrangörer,
            liksom att stärka anslagen till den regionala kulturen. MU-avtalets
            utformning bör även ses över för att se om konstnärers villkor
            ytterligare kan stärkas inom ramen för avtalet.
          </p>
          <p xml:id="i-N7kxB5Ah7QaiWRtmKAB51s">
            Hot och hat drabbar röstbärare världen över, och konstnärer och
            kulturarbetare är en utsatt grupp. Vi vill införa fler fristäder
            för utsatta konstnärer, författare och journalister och det är
            också viktigt att fortsätta arbetet för att motverka hot och hat
            gentemot konstnärer i Sverige.
          </p>
          <head xml:id="i-94TbB8aUo4pesrSkGyZohD" type="h2">
            Upphovsrätten måste fungera för hur vi konsumerar kultur i en
            modern tid
          </head>
          <p xml:id="i-3vq9uwjiVaXX2hUzq7Ampv">
            Upphovsrätten måste fungera för hur vi konsumerar kultur i en
            modern tid och bidra till att kulturen finns tillgänglig för människor.
            Det är viktigt att upphovsrätten fungerar i vår digitala tidsålder
            där mycket av distributionen sker via internet. Framväxten av
            nya nätbaserade affärsmodeller, där kulturen är enkelt tillgänglig
            samtidigt som kultur­skaparna får betalt för sitt arbete, är positiv
            och ska stimuleras t ex genom det arbete som pågår med implementeringen
            av DSM-direktivet. Syftet med upphovsrättsdirek­tivet är att harmonisera
            och modernisera reglerna för upphovsrätt på EU:s inre marknad.
            För Miljöpartiet har det varit viktigt att den svenska implementeringen
            av upphovsrätts­direktivet dels säkrar yttrandefrihet och frihet
            för användare, dels innebär en reell förbättring för rättighetshavare.
            Det är viktigt att upphovspersonerna får ett bra stöd i lagstiftningen
            för att avtal ska kunna träffas med de onlinetjänster som erbjuder
            upp­hovsrättsskyddat material och som ofta har ett långt starkare
            förhandlingsläge.
          </p>
          <p xml:id="i-PnRthe6fqx2u5pUeKTsPqf">
            I den proposition som nu ligger på riksdagens bord finns flera
            positiva delar som gagnar upphovspersoner. Det är positivt att
            nuvarande regering genomfört vissa ändringar sedan promemorian
            och nu föreslår en justerad tid för retroaktivitet för att ersättningen
            för gamla avtal ska kunna justeras upp (från 10 år till 20 år).
            Det är även positivt att det är inskärpt att den som förvärvat
            upphovsrätt till ett verk minst en gång per år ska lämna ”aktuell,
            relevant och uttömmande” information till upphovsmannen om på
            de sätt verket har utnyttjats.
          </p>
          <p xml:id="i-NABC9dJ4Y7Ro7nzRqq2j4M">
            Samtidigt kvarstår viss problematik i balansen mellan upphovsrättsinnehavare
            och andra aktörer som ofta har en starkare ställning när avtal
            ska träffas eller när informa­tion ska ges om hur ett verk används.
            Vi menar därför att det dels hade behövts juster­ingar på vissa
            punkter i lagförslaget, dels ett ställningstagande om löpande
            utvärdering av implementeringen av lagstiftningen med hänvisning
            till dess stora betydelse och att Sverige inte bör avvika väsentligt
            från övriga länder i sin tillämpning på ett sätt som drabbar upphovspersoner
            negativt. Nu är det viktigt att löpande följa implementeringen
            och effekterna av den, liksom kommande arbete som rör upphovsrättsområdet.
          </p>
          <head xml:id="i-44v64oDJxvk3zbsJLjL655" type="h2">
            Bredda finansieringen till kulturen
          </head>
          <p xml:id="i-EP6NnjWgy6WoEbpJzv862o">
            Vi vill stärka konstens och kulturens finansiering, och att öka
            förutsättningarna för privat finansiering är en sådan del. Även
            återstartsutredningen har förslag som går i denna riktning. Vi
            vill gå vidare med en konkret utredning som tittar på möjligheten
            till avdrag av investeringar i och sponsring av kultur – utan
            att den offentliga finansieringen minskar. Avdragsrätt för inköp
            av konst är en sak som bör utredas, liksom frågan om en enhetlig
            kulturmoms.
          </p>
          <head xml:id="i-Dj2AsYTWb2CSNXDo3o2YcA" type="h2">
            Se över villkoren för kollektiva konstnärsverkstäder (KKV)
          </head>
          <p xml:id="i-uSCq35oNcDoSgR1ELfYVm">
            Det bedrivs en omfattande och viktig verksamhet runt om i landets
            kollektiva konstnärs­verkstäder. De underlättar för konstnärligt
            skapande då medlemmarna delar på utrustning och lokaler. KKV fungerar
            också som bas för kollegialt utbyte och samverkar ofta med det
            lokala och regionala konstlivet. Idag finns ett statligt utrustningsbidrag
            för kollektiv­verkstäder, men inget statligt stöd för driften
            av dessa ibland ganska omfattande verk­samheter. Vissa kollektivverkstäder
            i Sverige är dessutom av nationellt intresse då de erbjuder unika
            verkstadsmöjligheter för konstnärer i hela Sverige, exempelvis
            stengården hos KKV Bohuslän och bronsgjuteriet hos KKV Göteborg.
            Vi föreslår att ett statligt driftsstöd till kollektivverkstäder
            utreds. Det skulle skapa en större stabilitet i verksam­heten
            och bättre möjliggöra för konstnärer runt om i landet att verka.
          </p>
          <head xml:id="i-ThafiSU67nHpz6hVL2zkYC" type="h2">
            Stärk livemusiken och tillgång till livekultur i hela landet
          </head>
          <p xml:id="i-6BGx5JX2opQGk218jZei2X">
            För att visionen om kultur för alla ska bli verklighet, behöver
            arrangörer ha långsiktiga förutsättningar för att kunna arrangera
            i hela landet. Alla ska kunna uppleva evenemang live oavsett var
            i Sverige du bor. Här är anslagen till det fria kulturlivet en
            viktig fråga, men även lokalfrågan tar allt större plats i diskussionerna.
            Här behöver politik, närings­liv och kulturaktörer komma samman
            för att diskutera möjliga lösningar. Det är inte rimligt att den
            fria kulturen och livekulturen trycks allt längre bort från städernas
            centrum, eller inte har några spelplatser alls i mindre orter
            runt om i landet. Ett steg vi gärna ser är en utredning för att
            stärka livemusikens och den fria kulturens förutsättningar.
          </p>
          <head xml:id="i-GGtx4K2jUsitdRFiY8ipSa" type="h2">
            Stärk bild- och formområdet
          </head>
          <p xml:id="i-3hVXytqFwxzG3hd8ouffFy">
            Många konstnärer inom bild och form har svårt att försörja sig
            på sin konst och sektorn har länge varit underfinansierad. Under
            mandatperioderna som gått har vi bland annat tagit fram en ny
            konstnärspolitisk skrivelse, antagit en handlingsplan för bild-
            och form­området, arbetat med tillämpningen av MU-avtalet och
            stärkt de permanenta anslagen till konstnärsstipendier. Det var
            ett viktigt steg att bild och form 2018 blev ett nytt utpekat
            område inom kultursamverkansmodellen, men får en relativt liten
            del av de statliga och regionala bidrag som ges inom alla konstområden
            enl. Kulturrådets upp­följning av kultursamverkansmodellen 2020.
            Att ge utrymme till konst- och kultur­områden med en svag regional
            struktur är prioriterat för verksamhetsbidragen inom samverkansmodellen
            sedan 2021. I den pågående utredningen om kultursamverkans­modellen
            är det rimligt att diskutera hur detta bild- och formområde kan
            stärkas ytterligare och på vilket sätt. Vi menar även att en nationell
            strategi för att stärka bild- och formområdet kan vara ett möjligt
            nästa steg.
          </p>
          <head xml:id="i-2j5PaWNCzGzHLBApycw7M4" type="h2">
            Ny kulturpolitisk utredning
          </head>
          <p xml:id="i-C1xJ9SdCKoK9odDC8NyxzQ">
            Det har nu gått ett antal år sedan den senaste kulturutredningen
            och en översyn av de kulturpolitiska målen gjordes, och mycket
            har hänt i samhällsutvecklingen sedan dess. En ny kulturutredning
            bör därför tillsättas under innevarande mandatperiod. Det är rimligt
            att konstnärers villkor får ta plats även i de kulturpolitiska
            målsättningarna då det är en grundläggande förutsättning för ett
            fritt och starkt kulturliv. Även frågan om konsten frihet, digitaliseringen,
            följderna av pandemin samt barns och ungas rättvisa tillgång till
            kultur bör vara fokusområden för en ny kulturpolitisk utredning.
          </p>
        </div>
        <div xml:id="i-DH4YiZMAHXzjUBckaTEtt8" type="signatureBlock">
          <list xml:id="i-FvNtGCuKJzYiSTgjxWgqnb">
            <item xml:id="i-GoTh8YzAHujxTRGd2nsemu" who="i-PAgTpr3nkZRPEoiqjPKQAf" type="signature">
              Amanda Lind (MP)
            </item>
          </list>
        </div>
      </div>
    </body>
  </text>
</TEI>
