<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-AU-00456">
  <teiHeader>
    <fileDesc>
      <titleStmt>
        <title>Åtgärder mot den ekonomiska och sociala krisen i Skåne</title>
        <author corresp="i-EQSJnvt3y9r5wULtNbkTNu">Jörn Svensson (vpk) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot den ekonomiska och sociala krisen i Skåne</title>
          <idno type="rdwebb">G902A456</idno>
          <rs type="number">A456</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/G902A456/text</ref>
          <ref type="dokument_url_html">http://data.riksdagen.se/dokument/G902A456</ref>
          <ref type="dokumentstatus_url_xml">http://data.riksdagen.se/dokumentstatus/G902A456</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YZRahjFiKY9m5LFRX55eoN" type="signed"/>
        <correspContext corresp="i-YZRahjFiKY9m5LFRX55eoN">
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_a_456/mot_198586_a_456-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86: A456
          </p>
          <p>
            Jörn Svensson (vpk) Åtgärder mot den ekonomiska och sociala krisen
            i Skåne
          </p>
          <p>
            Vad som under en lång följd av år utvecklats i Skåne — och företrädesvis
            dess sydvästra del — är lika allvarligt som egenartat. Landets
            tidigare mest expansiva region har utsatts för en process av ekonomiskt
            och socialt sönderfall. Den regionalpolitiska problematiken i
            Sverige känner under 1900-talet inget liknande fall. Att regioner
            med stor jord- och skogssektor haft svåra problem och att områden
            starkt beroende av klassiska basindu- strier råkat i kris — detta
            är välbekant. För första gången har emellertid Sverige nu fått
            ett exempel på en företeelse, som varit känd i Storbritanni- en
            och östra USA, nämligen en kris i ett folkrikt och hittills industriellt
            mångsidigt storstadsområde. Västra Skåne har traditonellt en relativt
            bred industristruktur, en etable- rad kommersiell service och
            en stark offentlig sektor — dvs. sådant som normalt brukar skydda
            från en allmän regional kris. Man finner inte den svaghet i strukturen,
            som kännetecknar skogslänen, inte den brist på någon stark tätort,
            som t. ex. fallet är i det hårt drabbade Blekinge. Det rör sig
            i Malmös och västra Skånes fall om en ny, speciell företeelse.
            Den djupare bakgrunden till krisen är en process av centralisation
            och transnationalisering av svenskt kapital. Detta har förflyttat
            den industriella och kommersiella tyngdpunkten bort från de tre
            sydliga länen. De skånska finansfamiljerna har tappat mycket av
            sin självständighet. Malmö tenderar att bli en satellit till finansiella
            maktkoncentrationer med centra på annat håll. Skall denna utveckling
            kunna vändas, fordrar det en från de traditionella finansgrupperna
            och etablissemangen självständig kraft, som griper in. Det är
            högst osäkert, om det går att göra Malmöregionen till ett kommersiellt
            och industriellt centrum av det gamla slaget. Och det är närmast
            en illusion att hoppas på patentlösningar i form av Öresundsbrobyggen,
            vars verk- ningar på hamn- och sjöfartsrörelser är destruktiva
            och vars lokaliserings- effekt är minst sagt tvetydig. Det är
            sannolikt att man måste gå en delvis ny väg för att häva sönderfal-
            let och stagnationen i Malmöregionen. Man har då skäl att utgå,
            inte från de sektorer som blivit Malmös svaghet, utan från dem,
            som alltjämt är och kan öka dess styrka. Malmö är en viktig knutpunkt
            för kontinenttrafiken. Gemensamt med andra skånska städer, kanske
            i första hand Trelleborg, borde staden kunna bilda startpunkten
            för ett mångsidigt system av transportrelationer. Till skillnad
            från den omständliga och ensidiga linje, som en Köpenhamnsbro
          </p>
          <pb facs="riksdagen-motions-pdf/data/198586/mot_198586_a_456/mot_198586_a_456-002.pdf"/>
          <p>
            skulle utgöra, bör transporterna vara sjöburna och organiseras
            i flera dimensioner. Lastfärjor direkt från Malmö/Trelleborg till
            främst de båda tyska staternas hamnar leder rakast till kontinentens
            olika marknader. Färjesystemens utbyggnad skapar en naturlig grund
            för industriell produk- tion av fartyg, fartygsutrustning, hamnutrustning
            m. m. Den av SJ planerade och av riksdagen sanktionerade överföringen
            av stora mängder tungt gods till järnväg, borde vara utgångspunkt
            för Malmös pånyttfödelse i rollen som klassisk järnvägsort. Investeringar
            i järnvägska- pacitet bör ske. Produktion av lastvagnar kommer
            att krävas och ligger väl till för Malmös industriella kompetens.
            Kombinationen sjöfart-järnväg kan ge en bas för viktigt transporttekniskt
            utvecklingsarbete. Malmö borde därför vara lokaliseringsort för
            ett transporttekniskt centrum. Organisering av och kunnande kring
            kombinerade transportlösningar borde då också kunna säljas till
            andra länder. Kollektivtrafiken i Skåne har länge varit svag i
            förhållande till befolk- ningskoncentration och behov. Dessa behov
            borde ge utgångspunkt för att utveckla också provinsens egen spårbundna
            lokaltrafik. Även detta är ett värdefullt inslag i basen för transporttekniskt
            utvecklingsarbete. Privatbi- lismen i regionen behöver reduceras
            och transporterna förbilligas. Mikroelektroniken är allmänt ansedd
            som ett attraktivt nytt område för vetenskaplig och industriell
            aktivitet och Malmö har lidit av att inte riktigt kunna hävda
            sig på detta område. Datatekniken utvecklas dock ytterst snabbt.
            Därför skymtar redan nästa stadium i förloppet — de optiska datorsystemen.
            Kompetensen på detta område är fortfarande i sin linda. Här föreligger
            alltså en unik möjlighet att från grunden bygga upp en ny kompetens,
            inom vilken man kan inta en tätposition och i väsentlig grad frigöra
            sig från USA-beroendet. I Skåne föreligger möjlighet att nu börja
            bygga upp en vetenskaplig och praktisk kompetens på detta revolutione-
            rande område. Lund har forskningsbasen, Malmö och det övriga Skåne
            basen för tillämpning och tillverkning. Den tidigare snabba tillväxten
            i Malmöområdet skapade en omfattande och kvalificerad offentlig
            sektor. Ännu finns denna grundläggande bas kvar, även om den trängs
            allt hårdare. På den allmänna hälsovårdens, tandvårdens och socialtjänstens
            område finns en hög kompetens. Denna kompetens har ett stort praktiskt
            tillämpningsfält. Det är t. o. m. så, att den sociala krisen i
            Malmö och Landskrona faktiskt kan ge nya kunskaper och metoder
            för att bekämpa ohälsa och sociala utslagningsfenomen. Detta skulle
            kunna utnyttjas för att på det medicinska och socialvetenskapliga
            området bygga upp ett vidgat praktiskt och teoretiskt kunnande.
            Mycket av detta kunnande kan — som visats bl. a. på tandvårdens
            område — vara av stort intresse för andra länder. En liknande
            kombination av teoretisk och praktisk kompetens skulle kunna byggas
            upp på pedagogikens område. Kombinationen Lund-Malmö skulle kunna
            bli ett centrum för kvalificerad kompetens i fråga om under- visning
            och kunskap rörande barns psykiska utveckling och bemästrandet
            av kunskapsöverföringens många problem. Liksom på det sociala
            och medicinska fältet har detta en viktig klassaspekt — det är
            de sämst lottade i
          </p>
          <p>
            Mot. 1985/86 A456
          </p>
          <pb facs="riksdagen-motions-pdf/data/198586/mot_198586_a_456/mot_198586_a_456-003.pdf"/>
          <p>
            samhället, vars sociala och kunskapsmässiga situation man därvid
            kan höja. Det kan alltså hävdas, att västra Skåne har anledning
            att söka sina nya expansionsområden på den infrastrukturella sidan
            av samhället. Detta bildar sedan en stimulans för den industriella
            och kommersiella. Där avan- cerade initiativ tas för infrastrukturen,
            där följer vanligen det privatkom- mersiella intresset också med.
            Tre ting krävs för ett sådant återtagande av initiativet i Malmöregionens
            utveckling. Det första är, att nedrivningen av viktiga offentliga
            verksam- heter snarast upphör. Sådana kortsiktiga och destruktiva
            åtgärder som den planerade kommunalskattesänkningen i Malmö är
            oförenliga med en posi- tiv utveckling. Det andra är, att löntagarfonden
            får en annan självständi- gare och mer förnyande inriktning. Den
            konventionella placeringspolitik, som nu bedrivs, måste förändras.
            Det tredje är slutligen, att statsmakterna på olika sätt hjälper
            till att samordna och bana väg för de regionala initiativen. Det
            sker genom statens järnvägs- och sjöfartspolitik, genom dess stöd
            till hälsovårdssektorns förnyelse och genom en starkare forsk-
            ningspolitik. Malmöregionen är av för stor betydelse för landet
            och dess kris för djup för att den centrala statsmakten skall
            kunna undgå detta sitt ansvar. Detta är också en demokratisk fråga
            — rullar den sociala krisen djupare, leder det till att reaktionär
            populism och politiskt sönderfall lätt fortplantar sig till andra
            delar av landet.
          </p>
          <p>
            Hemställan
          </p>
          <p>
            Mot bakgrund av det anförda föreslås att riksdagen begär att
            regeringen gemensamt med kommuner och länsorgan i Skåne tar initiativ
            till ett utvecklingsprogram i enlighet med vad som framförs i
            motionen.
          </p>
          <p>
            Stockholm den 27 januari 1986
          </p>
          <p>
            Jörn Svensson (vpk)
          </p>
          <p>
            Norstedts Tryckeri, Stockholm 1986
          </p>
          <p>
            Mot. 1985/86 A456
          </p>
          <p>
            15
          </p>
          <pb facs="riksdagen-motions-pdf/data/198586/mot_198586_a_456/mot_198586_a_456-004.pdf"/>
        </div>
      </div>
    </body>
  </text>
</TEI>
