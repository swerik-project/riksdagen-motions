<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00569">
  <teiHeader>
    <fileDesc>
      <titleStmt>
        <title>Barnfattigdom</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnfattigdom</title>
          <idno type="rdwebb">GZ02So569</idno>
          <rs type="number">So569</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So569/text</ref>
          <ref type="dokument_url_html">http://data.riksdagen.se/dokument/GZ02So569</ref>
          <ref type="dokumentstatus_url_xml">http://data.riksdagen.se/dokumentstatus/GZ02So569</ref>
          <ref type="doc">http://data.riksdagen.se/fil/8C96C59A-0EEF-4153-AF91-17146144B260</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DytGXtaN67mqsKWGLVTKc5" type="signed"/>
        <correspContext corresp="i-DytGXtaN67mqsKWGLVTKc5">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="numbering" xml:id="i-YUwALxfYTZhFZpUUJzmxDu">
          <date when="2011-10-10"/>
        </correspAction>
        <correspAction type="submission" xml:id="i-9LT82cb1ZjgYbkTgbhYR4b">
          <date when="2011-10-05"/>
        </correspAction>
        <correspAction type="transfer" xml:id="i-PvcWaw3xaZaoGRPUeaeRxa">
          <date when="2011-10-05"/>
        </correspAction>
        <correspAction type="assigned" xml:id="i-ER8FMFxEjEMMwMrQZbjVjW"/>
        <correspContext corresp="i-ER8FMFxEjEMMwMrQZbjVjW">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-Vb6Tr8BxNwurHfBvN6FDyt">
          <head xml:id="i-CDbt5W38gN4yCGw6r5rZ15">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 En handlingsplan mot barnfattigdom 3
            </item>
            <item>
              4 Höj underhållsstödet 4
            </item>
            <item>
              5 Barn till fattiga umgängesföräldrar 5
            </item>
            <item>
              6 Förbättra bostadsbidraget för ensamstående föräldrar 6
            </item>
            <item>
              7 Se över bidragen som riktas till barnfamiljer 6
            </item>
            <item>
              8 Förbjud avgifter i skolan 6
            </item>
            <item>
              9 Frukost i skolan 7
            </item>
            <item>
              10 Barns rätt till en meningsfull fritid 7
            </item>
            <item>
              11 Glasögon till barn 8
            </item>
            <item>
              12 Rätt till barnomsorg på obekväm arbetstid 9
            </item>
            <item>
              13 Barnomsorgsstöd för ensamstående när barnen är sjuka 9
            </item>
            <item>
              14 Förbjud vräkningar av barnfamiljer 10
            </item>
          </list>
        </div>
        <div type="motProposal" subtype="förslag">
          <head xml:id="i-3VQuxr5Lhnbiy9xj4ypnVn">
            2 Förslag till riksdagsbeslut
          </head>
          <list style="ol">
            <item xml:id="i-HBrZ2nLdFhL2KwwsovJWqG">
              Riksdagen tillkännager för regeringen som sin mening vad som
              anförs i motionen om att lägga fram ett förslag till en handlingsplan
              mot barnfattigdom.
            </item>
            <item xml:id="i-UM4fknSs4DuGBYJ37v2679">
              Riksdagen beslutar att höja underhållsstödet med 200 kr per månad
              samt värdesäkra det genom att knyta det till prisbasbeloppet.
              1
            </item>
            <item xml:id="i-AwdrsavAw5o7begBtD3bY1">
              Riksdagen beslutar att höja underhållsstödet med ytterligare
              200 kr per månad för barn från det år de fyller 13 år. 1
            </item>
            <item xml:id="i-W2bNCoSPZuwMdqPGgBKpvk">
              Riksdagen tillkännager för regeringen som sin mening vad som
              anförs i motionen om att regeringen bör ändra beräkningsgrunden
              för underhållsstödet så att återbetalningsskyldigheten bestäms
              utifrån dagsaktuell inkomst om inkomsten minskar mer än 15 %.
              1
            </item>
            <item xml:id="i-TmiSwHbCS2n3iXjBDXEx71">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              på förbättringar när det gäller umgängesresor. 1
            </item>
            <item xml:id="i-SuHEv7djBMiZWvgCpqJe78">
              Riksdagen beslutar att höja bostadsbidragets särskilda bidrag
              samt umgängesbidrag med 150 respektive 100 kr. 1
            </item>
            <item xml:id="i-MxvZQUBSbZ546RiMJDMDZH">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som ser över samtliga bidrag som riktas till barnfamiljer samt
              komma med förslag till ändringar som syftar till att förbättra
              situationen för ekonomiskt utsatta barnfamiljer. 1
            </item>
            <item xml:id="i-JuEE2ZtWiq1xz8WFeDRfxN">
              Riksdagen beslutar att i skollagen införa ett förbud mot avgifter
              i skolan. 2
            </item>
            <item xml:id="i-AxCjm2AwCQxJkxfnpmCihc">
              Riksdagen tillkännager för regeringen som sin mening vad som
              anförs i motionen om att införa en skyldighet för skolorna att
              erbjuda kostnadsfri frukost för elever i grundskolan. 2
            </item>
            <item xml:id="i-JeyVftv4fBMioWiXp8orZT">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som ser över kommunernas utbud av gratis sommaraktiviteter för
              barn i syfte att föreslå förbättringar.
            </item>
            <item xml:id="i-JH69xwUAtLR9i749dh2jA8">
              Riksdagen beslutar att glasögon för barn med synfel ska subventioneras.
            </item>
            <item xml:id="i-G24hngBfNn366JKBdCcFC4">
              Riksdagen tillkännager för regeringen som sin mening vad som
              anförs i motionen om att regeringen bör tillsätta en utredning
              som ser över möjligheten att införa barnomsorgsstöd i hemmet vid
              barns sjukdom. 2
            </item>
            <item xml:id="i-GxLUgmTYmAezPUaooPcLho">
              Riksdagen tillkännager för regeringen som sin mening vad som
              anförs i motionen om att förbjuda vräkningar av barnfamiljer.
            </item>
          </list>
          <p xml:id="i-794R8y1QoQkfAgRjEnL1yR">
            1 Yrkandena 27 hänvisade till SfU.
          </p>
          <p xml:id="i-HKjqDKAGUrSBSBvqYKUVFw">
            2 Yrkandena 8, 9 och 12 hänvisade till UbU.
          </p>
        </div>
        <div type="motContent">
          <head type="h1" xml:id="i-Y44YsvniserA63P3bz7fYy">
            3 En handlingsplan mot barnfattigdom
          </head>
          <p xml:id="i-FzkjNYuA2k7eEZnUxpAgCK">
            I dag tickar en fattigdomsbomb i Sverige. Klyftorna mellan barn
            till fattiga föräldrar och barn till rika föräldrar ökar. Samtidigt
            som en grupp har fått det bättre och bättre ekonomiskt sett, har
            andra grupper fått det mycket sämre. På sikt leder den ökande
            barnfattigdomen till ett klassamhälle där välfärden inte längre
            omfattar dem som inte har råd att betala för sig. Vi i Vänsterpartiet
            arbetar i stället för ett framtida, modernt samhälle där alla
            människor kan leva ett värdigt liv i trygghet.
          </p>
          <p xml:id="i-8y24qC1Xx7zP76QhyrFDx9">
            De senaste årens nedmontering av de gemensamt finansierade trygghetssystemen
            som a-kassa och sjukförsäkring har drastiskt försämrat den ekonomiska
            situationen för många vuxna. Detta drabbar barnen. Föräldrarnas
            ekonomiska utsatthet blir barnens krassa uppväxtvillkor. Föräldrarnas
            ekonomiska standard påverkar på ett mycket påtagligt sätt barnens
            villkor och livsmöjligheter. Att leva i fattigdom har en mängd
            negativa konsekvenser för barn. Det är väl belagt att en fattig
            barndom ökar risken för social utsatthet senare i livet. Det finns
            ett samband mellan föräldrars inkomster och barns inkomster som
            vuxna. Sannolikheten att hamna i de lägre inkomstskikten ökar
            ju lägre inkomster föräldrarna hade under uppväxten. Forskning
            visar att barn i bostadsområden med låg inkomstnivå löper tre
            gånger så hög risk att utsättas för våld i hemmet än genomsnittet
            och löper dubbelt så stor risk att bli utsatta för mobbning. Studier
            har även tydligt visat på samband mellan fattigdom och t.ex. utbildningsresultat,
            etablering på arbetsmarknaden, hälsa och trygghet i det egna bostadsområdet.
          </p>
          <p xml:id="i-64BHaHEsPz2QR1EZvc1vLS">
            Ansökningarna till hjälporganisationen Majblomman ger en tydlig
            bild av fattiga barns villkor i dagens Sverige. Breven vittnar
            om tonåringar som aldrig ägt en egen cykel, om barn som inte kan
            delta i fotbollsträningen och om barn som aldrig får gå på bio
            med kompisarna. Många gånger tvingas ekonomiskt utsatta familjer
            att göra omöjliga prioriteringar som att välja mellan att betala
            elräkningen eller att ha råd med lusmedel. Stadsmissionen vittnar
            om att barnfamiljerna som tar emot hjälp i form av matkassar blir
            fler och fler. Att hjälporganisationer som Majblomman och Stadsmissionen
            finns är bra men vi anser att barnfattigdomen först och främst
            ska bekämpas genom ökad ekonomisk jämlikhet och inte genom välgörenhet.
          </p>
          <p xml:id="i-7fwPty6yLWxpTsd4TpPgNe">
            I dag lever en fjärdedel av alla barn i Sverige med en ensamstående
            förälder. Ändå är kärnfamiljen norm för såväl lagstiftning som
            de verksamheter barnen deltar i. Det leder till att de ekonomiska
            villkoren för barnfamiljer är ojämlika och orättvisa. Detta drabbar
            barnen som inte kan delta i aktiviteter som barn vanligtvis kan
            delta i, t.ex. skolutflykter som kostar pengar. I Sverige finns
            det i dag barn som inte kan äta sig mätta hemma och som inte får
            riktiga vinterkläder därför att föräldrarna inte har råd. Ett
            pm från riksdagens utredningstjänst (RUT) visar att 279 000 barn
            (13,9 %) levde under den relativa fattigdomsgränsen 2010 (Dnr
            2010:0599). Störst risk att växa upp i en fattig familj löper
            barnen till ensamstående föräldrar. Att barnfattigdomen ökar är
            både upprörande och helt oacceptabelt.
          </p>
          <p xml:id="i-3KbJAcqU3skgP2WyS783Sk">
            Enligt Rädda Barnens rapport Barnfattigdomen i Sverige (2010)
            var barnfattigdomen 2008 drygt tre gånger så hög bland barn med
            ensamstående föräldrar som bland barn med sammanboende föräldrar.
            Barn till ensamstående föräldrar med utländsk bakgrund är dubbelt
            utsatta. Enligt Rädda Barnen lever nästan hälften (49 %) av barnen
            i den gruppen i fattigdom.
          </p>
          <p xml:id="i-FfxXDNNj9gcqqPFGcfHS3Z">
            Lösningen på problemet med den ökande barnfattigdomen är dels
            generella satsningar på arbete åt alla, rätt till arbete på heltid,
            bättre arbetslöshetsförsäkring, sjukförsäkring, föräldraförsäkring
            och rätt till barnomsorg även på obekväm arbetstid, dels specifika
            satsningar på ekonomiskt utsatta barnfamiljer, som höjt underhållsstöd,
            förbättrat bostadsbidrag och förbud mot avgifter i skolan.
          </p>
          <p xml:id="i-S4o2DzcBhmZ4L3DrVcF8pF">
            Regeringen bör omgående ta fram en handlingsplan mot barnfattigdom.
            Detta bör riksdagen som sin mening ge regeringen till känna.
          </p>
          <p xml:id="i-5LMKochEqGbMriaGv7jNba">
            Här nedan presenterar vi ett antal förslag som vi menar bör ingå
            i en handlingsplan mot barnfattigdom.
          </p>
          <head type="h1" xml:id="i-NE1VUxcLFctD1tY2whzbuV">
            4 Höj underhållsstödet
          </head>
          <p xml:id="i-BajVA7vABDEVHLcpxWyzHe">
            Barn till ensamstående föräldrar lever oftare i fattigdom än
            barn med sammanboende föräldrar. En typisk ensamstående förälder
            är en kvinna, även om växelvis boende mellan föräldrar ökar. Ensamstående
            kvinnor med barn har lägst ekonomisk standard oavsett stöd i form
            av barn- och bostadsbidrag och tjänar t.ex. bara drygt hälften
            av en sammanboende pappas lön. Sysselsättningen bland ensamstående
            mammor har sjunkit och de har oftare än andra otrygga anställningar.
            Arbetslösheten för ensamstående kvinnor med barn ökade från 5,4
            % år 2007 till 10,1 % år 2009.
          </p>
          <p xml:id="i-Xa3eWQTPUuZEVzUjH2PHaT">
            Inkomstutvecklingen har sedan 1991 konsekvent missgynnat ensamstående
            kvinnor med barn. Deras disponibla inkomster ökade med endast
            18 % mellan 1991 och 2007, jämfört med 31 % för samtliga personer
            över 20 år (Statistiska centralbyrån, Hushållens ekonomi, 2009).
            År 2010 var den genomsnittliga ekonomiska standarden för ensamstående
            mammor 28 000 kronor lägre än för ensamstående pappor (RUT PM
            Dnr 2010:0599).
          </p>
          <p xml:id="i-Dsk9wo1V99sufom6k86QAC">
            År 2012 kommer nästen en tredjedel (31,3 procent) av gruppen
            ensamstående kvinnor med barn under den relativa fattigdomsgränsen
            (jämfört med 13,5 procent av gruppen kvinnor totalt). Andelen
            fattiga ensamstående kvinnor med barn kommer att ha ökat med 36
            600 personer 20062012 (35 000 personer, 16,8 procent, dvs. en
            sjättedel 2006 till 71 600 personer, 31,3 procent, dvs. en tredjedel
            2012, RUT Dnr: 2011:1433).
          </p>
          <p xml:id="i-RS79HpNQKyHMPgj77wAWrh">
            Vi vill förbättra ekonomin för ensamstående föräldrar och därmed
            minska barnfattigdomen. Detta vill vi bl.a. göra genom att höja
            och värdesäkra underhållsstödet. Underhållsstödet har legat oförändrat
            på samma nivå sedan 1994 fram till den höjning på 100 kronor som
            genomfördes i och med budgetpropositionen för 2005. Stödets värde
            har därmed urholkats kraftigt.
          </p>
          <p xml:id="i-Qfw6rZ4iHRmBgx12Brbjhx">
            Det bör genomföras en höjning av underhållsstödet med 200 kronor
            per månad och samtidigt bör underhållsstödet värdesäkras genom
            att det knyts till prisbasbeloppet. Detta bör riksdagen besluta.
          </p>
          <p xml:id="i-KqpBTJ1fxfnNiaGGrFAdoZ">
            Tonårsbarn är generellt dyrare att försörja än yngre barn. Det
            gäller kostnader för mat som för kläder och fritidsaktiviteter.
            Därför bör underhållsstödet höjas med ytterligare 200 kronor per
            månad för barn från det år de fyller 13 år. Detta bör riksdagen
            besluta.
          </p>
          <head type="h1" xml:id="i-4VpJGvhCupZ3j6MzMCrLNG">
            5 Barn till fattiga umgängesföräldrar
          </head>
          <p xml:id="i-3QK46xbBWz16mvSQipjnv6">
            Barn drabbas även då den förälder som barnet inte bor med är
            fattig. Underhållsstödet har föräldern självklart skyldighet att
            betala tillbaka till Försäkringskassan. Dessutom kanske föräldern
            måste ha en bostad med ett extra sovrum för att kunna ta emot
            barnet. Det finns umgängesföräldrar som aldrig har råd att ge
            barnen något extra, som t.ex. fika på stan eller biobesök, när
            barnen hälsar på.
          </p>
          <p xml:id="i-PtbFHNnvbTm17vF64FZsLz">
            I dag fastställs återbetalningsskyldigheten av underhållsstöd
            på inkomst två år bakåt i tiden. Det innebär problem för de umgängesföräldrar
            som får stora förändringar av sin inkomst. Återbetalningsskyldigheten
            bör i stället bestämmas utifrån dagsaktuell inkomst om inkomsten
            minskar mer än 15 %. Denna metod tillämpas t.ex. av CSN.
          </p>
          <p xml:id="i-WN7whxudmvzWFL5LLgkdUh">
            På grund av beräkningsreglerna för underhållsstöd är det många
            föräldrar som inte kan bli skuldfria. 10 % av alla som genomgår
            skuldsanering får under skuldsaneringen nya skulder till Försäkringskassan
            för underhållsstöd. Försäkringskassan efterskänker inte dessa
            skulder. Bland de 480 000 personer som har skulder i Kronofogdemyndighetens
            register har 35 % skulder för underhållsstöd till Försäkringskassan.
            En förändring av beräkningsreglerna skulle troligen minska detta
            antal.
          </p>
          <p xml:id="i-NfkBqbz45KXZCXA78SZ62c">
            Överskuldsättning är ett stort samhällsproblem. Enligt Kronofogdemyndigheten
            finns d et ca 400 000 personer som befarar att de inte kommer
            att kunna betala sina räkningar inom den närmaste framtiden. Mot
            denna bakgrund bör regeringen ändra beräkningsgrunden för underhållsstödet
            enligt CSN-metoden vid beräkning av inkomstunderlag. Detta bör
            riksdagen som sin mening ge regeringen till känna.
          </p>
          <p xml:id="i-EFThnBDJa1X19rngCXwN5h">
            Barn drabbas när en förälder som bor långt bort inte har råd
            att betala resorna för att träffas. Det bör därför införas en
            möjlighet för umgängesföräldrar att söka ekonomiskt stöd för resor
            inom ramen för underhållsstödssystemet. Detta är viktigt framför
            allt för barnens skull men även för att umgängesföräldern ska
            uppleva systemet som rättvist. Därför bör regeringen återkomma
            med förslag på förbättringar angående umgängesresor i enlighet
            med det ovan anförda. Detta bör riksdagen som sin mening ge regeringen
            till känna.
          </p>
          <head type="h1" xml:id="i-XFC8dKs2qcWJEKUNaCZZCG">
            6 Förbättra bostadsbidraget för ensamstående föräldrar
          </head>
          <p xml:id="i-7xqUYwUaM2HTawgmrJzJuy">
            Bostadsbidraget ska ge barnfamiljer möjlighet till en bra och
            tillräckligt rymlig bostad. Föräldrar med barn som bor hemma har
            rätt till ett särskilt bidrag som är en del av bostadsbidraget.
            Storleken på bidraget beror på antalet hemmavarande barn. Motsvarande
            bidrag, men på en lägre nivå, utgår för umgängesföräldrar. Ensamstående
            föräldrar bör få ett tillskott genom en höjning av det särskilda
            bidraget respektive umgängesbidraget med 150 respektive 100 kronor.
            Detta bör riksdagen besluta.
          </p>
          <p xml:id="i-WRJuDNFA8X5TsM68C5ee58">
            Om föräldrarna har barnen boende hos sig växelvis bör det särskilda
            bidraget delas lika mellan dem.
          </p>
          <head type="h1" xml:id="i-Qs75UadhWWnKCjZmMZJ4Xj">
            7 Se över bidragen som riktas till barnfamiljer
          </head>
          <p xml:id="i-4Ruko2ssetbB4C1nqus913">
            För de mest ekonomiskt utsatta barnfamiljerna är barnbidrag,
            bostadsbidrag och eventuellt underhållsstöd helt avgörande för
            att klara vardagen. Ett stort problem är att vissa typer av bidrag
            räknas som inkomst, vilket gör att de avräknas mot varandra. Ett
            exempel är barnbidrag som avräknas från försörjningsstöd. Även
            vårdbidrag som föräldrar kan få för barn med funktionsnedsättningar
            påverkar andra bidrag. Konsekvensen blir att de mest ekonomiskt
            utsatta familjerna inte kan tillgodogöra sig en eventuell ökning
            av bidragen. Detta drabbar barnen.
          </p>
          <p xml:id="i-3pb8PUKrEqxBZrNNLEQfCL">
            För att bekämpa barnfattigdomen bör hela systemet med bidrag
            som riktas till barnfamiljer ses över.
          </p>
          <p xml:id="i-Jw5dUCqmExAyH9YSy8CDrU">
            Regeringen bör därför tillsätta en utredning som ser över samtliga
            bidrag som riktas till barnfamiljer samt komma med förslag till
            ändringar som syftar till att förbättra situationen för ekonomiskt
            utsatta barnfamiljer. Detta bör riksdagen som sin mening ge regeringen
            till känna.
          </p>
          <head type="h1" xml:id="i-8ghcmmcX7eXeQhdcxoZkVY">
            8 Förbjud avgifter i skolan
          </head>
          <p xml:id="i-G1xQoATzX9VKAc5qWdwRVM">
            Alla barn ska ha lika möjligheter i skolan oavsett föräldrarnas
            ekonomi. Skolan ska vara avgiftsfri enligt skollagen men i praktiken
            är den inte alltid det. I dag har skolorna rätt att ta ut mindre,
            s.k. frivilliga, avgifter för t.ex. teaterbesök eller andra utflykter
            som barnen förväntas delta i. Även om summorna i de flesta fall
            är relativt små, blir konsekvensen att barn till fattiga föräldrar
            ofta tvingas stanna hemma. Tjugo kronor för ett teaterbesök den
            ena veckan, femtio kronor till klasskassan nästa vecka samtidigt
            som matsäck ska skickas med hemifrån kan bli en omöjlighet för
            en redan ekonomiskt utsatt familj. Detta gäller speciellt om det
            finns flera barn i familjen som förväntas ha med sig pengar, frukt
            och matsäck till skolan.
          </p>
          <p xml:id="i-8CcWPNnoyJ5okpQSffW5gS">
            Regeringen har med den nya skollagen öppnat för att införa avgifter
            i skolan. Det är ännu oklart vad den nya lagstiftningen, som gör
            s.k. frivilliga insamlingar tillåtna, kommer att få för effekter.
            Även om regeringen föreskriver att aktiviteter som bekostas genom
            frivilliga insamlingar ska vara öppna för alla oavsett om man
            bidragit eller inte, och att kostnadsfria alternativ för den som
            inte bidragit inte är godtagbart, kan konsekvensen ändå bli att
            förekomsten av avgifter ökar. Signalen från regeringen till skolsektorn
            och det omgivande samhället blir i stället att man inte ska dra
            sig för att finansiera denna skolverksamhet genom avgifter. En
            sådan utveckling kan vi inte acceptera.
          </p>
          <p xml:id="i-6gvuwxvbHMuu58F5dPmRUE">
            Det bör införas ett förbud i skollagen för skolor att ta ut avgifter.
            Detta bör riksdagen besluta.
          </p>
          <head type="h1" xml:id="i-4UJULyamnhuAiD9F1qUQyQ">
            9 Frukost i skolan
          </head>
          <p xml:id="i-UXGEbtifwUELGbV11cKiGb">
            Många barn och ungdomar äter inte frukost hemma. Det kan bero
            på att tiden inte räcker till eller på dåliga matvanor. Det finns
            emellertid också barn som möts av ett tomt kylskåp på morgonen.
            Föräldrarna har helt enkelt inte råd att köpa mat. Dessa barn
            är beroende av den fria skollunchen för att äta sig mätta.
          </p>
          <p xml:id="i-CKHfZStJsRvQHnnUcG9u5b">
            Ungefär en tredjedel av landets skolor erbjuder även frukost
            i skolan. Skolor som testat frukostservering upptäcker snabbt
            fördelarna. Det blir lugnare i klassrummen, frånvaron minskar,
            eleverna blir pedagogiskt tillgängliga, och deras intresse för
            kost och hälsa ökar.
          </p>
          <p xml:id="i-3wBVHUtjhLLgj426cx5nxu">
            Av de skolor som serverar frukost i dag är det tyvärr många som
            tar betalt. Frukost är något som ska erbjudas alla elever och
            då får kostnaden inte vara ett hinder för de elever som inte har
            råd, men ofta är det de som har störst behov. Det bör därför införas
            ett tillägg till skollagens 4 kap. 4 a § om skolmåltider som ger
            skolorna skyldighet att erbjuda kostnadsfri frukost för elever
            i grundskolan. Detta bör riksdagen som sin mening ge regeringen
            till känna.
          </p>
          <head type="h1" xml:id="i-25tFtWSV4SWAErGReynv2Z">
            10 Barns rätt till en meningsfull fritid
          </head>
          <p xml:id="i-6i42Xjxq63MFrMExhhLrpY">
            I dagens Sverige finns det barn som får stå och titta på när
            kompisarna är på fotbollsträning därför att föräldrarna inte har
            råd med avgiften. Att åka på semester under sommarlovet är helt
            otänkbart. Vissa familjer har inte ens råd att ta bussen för att
            besöka en badstrand. I stället får barnen tillbringa ledigheten
            på tomma lekplatser och framför tv:n. Bristen på aktiviteter för
            barn till fattiga föräldrar visar sig särskilt under sommarmånaderna
            då skola, fritidsgårdar och andra verksamheter för barn håller
            stängt. Att kommunerna drar in på eller struntar i att erbjuda
            gratis aktiviteter för barn under sommaren kanske ger ett kortsiktigt
            positivt resultat i budgeten. Men på lång sikt riskerar barns
            och ungdomars brist på meningsfull sysselsättning att leda till
            ökad social utslagning. Forskning visar att risken är särskilt
            stor för barn som växer upp i fattigdom.
          </p>
          <p xml:id="i-spXk54zZMvVM49NgjmEEw">
            Regeringen bör därför tillsätta en utredning som ser över kommunernas
            utbud av gratis sommaraktiviteter för barn i syfte att föreslå
            förbättringar. Detta bör riksdagen som sin mening ge regeringen
            till känna.
          </p>
          <head type="h1" xml:id="i-NMUoztJQxvf3yJ7XH1oSWM">
            11 Glasögon till barn
          </head>
          <p xml:id="i-VevfBqhoubb3m1MMscEkfQ">
            Glasögon till barn är dyrt. Ansökningar till organisationen Majblomman
            vittnar om att många fattiga föräldrar tvingas avstå från att
            köpa glasögon, trots att de är nödvändiga för barnen. Inget barn
            med synfel ska behöva vara utan glasögon på grund av föräldrarnas
            dåliga ekonomi. I dag är det självklart att hörselskadade barn
            får tillgång till hörapparat för att kunna tillgodogöra sig skolundervisning
            och delta i gemenskapen med andra barn på fritiden. Detta gäller
            inte barn med synfel trots att deras begränsningar är att likställa
            med hörselskadades. Nedsatt syn och synfel bör därför betraktas
            på samma sätt som nedsatt hörsel eller annat funktionshinder.
            Det är nödvändigt för att barn ska utvecklas, hänga med i skolan
            och delta i gemenskapen med sina kamrater. Barn som inte ser bra
            får svårt att hänga med i undervisningen och lider ofta av besvär
            som huvudvärk, trötthet och koncentrationssvårigheter. För mindre
            barn kan ett synfel dessutom förvärras för livet om de inte har
            rätt glasögon. Eftersom barn växer och synen förändras behövs
            nya glasögon i princip varje år och i perioder ännu oftare när
            barnet växer mycket.
          </p>
          <p xml:id="i-ENnQkpei9xX9YBXvtggw79">
            I dag är skillnaderna stora mellan landstingen när det handlar
            om glasögonbidrag till barn. De flesta men inte alla landsting
            har någon form av subvention för glasögon åt barn 07 år. För barn
            i skolåldern är det emellertid bara några enstaka landsting som
            har det och de är då mer begränsade.
          </p>
          <p xml:id="i-7zN8MxXN2D6xn8mnC3wv6r">
            I en undersökning som Majblomman lät utföra år 2008 uppgav fyra
            av tio tillfrågade föräldrar att de inte haft råd med glasögon
            trots att deras barn varit i behov av dem (Majblommans rapport
            Brillor och barn 2008-10-02).
          </p>
          <p xml:id="i-2FgpxcsUFj5MGPrg6dgiae">
            De flesta föräldrar som inte klarar att köpa nya glasögon till
            sina barn hänvisas till socialtjänsten i stället. Att få behovsprövat
            stöd är dock svårt.
          </p>
          <p xml:id="i-KQ8W7FqgvaSkANwKw7qSt9">
            Vi vill subventionera glasögon för barn i åldern 215 år med 800
            kronor för ett par glasögon (standardglas och bågar).
          </p>
          <p xml:id="i-5CKumY7Mp52PWZNScHTxU3">
            Vi avsätter 200 miljoner kronor per år för en glasögonreform
            i vår skuggbudget för 2012.
          </p>
          <p xml:id="i-JX6Ttg2CLSP9TE45hBhLfw">
            Glasögon för barn med synfel ska subventioneras. Detta bör riksdagen
            besluta.
          </p>
          <head type="h1" xml:id="i-8s4nTzhhh4HsSuAqhWFAvF">
            12 Rätt till barnomsorg på obekväm arbetstid
          </head>
          <p xml:id="i-HV63R8NjtYzyrbGJaqyiVV">
            För att föräldrar ska kunna arbeta måste barnomsorgen fungera.
            Det är svårt att kombinera föräldraskap med arbete på obekväm
            arbetstid, särskilt när tillgången till barnomsorg inte motsvarar
            föräldrarnas behov. Värst är det för ensamstående föräldrar som
            ofta tvingas tacka nej till arbete på kvällar, nätter och helger
            då barnomsorg saknas. Få föräldrar i yrken med låga löner har
            råd att betala för privat barnpassning.
          </p>
          <p xml:id="i-9CqgsGxE8YeiNrLwxo5Qpz">
            De senaste fem åren har antalet som arbetar kvällar, nätter och
            helger ökat med 25 %. Var tredje svensk jobbar nu på obekväma
            arbetstider. 300 000 av dem har barn under 7 år, men bara 40 %
            av kommunerna erbjuder barnomsorg på obekväm arbetstid. Många
            kvinnor är anställda inom service, omsorg och försäljning där
            kvälls-, natt- och helgarbete är vanligt. Inom vården, i butiker
            och på restauranger jobbar 70 % av småbarnsföräldrarna regelbundet
            på obekväm arbetstid och de flesta är mammor. Vänsterpartiet vill
            avskaffa skatteavdraget för hushållsnära tjänster (RUT) och använda
            de cirka 1,85 miljarder kronor som RUT kostar till att finansiera
            cirka 15 000 platser i barnomsorg på obekväm arbetstid.
          </p>
          <p xml:id="i-QMZ7dqxxy4r8DYns9ArJ2L">
            Den nya skollagen som trädde i kraft den 1 juli 2011 innebär
            inte att kommunerna blir skyldiga att erbjuda barnomsorg på obekväm
            arbetstid, bara att de ska sträva efter det. Vi vill i stället
            att lagen ska innebära en rättighet för föräldrar som arbetar
            kvällar, helger och nätter och som inte kan ordna barnomsorgen
            på annat sätt att få tillgång till barnomsorg på sådana tider.
            Läs mer om förslaget i vår motion 2011/12:Ub285 om förbättringar
            i förskola och fritidshem.
          </p>
          <head type="h1" xml:id="i-S4UKSymyetFwi1CD1XzA7T">
            13 Barnomsorgsstöd för ensamstående när barnen är sjuka
          </head>
          <p xml:id="i-3FAUCLToGHJQ2gkMoUE23h">
            Ensamstående föräldrar kan ha svårt att få avlastning när barnen
            är sjuka. Att inte ha en partner som delar ansvaret för vård av
            sjuka barn kan leda till att föräldern inte kan sköta sitt arbete.
            Långa eller upprepade perioder med sjuka barn innebär även ett
            inkomstbortfall som blir extra kännbart för den förälder som är
            ensamstående. Ensamstående mammor är dessutom oftare arbetslösa
            än andra föräldrar, vilket tyder på att arbetsgivare väljer bort
            dem. Detta kan bero på att arbetsgivarna är rädda för att ensamstående
            föräldrar kommer att vara borta mycket från arbetet när barnen
            är sjuka.
          </p>
          <p xml:id="i-WAeBnZdc6W2KUc6voVvPsB">
            För att underlätta situationen för ensamstående föräldrar vill
            vi se över möjligheten att införa ett barnomsorgsstöd i hemmet
            under perioder då barnen är sjuka och föräldern normalt skulle
            ha tagit ut tillfällig föräldrapenning för vård av sjukt barn.
            På så sätt skulle ensamstående föräldrar inte behöva stanna hemma
            från arbetet vid varje tillfälle barnen är sjuka. Barnomsorgsstöd
            i hemmet blir en ersättning för den ordinarie förskoleverksamhet
            som barnet deltar i när föräldern arbetar. Föräldern ska inte
            behöva betala någon extra avgift utöver den ordinarie taxan för
            barnomsorgen. De anställda barnskötarna kan med fördel ingå i
            kommunens vikariepool eller stärka verksamheten på kommunens förskolor
            de dagar de inte arbetar hemma hos sjuka barn.
          </p>
          <p xml:id="i-TgpR9LoEZwMiRmhTAXBSK5">
            Ensamstående föräldrar har sällan råd att anlita privat barnvakt,
            inte ens med den skattelättnad för hushållsnära tjänster (RUT)
            som regeringen infört. Barnomsorgsstöd i hemmet är däremot ett
            alternativ som skulle underlätta vardagen för ensamstående föräldrar
            på riktigt.
          </p>
          <p xml:id="i-BVMRCtGNdx3SVhc9DXoFB6">
            Regeringen bör därför se över möjligheten att införa barnomsorgsstöd
            i hemmet vid barns sjukdom. Detta bör riksdagen som sin mening
            ge regeringen till känna.
          </p>
          <head type="h1" xml:id="i-9zWgVgp9xp7eQGpePpxVeJ">
            14 Förbjud vräkningar av barnfamiljer
          </head>
          <p xml:id="i-R6JxcwKMomXmTiGYn6qskU">
            Föräldrarnas fattigdom kan leda till att barn blir hemlösa. Försenade
            eller uteblivna hyresinbetalningar leder ofta till att hela familjer
            vräks. Under första halvåret 2011 vräktes 358 barn. Det är en
            ökning med 9 % jämfört med året innan.
          </p>
          <p xml:id="i-Hufme93s22y861BTNT3FrL">
            Hyresskulder är i 90 % av fallen den formella orsaken till vräkningen.
            Hyresskulderna var för över 80 % av de vräkningshotade lägre än
            20 000 kronor. Hälften av hushållen var ensamstående mammor och
            16 % ensamstående män (Rapport Kronofogden 2010, Varför vräks
            barn fortfarande?). Vräkningarna har dessvärre stöd i hyreslagen.
            Och konsekvenserna för barnen är mycket negativa. Deras boendesituation
            försämras dramatiskt, de förlorar sitt sociala sammanhang, tvingas
            byta skola och mår dåligt av den kris deras föräldrar hamnat i
            (Rapport KFM 2010).
          </p>
          <p xml:id="i-QhbZbQJ4LCDpZZLyi9TK4u">
            Regeringen har en nollvision för vräkningar av barnfamiljer.
            Trots det fortsätter vräkningarna. Det är uppenbart att socialtjänstens
            skyddsnät inte räcker till för att förhindra att barn blir hemlösa.
            Därför bör vräkningar av barnfamiljer förbjudas. Det ska inte
            vara möjligt att avhysa barnfamiljer innan dessa har ett bra boende
            att flytta till. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-Gw4ghD66pa3Nvu1zx7LuYu" who="i-UhKXyeGqJBzFW5wSyeoGMt">
              Wiwi-Anne Johansson (V)
            </item>
            <item xml:id="i-NkVTqR9oDtDtDJHKXVX3TT" who="i-M5o8cYSRJsbmZdvevomfQX">
              Ulla Andersson (V)
            </item>
            <item xml:id="i-9gmnGSRYaFMcEfimEoQz8f" who="i-RnWtNUQCpycyMXbuRLTXcR">
              Josefin Brink (V)
            </item>
            <item xml:id="i-L8pcDFM7AP5UUfGKVXKToh" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-5N4RuxwCLTUgLGTWZYPSkC" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-XSFRvqn1ogfNEintymLKr6" who="i-CNBy5dFgNNyEozHVpAj93c">
              Jacob Johnson (V)
            </item>
          </list>
        </div>
      </div>
    </body>
  </text>
</TEI>
