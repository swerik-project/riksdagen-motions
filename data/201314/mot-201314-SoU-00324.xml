<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SoU-00324">
  <teiHeader>
    <fileDesc>
      <titleStmt>
        <title>Nationellt heltäckande vaccinationsregister</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationellt heltäckande vaccinationsregister</title>
          <idno type="rdwebb">H102So324</idno>
          <rs type="number">So324</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H102So324/text</ref>
          <ref type="dokument_url_html">http://data.riksdagen.se/dokument/H102So324</ref>
          <ref type="dokumentstatus_url_xml">http://data.riksdagen.se/dokumentstatus/H102So324</ref>
          <ref type="doc">http://data.riksdagen.se/fil/1A444827-61D0-4F1A-B8E4-278831D8347C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2ATocy7PYGbvz1dXxbYJXX" type="signed"/>
        <correspContext corresp="i-2ATocy7PYGbvz1dXxbYJXX">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-PnjgCUMesZPU7kidBRgz2m" type="numbering">
          <date when="2013-10-02"/>
        </correspAction>
        <correspAction xml:id="i-3dBPghGNDwzU5ZZgUd6aYM" type="submission">
          <date when="2013-10-02"/>
        </correspAction>
        <correspAction xml:id="i-4BG25PyaS8t5z2oxaouSYq" type="transfer">
          <date when="2013-09-24"/>
        </correspAction>
        <correspAction xml:id="i-M73Pn1BLhLTUqzLQLZMwKS" type="assigned"/>
        <correspContext corresp="i-M73Pn1BLhLTUqzLQLZMwKS">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-8J3Gmx476u8xrAtDeCPScC">
            Förslag till riksdagsbeslut
          </head>
          <p xml:id="i-EqZgn9sWUsbowKE7of8uAr">
            Riksdagen tillkännager för regeringen som sin mening vad som
            anförs i motionen om att inrätta ett heltäckande nationellt vaccinationsregister.
          </p>
        </div>
        <div type="motContent">
          <head xml:id="i-7USzwfCzWGx6UfgBUd4qCA" type="h1">
            Motivering
          </head>
          <p xml:id="i-8C3yFiTJB92Q924p4VFx2t">
            Idag finns en stor osäkerhet kring vaccinationer. Inte ens den
            enskilde vet alltid vilka vacciner man fått och när. Det kan innebära
            en hel del detektivarbete att ta reda på vilka vacciner man fick
            när man var bebis, när man gick i skolan och senare som vuxen.
            Har man inte samlat all information på ett ställe kan det vara
            komplicerat att hålla reda på alla vaccinationer, inte minst om
            man rest mycket och vaccinerat sig mot många sjukdomar.
          </p>
          <p xml:id="i-KdsRAFMxRimTb6WKeCeMnE">
            Sedan 2006 finns ett vaccinationsregister kallat Svevac. Initiativtagare
            är Smittskyddsinstitutet. Problemet med registret är att det inte
            är heltäckande. Det är frivilligt för landstingen att vara med
            och alla vaccinationer har inte heller registrerats, till exempel
            influensavaccin.
          </p>
          <p xml:id="i-YMorWBSaF4fitrioQzgDUS">
            Parallellt med Svevac finns numera ett annat vaccinationsregister.
            Från och med den 1 januari 2013 ska alla vaccinationer i det allmänna
            vaccinationsprogrammet för barn rapporteras dit. Det har riksdagen
            beslutat. Registret är till skillnad från Svevac inte frivilligt
            utan obligatoriskt.
          </p>
          <p xml:id="i-6r8FMYTLGSb5Ds4U6LmLDX">
            Det är mycket bra att det nya obligatoriska registret införts,
            men problemet är att inte heller detta register är heltäckande.
          </p>
          <p xml:id="i-7tjBXiBd2vB2y7QpAZBwEB">
            Det finns många skäl som talar för inrättandet av ett gemensamt
            nationellt heltäckande vaccinationsregister. Allt är då samlat
            på ett ställe, vilket underlättar när man söker information. Om
            alla finns med och alla vaccinationer registreras blir registret
            heltäckande.
          </p>
          <p xml:id="i-DmwrReQwMt7giTMsFEA16H">
            Ett heltäckande register skulle dessutom underlätta för forskningen
            kring vaccinationer, dess effekter och dess eventuella biverkningar.
            Sådan forskning kan vara mycket värdefull för att ta fram nya
            vaccinationsprogram och booster-program. Det vore också till stor
            nytta för vårdgivare att få tillgång till patienters vaccinationsuppgifter
            för att undvika onödiga åtgärder och kunna ge rätt behandling.
          </p>
          <p xml:id="i-SQVP8VV6MVQJSM9YBGFpih">
            Det utförs exempelvis många stelkrampsvaccinationer i onödan,
            för att patienter som blivit bitna av djur eller människor inte
            minns när de fick sprutan senast. Detta är både något som stjäl
            viktiga resurser från vården och som är betungande för enskilda
            som vaccinerar sig i onödan, trots att de redan har ett skydd.
            Det underlättar för medborgarna att ha tillgång till ett sådant
            register för att hålla reda på vilka vaccinationer man själv och
            övriga familjen fått, liksom vilka man inte fått och behöver ta.
          </p>
          <p xml:id="i-SSwKJNZuoWgHWV88kVTZ8j">
            Svevac har byggt på frivillighet för den enskilde. Den som inte
            velat vara med i registret har endast registrerats med kön och
            födelseår, för att hjälpa forskningen. Det har därmed inte varit
            möjligt för någon att koppla statistiken till en enskild person.
          </p>
          <p xml:id="i-TvnCrgQkTvGyMLVrb7xVpv">
            Det nya heltäckande vaccinationsregistret bör bygga på samma
            princip. Alla som vill registreras med personuppgifter. Det underlättar
            både för vården och för den enskilde som vill hålla reda på sina
            vaccinationer. De som inte vill registreras med personuppgifter
            bör självklart kunna välja det alternativet. Det bör bli obligatoriskt
            för alla landsting att delta i det nationella vaccinationsregistret,
            men frivilligt för patienterna om de vill registreras med personuppgifter.
          </p>
          <p xml:id="i-JPKM1exkiEm9AEs9o1AYLS">
            Vaccinationsregistret bör också omgärdas med säkerhetsregler.
            De enda som ska ha tillgång till uppgifterna är enskilda som vill
            titta på sina egna uppgifter, behandlande sjukvårdspersonal som
            behöver tillgång till sina patienters vaccinationshistorik och
            forskare som forskar om vaccinationer.
          </p>
          <p xml:id="i-Rd5fFyhqDsd53wi5r4WzeH">
            Tanken med Svevac var att alla skulle ingå i det och att alla
            vaccinationer skulle registreras, oavsett vårdgivare. Så har det
            tyvärr inte blivit och nu har vi dessutom ett annat parallellt
            vaccinationsregister. Därför är det nu dags att genom lagstiftning
            reglera inrättandet av ett nytt heltäckande vaccinationsregister.
            Regeringen bör snarast bereda denna fråga.
          </p>
        </div>
        <div type="motSignatures">
          <list>
            <item xml:id="i-TsfHW68RQdkypG3gcCtzPs">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
