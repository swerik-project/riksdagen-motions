<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KU-02788">
  <teiHeader>
    <fileDesc>
      <titleStmt>
        <title>Liberal författnings- och demokratipolitik</title>
        <author corresp="i-XNhzoo8e4qc1cM8U6t4ep8">av Mathias Sundin m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2788 av Mathias Sundin m.fl. (FP)</title>
          <idno type="rdwebb">H3022788</idno>
          <rs type="number">2788</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H3022788/text</ref>
          <ref type="dokument_url_html">http://data.riksdagen.se/dokument/H3022788</ref>
          <ref type="dokumentstatus_url_xml">http://data.riksdagen.se/dokumentstatus/H3022788</ref>
          <ref type="docx">http://data.riksdagen.se/fil/2F09DE0A-79A0-430C-89CB-8D3804013C4F</ref>
          <ref type="pdf">http://data.riksdagen.se/fil/A7CE9982-4E15-4DCE-B096-CE029EE10058</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-3v2GvLk9q5V7pa4Hr1Wnik" type="signed"/>
        <correspContext corresp="i-3v2GvLk9q5V7pa4Hr1Wnik">
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-D8B2Xf6UADbqciPHrqFxSc"/>
        </correspContext>
        <correspAction xml:id="i-29c5yYrnfCuuxftD53a3Tg" type="submitted">
          <date when="2015-10-06"/>
          <time when="14:46:59"/>
        </correspAction>
        <correspAction xml:id="i-D9MmY97oCEMUDs6XXzb2t8" type="reviewed">
          <date when="2015-10-07"/>
          <time when="10:56:48"/>
        </correspAction>
        <correspAction xml:id="i-FHpHXdBVDUpXPRHTjdXYag" type="referred">
          <date when="2015-10-13"/>
        </correspAction>
        <correspAction xml:id="i-4FtoeYVdMnVEDmtp73ndkx" type="assigned">
          <date when="2017-12-11"/>
          <time when="15:48:50"/>
        </correspAction>
        <correspContext corresp="i-4FtoeYVdMnVEDmtp73ndkx">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-FhYPvJr2ippnBwARsBVM4q" type="behandlas_i"/>
        <correspContext corresp="i-FhYPvJr2ippnBwARsBVM4q">
          <ref type="uppgift">2015/16:KU15</ref>
          <ref type="ref_dok_id">H301KU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU15</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-PVxkv6hCKh998z6hYT3ZRf" type="behandlas_i"/>
        <correspContext corresp="i-PVxkv6hCKh998z6hYT3ZRf">
          <ref type="uppgift">2016/17:KU6</ref>
          <ref type="ref_dok_id">H401KU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU6</ref>
          <ref type="ref_dok_titel">En strategi för arbetet med mänskliga rättigheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NNqooC1tBorxrT14MPw6yv" type="behandlas_i"/>
        <correspContext corresp="i-NNqooC1tBorxrT14MPw6yv">
          <ref type="uppgift">2015/16:KU14</ref>
          <ref type="ref_dok_id">H301KU14</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU14</ref>
          <ref type="ref_dok_titel">Vallagsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-5uY99NfBG6AfX6EgQgjjPR" type="behandlas_i"/>
        <correspContext corresp="i-5uY99NfBG6AfX6EgQgjjPR">
          <ref type="uppgift">2016/17:KU15</ref>
          <ref type="ref_dok_id">H401KU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU15</ref>
          <ref type="ref_dok_titel">Offentlighet, sekretess och integritet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ToyxZNZagGsL1mKhurToeK" type="behandlas_i"/>
        <correspContext corresp="i-ToyxZNZagGsL1mKhurToeK">
          <ref type="uppgift">2017/18:KU6</ref>
          <ref type="ref_dok_id">H501KU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU6</ref>
          <ref type="ref_dok_titel">En strategi för arbetet med mänskliga rättigheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-AZixK9B3SrhgB8G2VisL3z" type="behandlas_i"/>
        <correspContext corresp="i-AZixK9B3SrhgB8G2VisL3z">
          <ref type="uppgift">2015/16:KU13</ref>
          <ref type="ref_dok_id">H301KU13</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU13</ref>
          <ref type="ref_dok_titel">Frågor om rösträtt, valsystem m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BxsYCMvucbGgpPoPkU76Ai" type="behandlas_i"/>
        <correspContext corresp="i-BxsYCMvucbGgpPoPkU76Ai">
          <ref type="uppgift">2016/17:KU24</ref>
          <ref type="ref_dok_id">H401KU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KU24</ref>
          <ref type="ref_dok_titel">Kommittéberättelse - kommittéernas verksamhet under 2016</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FV3VXA1yxjNUgdJdMFydxM" type="behandlas_i"/>
        <correspContext corresp="i-FV3VXA1yxjNUgdJdMFydxM">
          <ref type="uppgift">2015/16:KU16</ref>
          <ref type="ref_dok_id">H301KU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9Z1iw4jas6Ajs6BNxu2uE8" type="motHeader">
        <div xml:id="i-Qh9v9dcZsxGtZid5n2PNvx" type="motTitle">
          Motion till riksdagen 2015/16:2788 av Mathias Sundin m.fl. (FP)
          Liberal författnings- och demokratipolitik
        </div>
      </div>
      <div xml:id="i-Tb7ZAhh3tupDUVDGukicpL" type="motBody">
        <div xml:id="i-3jFQxiU2o3YL8mtMDKsfcV" type="motProposal" subtype="förslag">
          <head xml:id="i-4GsRDQC9G32Hyd4Bw7tU6S">
            Förslag till riksdagsbeslut
          </head>
          <list xml:id="i-7fSnJCZYoXpBxnVHLgb6ey" style="ol">
            <item xml:id="i-WZMGKid2sC3NJ6UEtVU24t">
              Riksdagen ställer sig bakom det som anförs i motionen om inrättandet
              av en författningsdomstol och tillkännager detta för regeringen.
            </item>
            <item xml:id="i-TLHbL5FbVTdpDrdA3YLHa">
              Riksdagen ställer sig bakom det som anförs i motionen om valhemligheten
              och tillkännager detta för regeringen.
            </item>
            <item xml:id="i-CASUbwHnAaiRjFVMFMK2zH">
              Riksdagen ställer sig bakom det som anförs i motionen om synskadades
              rätt att personrösta och tillkännager detta för regeringen.
            </item>
            <item xml:id="i-Fb5KTZ1bJkh7ATcTFjh73H">
              Riksdagen ställer sig bakom det som anförs i motionen om sänkta
              spärrar i personvalssystemet och tillkännager detta för regeringen.
            </item>
            <item xml:id="i-FnSaAoVq9se1aT7JsRC6sT">
              Riksdagen ställer sig bakom det som anförs i motionen om en oberoende
              institution för de mänskliga rättigheterna och tillkännager detta
              för regeringen.
            </item>
            <item xml:id="i-9zwwf24eJ6VbR1QkZdF6pS">
              Riksdagen ställer sig bakom det som anförs i motionen om stärkt
              tillsyn på integritetsområdet och tillkännager detta för regeringen.
            </item>
            <item xml:id="i-VzjtQ54WnWNRxPJPB17wzV">
              Riksdagen ställer sig bakom det som anförs i motionen om obligatoriska
              integritetsanalyser och tillkännager detta för regeringen.
            </item>
          </list>
        </div>
        <div xml:id="i-HkF1NcDZ5NDUEiS6ph641B" type="motContent">
          <head xml:id="i-U5f1xvG5Dn66cS4fppRgtS" type="h1">
            Motivering
          </head>
          <p xml:id="i-CbDAbNTAG9n9fGMhjF4T2f">
            Den offentliga makten är begränsad och utövas under lagarna.
            Det offentligas maktbefogenheter gentemot den enskilde får aldrig
            sträcka sig längre än vad som är nödvändigt och försvarligt för
            att sköta de gemensamma uppgifterna. Dessa liberala kärnvärden
            innebär att den offentliga makten också ska betraktas med hälsosam
            vaksamhet. Den enskildes möjligheter att hävda sig gentemot staten
            handlar om varje människas lika fri- och rättigheter och om att
            begränsa statsmaktens maktanspråk.
          </p>
          <p xml:id="i-FXqTWV3YsyKAAc9ThvXxYm">
            Också folkstyrets former måste ständigt prövas. Sverige är en
            av världens mest stabila demokratier, men erfarenheterna från
            senare års val visar att också det svenska valsystemet har brister
            som behöver analyseras. Likaså behövs fortsatta reformer för att
            öka väljarnas möjlighet att påverka genom representativ demokrati.
          </p>
          <p xml:id="i-UhiqPsXyBxE64kj4tV9TuW">
            I denna motion lägger Folkpartiet liberalerna fram ett antal
            förslag för att stärka rättssäkerheten, valsystemet och skyddet
            av fri- och rättigheterna.
          </p>
          <head xml:id="i-QbSn3BpfkyhSvoJVH43JSh" type="h2">
            Inrätta en författningsdomstol
          </head>
          <p xml:id="i-2CVummVPpAWQddTzRJjpuR">
            Rättssäkerheten och skyddet för de medborgerliga fri- och rättigheterna
            behöver förstärkas. Därför ska en författningsdomstol inrättas
            i Sverige.
          </p>
          <p xml:id="i-5B3nazjWHZAQZw7WU1jDQ8">
            För oss liberaler är tanken bakom en författningsdomstol enkel.
            All makt kan missbrukas, också den som har getts i fria val. Om
            medborgare i sitt dagliga liv avkrävs att följa lagar och förordningar
            är det också rimligt att kräva att politiker följer grundlagen
            i sitt arbete med att stifta nya lagar. Detta är särskilt angeläget
            för att förebygga att den offentliga makten utövas under lagarna
            också vid en politisk kris eller ett så kallat skymningsläge.
          </p>
          <p xml:id="i-BwcdadFwJXEnzqcfX73aET">
            Det finns också andra argument för en starkare lagprövningsrätt.
            Om det i efterhand blir lättare att pröva en ny lags förenlighet
            med grundlagen höjs kvaliteten i lagstiftningsarbetet. Lagstiftaren
            tvingas att se till att en ny lag håller så hög rättslig standard
            att den inte riskerar att kritiseras av författningsdomstolen.
          </p>
          <p xml:id="i-Ld58HvQ1coBd5rw9nBXkpL">
            Ofta angrips idén om en författningsdomstol med argumentet att
            en förändring i den riktningen skulle vara odemokratisk. Det är
            en felsyn. Om en författningsdomstol inrättades skulle det inte
            innebära att makten vreds ur de folkvalda politikernas händer.
            Ytterst har medborgarnas valda representanter alltid möjligheten
            att ändra grundlagen för att undanröja en konflikt mellan författningen
            och en specifik lag. Det som etablerandet av en författningsdomstol
            betyder är att det skapas tydliga spelregler, som ger ett betydligt
            ökande mått av eftertanke och reflektion i den politiska processen
            kring formerna för lagstiftning och respekten för de grundläggande
            fri- och rättigheterna.
          </p>
          <p xml:id="i-3LzVmvZfFqd1SwxeyS2fxg">
            Folkpartiet liberalerna anser därför att ett lagstiftningsarbete
            för att inrätta en författningsdomstol bör inledas. I detta arbete
            bör också analyseras möjligheten att ge författningsdomstolen
            rätt till så kallad abstrakt normprövning. Likaså bör Lagrådets
            framtida roll och funktion vid ett inrättande av en författningsdomstol
            ingå i den bredare analys som behövs.
          </p>
          <head xml:id="i-Pbf6WJUziZDHcptiCCcEq4" type="h2">
            Stärk valhemligheten
          </head>
          <p xml:id="i-7nch3gRJiPkQBT8ZqkZm4Z">
            Det svenska systemet för valsedlar i vallokaler skiljer sig från
            vad som gäller i de flesta andra länder. Valsedlar för samtliga
            partier läggs fram fullt synliga i vallokalen, och det ankommer
            sedan på den enskilde väljaren att förse sig med de valsedlar
            han eller hon önskar använda. Det innebär att valförrättarna samt
            andra väljare ser vilka valsedlar en viss väljare plockar upp.
            Enda sättet att gardera sig mot att valhemligheten avslöjas är
            att väljaren förser sig med valsedlar i förväg och tar med till
            vallokalen, eller att väljaren plockar upp valsedlar från många
            olika partier. Detta lägger ansvaret att bevara röstningshemligheten
            på den enskilde, och inte på det offentliga.
          </p>
          <p xml:id="i-4JLXE6gduiVar6vEjWG9oZ">
            Problemen med valhemligheten har också uppmärksammats i en rapport
            från de valövervakare från fyra olika länder som på valdagen den
            14 september 2014 besökte nästan en tredjedel av vallokalerna
            i Stockholms stad. Insatsen skedde i regi av flera partinära biståndsorganisationer,
            däribland den liberala biståndsorganisationen Silc (Svenskt internationellt
            liberalt centrum).
          </p>
          <p xml:id="i-Lsjv9PATMjSV8nQJRmUcUF">
            Valövervakningen genomfördes enligt gängse systematik och byggde
            på ett antal frågeställningar kring tillgång till tillgång till
            valsedlar, möjligheten att ta valsedlar utan insyn, id-kontroll
            av röstande, förekomsten av ”familjeröstning”, kampanjmaterial
            i anslutning till vallokalen samt den faktiska möjligheten att
            genomföra valövervakning. I rapporten framhålls att det förekom
            stora problem med så kallad familjeröstning och med förekomst
            av politiskt kampanjmaterial i och omkring vallokalerna. Det viktigaste
            orosmomentet gäller dock bristen på avskildhet för den som tar
            valsedlar i vallokalen.
          </p>
          <p xml:id="i-MHsAG1GN7aCtcDajSHM8q2">
            EU-kommissionen riktade i februari 2015 en fråga till den svenska
            regeringen om hur det svenska valsystemet garanterar valhemligheten
            i enlighet med vad som föreskrivs i artikel 39 i den europeiska
            rättighetsstadgan. Kommissionen pekar bland annat på att väljare
            i Sverige förutsätts förse sig med valsedlar inför andras blickar.
            Av den svenska regeringens svar i maj 2015 (Ju2015/2545/L6) framgår
            att den för närvarande sittande regeringen överväger att ge en
            utredning i uppdrag att se över om kraven på utläggning av valsedlar
            kan förändras.
          </p>
          <p xml:id="i-YHkNaZdUoi7gSoMqu7j8MZ">
            Vi välkomnar detta, och vi förutsätter att regeringen skyndsamt
            gör en översyn av hur valhemligheten kan förbättras inför valen
            2018 och 2019. En sådan översyn bör också inkludera de övriga
            frågor som uppmärksammats av internationella valövervakare, t.ex.
            så kallad familjeröstning i vallokalerna.
          </p>
          <head xml:id="i-P7BSiMK7kZM6rzEaybLiWm" type="h2">
            Stärk synskadades möjlighet att personrösta
          </head>
          <p xml:id="i-AU7qJPvJghDyjugeVZqdvh">
            Valåret 2014 var det första år där myndigheterna skulle garantera
            att vallokalerna var tillgängliga för alla och att därmed individer
            med funktionsnedsättning inte skulle kunna bli diskriminerade.
            Kommunernas dispenser att kunna använda otillgängliga lokaler
            togs bort. Detta gällde krav på tillgänglighet till stället där
            man ska rösta, allt ifrån vägen från parkeringen eller busshållplatsen,
            fram till själva entrén, trappor och korridorer.
          </p>
          <p xml:id="i-7H5MEitMXj77urwTMzVh3D">
            Men den demokratiska resan mot full tillgänglighet måste fortsätta.
            Ett allvarligt problem i dag är att personer med synnedsättning
            inte kan rösta med fullständig valhemlighet i vallokalerna. Det
            går nämligen inte att personrösta på en kandidat utan att röja
            sin valhemlighet eftersom man måste be en valarbetare att hjälpa
            en att kryssa på valsedeln. Detta måste ändras och fullgod teknik
            tas fram till valet 2018 så att synnedsattas rätt att personvalsrösta
            utan att tvingas röja valhemligheten blir verklighet. Alla medborgare
            i vårt land måste kunna personrösta utan att behöva be om hjälp
            för att kunna behålla den fullständiga valhemligheten.
          </p>
          <head xml:id="i-2db3MAtEeUqmwj3UZFFjJ4" type="h2">
            Öka väljarmakten – sänk spärren i personvalet
          </head>
          <p xml:id="i-2WicQL4WWXFNwPxZZyVU9H">
            Folkpartiet liberalerna vill ge väljaren större makt genom att
            stärka personvalet. Vi var pådrivande när systemet med personval
            infördes 1998, och från och med valet 2014 har gränsen sänkts
            så att riksdagskandidater som får mer än 5 procent kryss kan bli
            invalda genom personval.
          </p>
          <p xml:id="i-PgySpAVM14fsoSirhH83hV">
            Vi vill nu gå vidare och sänka denna gräns så att personvalet
            väger ännu tyngre. Spärren bör även i fortsättningen vara densamma
            för val till såväl Europaparlamentet, riksdagen, landstingsfullmäktige
            som kommunfullmäktige.
          </p>
          <head xml:id="i-Az8tyZ2PfzfgB9RTdZ3pxT" type="h2">
            Oberoende institution för de mänskliga rättigheterna
          </head>
          <p xml:id="i-BpuKQhi7pqgPRZtuyRzTs9">
            Till skillnad från många andra länder har Sverige ingen oberoende
            instans med rollen att följa upp efterlevnaden av de mänskliga
            rättigheterna. En sådan skulle fylla en viktig funktion.
          </p>
          <p xml:id="i-H2HRGa2BYHVQzNDvrCPjxD">
            Efterlevnaden av de mänskliga rättigheterna är något som måste
            följas upp kontinuerligt, och vi i Sverige måste granska våra
            egna samhällsfunktioner ur ett människorättsperspektiv lika strängt
            som vi förväntar oss sker i andra länder. Efterlevnaden av de
            mänskliga rättigheterna är inte en fråga som bara är relevant
            i ofria stater eller bräckliga demokratier utan den är lika relevant
            i Sverige.
          </p>
          <p xml:id="i-o1mQtMU7MXxzXqazNvjJ2">
            Folkpartiet liberalerna arbetar för att det ska inrättas ett
            oberoende MR-organ på nationell nivå i enlighet med Parisprinciperna.
            Den nuvarande regeringen har aviserat att den avser att inrätta
            en sådan institution. Folkpartiet liberalerna förutsätter att
            detta sker på ett sätt som säkerställer institutionens fulla oberoende.
            En bred parlamentarisk förankring kring institutionens roll och
            uppdrag är också eftersträvansvärd.
          </p>
          <head xml:id="i-5pVGN9on4JjyRNg7aPYYMB" type="h2">
            Stärk tillsynen på integritetsområdet
          </head>
          <p xml:id="i-5LnEm71iAL24gRjGGUKR4y">
            Den nuvarande myndighetsstrukturen på integritetsområdet är föråldrad.
            Sverige behöver en samlad integritetsmyndighet. Datainspektionen
            bör ersättas av en integritetsinspektion med generellt mandat
            att bevaka hur regelverket till skydd för integriteten beaktas
            i myndigheternas arbete. Integritetsinspektionen ska också ha
            en övergripande roll som tillståndsmyndighet för integritetskänslig
            hantering av personuppgifter.
          </p>
          <p xml:id="i-MitH5FUad3eX8ceeZAkbrj">
            I avvaktan på att en ny integritetsinspektion inrättas behöver
            Datainspektionen utökade resurser för att öka tillsynen i integritetsfrågor.
            I Folkpartiet liberalernas budgetmotion anvisar vi högre anslag
            än regeringen till Datainspektionen för att därmed möjliggöra
            högre ambitioner på integritetsområdet.
          </p>
          <head xml:id="i-C6fvzvB7fjWFAgSMXEKFKu" type="h2">
            Tänk efter före – obligatoriska integritetsanalyser
          </head>
          <p xml:id="i-6iqEBHDc4sPsApHnqQEnP2">
            Redan på ett tidigt stadium i lagstiftningsprocessen måste integritetshänsyn
            spela en viktig roll. I alla direktiv till utredningar om ny lagstiftning
            ska obligatoriskt ingå att bedöma regelförändringars effekter
            på människors personliga integritet, på samma sätt som man i dag
            alltid bedömer effekterna på till exempel jämställdheten och den
            regionala utvecklingen.
          </p>
          <p xml:id="i-M2AGFsDfRPjTpBvjDL5iyc">
            Den parlamentariska Integritetsskyddskommittén presenterade i
            sitt delbetänkande Skyddet för den personliga integriteten. Kartläggning
            och analys (SOU 2007:22) sina iakttagelser om hur integritetshänsyn
            tillgodoses i lagstiftningsarbetet. En övergripande slutsats var
            att ett påfallande drag i den lagstiftning som på olika sätt berör
            skyddet för den personliga integriteten är att integritetskänsliga
            åtgärder av olika slag sällan sätts in i ett systematiskt sammanhang.
            Detta kan, menade kommittén, leda till att de additiva effekterna
            av ny lagstiftning som begränsar den personliga integriteten inte
            blir tillräckligt uppmärksammade. Kommittén framhöll också vikten
            av systematisering vid behandlingen av frågor om integritetsskydd.
          </p>
          <p xml:id="i-SuPJFt4ZuEbfk9kAN2ysRp">
            En obligatorisk integritetsanalys i ett tidigt skede av lagstiftningsarbetet
            är ett sätt att åstadkomma denna systematik. Redan i dag föreskriver
            kommittéförordningen (1988:1474) att statliga utredningar alltid
            ska göra konsekvensbeskrivningar vad gäller de föreslagna åtgärdernas
            effekter för t.ex. den statliga och kommunala ekonomin, den kommunala
            självstyrelsen, jämställdheten eller integrationen. På samma sätt
            bör det ställas krav på att genomföra en integritetskonsekvensutredning.
            Integritetsfrågan skulle då alltid analyseras innan nya lagförslag
            tas fram, och lagstiftaren tvingas därmed tänka efter före.
          </p>
          <head xml:id="i-8Xs5VeXdmhiiHNFcmqgVk3" type="h2">
            Värna rättssäkerheten – stärk JO
          </head>
          <p xml:id="i-GC2diNhmXY9LHgZXfFMTtu">
            Justitieombudsmannen, JO, har till uppgift att både på eget initiativ
            och efter anmälan från enskilda granska hur tjänstemän i förvaltningen
            sköter sina uppgifter i förhållande till gällande bestämmelser.
            JO:s arbete har en central roll i värnandet av enskildas rättssäkerhet.
            När fler myndigheter nu inrättats eller är på väg att inrättas
            för att förbättra den ordinarie tillsynen får JO också en mer
            strategisk roll för den extraordinära tillsynen.
          </p>
          <p xml:id="i-Cmr2YJr3vCrFPqSbXTjXxa">
            Ärendebelastningen hos JO är mycket hög, vilket har lett till
            betydande utmaningar för myndigheten där många ärenden har måst
            läggas åt sidan trots att de hade kunnat vara angelägna ur rättssäkerhetssynpunkt.
            Justitieombudsmannen måste ges ökade resurser för att kunna fullgöra
            sitt viktiga uppdrag. I Folkpartiet liberalernas budgetmotion
            anvisar vi högre anslag än regeringen till JO för att därmed möjliggöra
            högre ambitioner på rättssäkerhetsområdet.
          </p>
        </div>
        <div xml:id="i-LXvnNmzbu8dKoauG5i55TF" type="motSignatures">
          <list xml:id="i-8mdoUZFmJMWPnq2WodX9ob">
            <item xml:id="i-TRGZHpfXNBKvJaE1hEZ1bZ" who="i-XNhzoo8e4qc1cM8U6t4ep8">
              Mathias Sundin (FP)
            </item>
            <item xml:id="i-VUBWTdGpHi2ijTad8FPW7q" who="i-BUYvEhrSc9gnHcd6iS4eDJ">
              Allan Widman (FP)
            </item>
            <item xml:id="i-8xQzqfLLdtT6MfquCRdDjz" who="i-QKE6ihmLRJvwhV4neD6h7b">
              Erik Ullenhag (FP)
            </item>
            <item xml:id="i-94wagUS55N3ns3XTwDPBYY" who="i-S7wLw9aynA5vbRCsqxxL3N">
              Tina Acketoft (FP)
            </item>
            <item xml:id="i-XpMaWYnDhJ2Wkp5MP4nF1B" who="i-QQYotqFjTJA7EiQZc1Wmzs">
              Emma Carlsson Löfdahl (FP)
            </item>
            <item xml:id="i-BsJzRUUsEExXj3mRMy2NFM" who="i-U6F8gqiuV2DEZN1aMhyDnJ">
              Christer Nylander (FP)
            </item>
            <item xml:id="i-FmVED4exHQZYv1okAapAnx" who="i-D8B2Xf6UADbqciPHrqFxSc">
              Birgitta Ohlsson (FP)
            </item>
          </list>
        </div>
      </div>
    </body>
  </text>
</TEI>
