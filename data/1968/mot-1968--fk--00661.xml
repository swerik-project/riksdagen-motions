<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--fk--00661">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__661/mot_1968__fk__661-001.pdf"/>
      <fw xml:id="i-XWwVgUk3YYRagYGcvNYqgv">
        Motioner i Första kammaren, nr 661 år 1968 D
      </fw>
      <div xml:id="i-RaXeNmCJ9y7YNkNLgJa6xa" type="motHeader">
        <div xml:id="i-SoY7fpot3DeWszYpdtSqQS" type="motTitle"/>
        <div xml:id="i-Eko88uh17xkwMZcYCegVnj" type="motSubmissionInfo"/>
      </div>
      <div xml:id="i-E3ZpHZgggqPwsDSgMhb6vD" type="motBody">
        <div xml:id="i-Kgwh5yZHsPiaJGb1F9WZKP">
          <p xml:id="i-FwJfwkYW5XSvfmRcSCpcg2">
            Nr 661
          </p>
          <p xml:id="i-3qBSKQvEyfdTiuMiXewsJA">
            Av herr Holmberg m. fl., angående företagsdemokratin. (Lika lydande
            med motion nr 830 i Andra kammaren)
          </p>
          <p xml:id="i-RxvJu9Hz1hkj2EnwZz8xSc">
            Debatten om den s.k. företagsdemokratin har under de senaste
            åren blivit allt livligare. Den bottnar i den snabba utveckling
            som ägt rum på samhällslivets olika områden och inte minst inom
            företagsamheten. Tek- nikens utveckling och de kapitalkrävande
            maskiner som ställs till enskilda arbetstagares disposition kräver
            ofta av honom större tekniskt kunnande men också ett betydande
            mått av ökat ansvar. Å andra sidan leder kon- centrationen inom
            näringslivet i riktning mot allt större enheter till risker för
            ett större mått av främlingskänsla hos den enskilde. Företagens
            ut- veckling har emellertid gjort det nödvändigt att i ökad utsträckning
            delegera allt viktigare beslutsfunktioner. Därmed vidgas inflytandet
            över arbete och arbetsförhållanden till allt större grupper av
            medarbetare. I sin tur leder detta till behov av större samordning
            och krav på tätare samråd på skilda nivåer. Möjligheterna för
            allt flera att påverka skeendet blir där- igenom större. I den
            utvecklingsprocess som här kort angivits kan behovet av medver-
            kan och inflytande sägas vara ömsesidigt. För företagsledningarna
            har det ofta blivit naturligt att anförtro betydelsefulla uppgifter
            till ett allt större antal medarbetare och förutsätta att ansvarskänsla
            och förståelse för den enskilda arbetsinsatsens betydelse ur helhetens
            synvinkel skall följa med de växande uppgifterna. För den enskilde
            arbetstagaren å andra sidan kan det te sig naturligt att kräva
            motsvarande hänsyn till hans intresse att känna gemenskap med
            och delaktighet i företagets hela verksamhet. I vårt land har
            företagsdemokratiska problem behandlats i överenskom- melser träffade
            mellan arbetsmarknadens organisationer. Det avtal om företagsnämnder,
            som träffades år 1946 mellan SAF-—LO— TCO, avlöstes således den
            29 april 1966 av en ny överenskommelse, som be- står av tre dokument:
            Överenskommelse om främjande av samarbetet mellan företagsledning
            och anställda (SAF—LO-—TCO). Uttalande beträffande skolningsfrågorna
            (SAF—LO). Nya avtal om företagsnämnder (SAF-—LO resp. SAF-—TCO).
            Denna överenskommelse, som trädde i kraft den 1 januari 1967,
            har sedan efterföljts av motsvarande uppgörelser på bl.a. statens
            och koopera- tionens område.
          </p>
          <pb facs="riksdagen-motions-pdf/data/1968/mot_1968__fk__661/mot_1968__fk__661-002.pdf"/>
          <fw xml:id="i-TzVkNHBkSzQR3cjoF2QYwK">
            6 Motioner i Första kammaren, nr 661 år 1968
          </fw>
          <p xml:id="i-65MnKr7VzfCGgfhXUJhy7d">
            I samtliga ovannämnda uppgörelser har man som mål för samarbetet
            i företagen att uppnå ökad produktivitet och ökad arbetstillfredsställelse.
            Formerna för samarbetet är av underordnad betydelse. Samarbetet
            bör vara företagsanpassat, dvs. det bör ske i den form, som är
            bäst lämpad med hänsyn till företagets organisation, struktur,
            storlek etc. Något krav om medbestämmanderätt har inte rests från
            vare sig LO, TCO, SACO eller SR. Man slår från dessa organisationers
            sida bl.a. fast att samarbetet i företagen är en facklig fråga
            och att företagsnämnden är ett organ för information och samråd.
            Denna uppfattning delas helt av arbetsgivarorganisationerna. Utvecklingen
            på det internationella fältet synes inte ha haft samma förlopp
            som i Sverige. Företagsdemokratin står dock i blickpunkten även
            i våra nordiska grannländer, Storbritannien, Frankrike, Västtyskland
            m. fl. I Norge kommer man inom kort att tillsätta en statlig utredning
            för att dra upp riktlinjer för utvecklingen av företagsdemokratin.
            I Finland, där ävenså en intensiv debatt förts om dessa problem,
            tillsattes en utredning i september 1967. På danska LO:s kongress,
            vilken ägde rum den 23—25 maj 1967, behandlades ett betänkande
            »Demokrati på arbejdspladsen&gt;, vilket utarbetats av en kommitté
            med representanter för bl. a. fackförenings- rörelsen, socialdemokratiska
            partiet och kooperationen. Betänkandet de- batterades livligt.
            Kongressen uttalade bl.a., att samarbetsavtalen från 1964 är otillräckliga
            och att ifrågavarande betänkande bör utgöra en god utgångspunkt
            för nya förhandlingar. Några sådana förhandlingar har dock ännu
            inte kommit till stånd. Även i Storbritannien har intresset ökat
            för de företagsdemokratiska pro- blemen. I juli 1967 framlade
            en av Labourpartiet tillsatt arbetsgrupp en enhällig rapport »Industrial
            Democracy». Arbetsgruppen avvisar tanken på representanter i de
            privata företagens styrelser, vilket man anser skulle skapa svåra
            problem. I stället vill man utöka området för förhandlingar så
            att praktiskt taget inga viktiga beslut i företagen kan fattas
            utan före- gående kontakt med de anställdas organisationer. Brittiska
            LO har antagit en radikalare position. Man kräver lagstiftning
            om att fackföreningsrepre- sentanter skall beredas plats i styrelserna
            för privatägda företag. En helt motsatt mening hävdas dock av
            Elektrikerförbundet. I Frankrike har regeringen under våren 1967
            utvidgat lagen om företags- nämnder. Vidare har man i början av
            augusti 1967 — mot arbetsgivarnas och arbetstagarnas uttalade
            vilja — genomfört en lag om vinstdelning för de anställda. Företagarna
            och arbetarna kan välja på tre metoder för vinstdelningen. Enligt
            den första skall arbetarnas vinst förvandlas till aktier i företaget.
            Eftersom det inte finns någon marknad för aktier i medel- stora
            och små bolag anges en möjlighet vara, att arbetarnas vinstandel
            pla- ceras i en fond. Denna skall ge medel till investering i
            vederbörande företag. I mindre företag, som inte har omedelbart
            behov av dylikt kapital, skall
          </p>
          <pb facs="riksdagen-motions-pdf/data/1968/mot_1968__fk__661/mot_1968__fk__661-003.pdf"/>
          <fw xml:id="i-EQ3Cj77vesNqxaWCxp7bSi">
            Motioner i Första kammaren, nr 661 år 1968 dT
          </fw>
          <p xml:id="i-CXtte7HxrwXTVJCbBgQtfc">
            pengarnas föras samman i en ömsesidig, nationell fond för olika
            slags in- vesteringar. I Västtyskland har LO förklarat, att man
            önskar utsträcka bestämmel- serna om sammansättningen av »Aufsichtsrat&gt;
            inom kol- och stålbranschen till att gälla alla branscher. Som
            bekant är »Aufsichtsrat&gt; ett speciellt organ under stämman
            med uppgift bl. a. att till- och avsätta styrelse, övervaka skötseln
            av företaget, godkänna bokslut etc. Vid kol- och stålindustrierna
            skall »Aufsichtsrat&gt; till 50 procent bestå av representanter
            för de anställda och ha en opartisk ordförande. Beträffande den
            internationella utvecklingen på företagsdemokratins om- råde kan
            ytterligare framhållas, att ILO vid 1967 års arbetskonferens har
            antagit en rekommendation angående information och samråd inom
            före- tag. Vidare antog 1966 års arbetskonferens en resolution
            om arbetares del- tagande i företag (Workers Participation in
            Undertakings). Enligt den antagna resolutionstexten bör man inom
            ILO låta utreda hur man i olika delar av världen sökt lösa frågan
            om arbetares deltagande (participation) i företag. Såsom inledningsvis
            anförts har betydande förändringar inträtt i för- hållandet mellan
            företag och anställda i samband med den omvälvande ut- veckling
            som ägt rum under de senaste årtiondena. Frågan om den enskildes
            gemenskap med företaget och ansvar för sina arbetsuppgifter påverkar
            icke blott effektiviteten i arbetet och utförda prestationer utan
            berör hela det företagspolitiska klimatet. För utformningen av
            vår framtida näringspolitik är det långt ifrån oväsentligt hur
            de samarbets- och — i vidaste bemärkelse — effektivitets- problem
            som här berörts kan komma att lösas. Möjligheterna att ge varje
            arbetstagare en känsla av att utföra en meningsfylld uppgift,
            även om han icke utövar ledande funktioner, bör med andra ord
            göras till föremål för en saklig förutsättningslös debatt. I en
            särskild motion har vi erinrat om de bärande principer som omfattas
            av begreppet ägardemokrati. Vi har där- vid hävdat behovet av
            att stimulera till ett spritt ägande och understrukit alt ökad
            insyn inom såväl privata som statliga företag fordrar särskilda
            regler. Såväl anställda som delägare bör ges insyn i och ansvar
            för före- tagens skötsel och utveckling. De problem som möter
            oss när vi önskar utvidga de anställdas möjlighet att deltaga
            i företagens planering och utveckling är komplicerade. Redan önskemålet
            att förbättra insynen möter svårigheter. Näringslivets arbets-
            villkor kräver ett betydande mått av intern slutenhet. För effektiv
            drift fordras att ledningsfunktionerna icke uppsplittras. De anställdas
            deltagande i företagens styrelse vore ägnat att på både tjänstemanna-
            och arbetarsidan tillföra företagen en icke oväsentlig fond av
            både speciell sakkunskap och allmänmänskliga erfarenheter. I sin
            egen- skap av styrelseledamot i det egna företaget kommer emellertid
            en anställd
          </p>
          <pb facs="riksdagen-motions-pdf/data/1968/mot_1968__fk__661/mot_1968__fk__661-004.pdf"/>
          <fw xml:id="i-Qct5vF55PLh81tw83ENH1z">
            8 Motioner i Första kammaren, nr 661 år 1968
          </fw>
          <p xml:id="i-Y35R6e7LvtSU34o6d1EkPT">
            i en dubbel lojalitetssituation som kan vara komplicerad. Han
            kommer att fungera som arbetsgivare åt sina egna arbetskamrater
            vilket redan i normala fall kan vålla besvärligheter och han kan
            som styrelseledamot — med sitt ansvar för företagets bästa -—
            tvingas medverka i ytterst påfrestande be- slut om exempelvis
            nedläggning av driftenheter och permittering av an- ställda. Vi
            har velat peka på dessa komplikationer inte för att avskräcka
            från fort- satta ansträngningar utan för att betona nödvändigheten
            av att gå till kärnan av problemet. Problemet om den industriella
            demokratin bör i första hand betraktas som en uppgift för arbetsmarknadens
            parter som redan gjort betydande framsteg på detta område. Att
            man därvid inte torde kunna finna enhetliga riktlinjer som schablonartat
            kan tillämpas inom hela det svenska närings- livet är uppenbart.
            Vad statsmakterna kan göra är närmast att till ledning för den
            fortsatta debatten och för ytterligare överväganden och åtgärder
            tillhandahålla en redovisning av de olika möjligheter som kan
            stå till buds och om de er- farenheter av olika system som vunnits
            i andra länder. Det blir därefter en uppgift främst för arbetsmarknadens
            parter att pröva vilka av dessa upp- slag som kan vinna praktisk
            tillämpning. Med åberopande av vad här anförts hemställes, att
            riksdagen i skrivelse till Kungl. Maj:t måtte anhålla om utredning
            under medverkan av företrädare för arbets- marknadens organisationer
            i syfte att redovisa i motionen närmare angivet underlag för att
            skapa ökad gemenskap m. m. mellan företag och anställda.
          </p>
          <p xml:id="i-Xpwdyjpca7dVuGRoo12Pci">
            Stockholm den 26 januari 1968 Yngve Holmberg (h)
          </p>
          <p xml:id="i-Q62qGZdaLxxjcaU4hozv6k">
            Carl Eskilsson (h) Gösta Jacobsson (h) Rolf Kaijser (h) N. Yngve
            Nilsson (h) Ragnar Sveningsson (h) G. Ivar Virgin (h)
          </p>
          <p xml:id="i-Fk5iopH8Lx9qtojzTG8Swa">
            ESSELTE AB, STHLM 68 814074
          </p>
        </div>
      </div>
    </body>
  </text>
</TEI>
