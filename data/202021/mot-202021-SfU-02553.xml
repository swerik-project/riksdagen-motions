<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-02553">
  <teiHeader>
    <fileDesc>
      <titleStmt>
        <title>Arbetskraftsinvandring</title>
        <author corresp="i-7H4PDcMCMUzP6iinK28TBh">av Jonas Andersson i Skellefteå m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2553 av Jonas Andersson i Skellefteå m.fl. (SD)</title>
          <idno type="rdwebb">H8022553</idno>
          <rs type="number">2553</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8022553/text</ref>
          <ref type="dokument_url_html">http://data.riksdagen.se/dokument/H8022553</ref>
          <ref type="dokumentstatus_url_xml">http://data.riksdagen.se/dokumentstatus/H8022553</ref>
          <ref type="docx">http://data.riksdagen.se/fil/C75410B8-9C58-443F-975F-6B94B305C405</ref>
          <ref type="pdf">http://data.riksdagen.se/fil/742BC42A-5577-41CE-BF57-675C9C323861</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7H4PDcMCMUzP6iinK28TBh</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CJJMd6PVyQTqMstzjaA42B" type="signed"/>
        <correspContext corresp="i-CJJMd6PVyQTqMstzjaA42B">
          <note type="signatory" corresp="i-7H4PDcMCMUzP6iinK28TBh"/>
          <note type="signatory" corresp="i-MakV1EvC3LLnePpBXzwg5H"/>
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-Uq8cgRMrRNcxY3QYetppCT"/>
        </correspContext>
        <correspAction xml:id="i-Q7qBD9uvfoyqCSVMpA8itT" type="submitted">
          <date when="2020-10-05"/>
          <time when="14:16:32"/>
        </correspAction>
        <correspAction xml:id="i-YMT4xxGNYPGg6Ht4sEcJg2" type="reviewed">
          <date when="2020-10-05"/>
          <time when="14:23:57"/>
        </correspAction>
        <correspAction xml:id="i-QxVo2xBiQo7jyVteWGmoJt" type="referred">
          <date when="2020-10-14"/>
        </correspAction>
        <correspAction xml:id="i-TcPJPYgiRiEsWMhMQzaxPH" type="assigned">
          <date when="2021-08-09"/>
          <time when="13:11:21"/>
        </correspAction>
        <correspContext corresp="i-TcPJPYgiRiEsWMhMQzaxPH">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-okXJUjB3YNhroFZ6RpNxs" type="behandlas_i"/>
        <correspContext corresp="i-okXJUjB3YNhroFZ6RpNxs">
          <ref type="uppgift">2020/21:SfU18</ref>
          <ref type="ref_dok_id">H801SfU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU18</ref>
          <ref type="ref_dok_titel">Arbetskraftsinvandring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MNmWQtdH98cN8tPHHWaWhi" type="motHeader">
        <div xml:id="i-NcD2Lu1QZ4QyJx9tiCnnKB" type="motTitle">
          Motion till riksdagen 2020/21:2553 av Jonas Andersson i Skellefteå
          m.fl. (SD) Arbetskraftsinvandring
        </div>
      </div>
      <div xml:id="i-B2Jn7DF97SU57F5PN5T6oC" type="motBody">
        <div xml:id="i-PvKibKRGpmEUqFQYpx8hcm" type="motProposal" subtype="förslag">
          <head xml:id="i-DoCJU8j1ND6PBuBmPgno57">
            Förslag till riksdagsbeslut
          </head>
          <list xml:id="i-YCwRVXfANjCbg7QLXwoXb" style="ol">
            <item xml:id="i-X84yxUqqoszrJMzNP2dR1x">
              Riksdagen ställer sig bakom det som anförs i motionen om krav
              på höga kvalifikationer för arbetskraftsinvandring och tillkännager
              detta för regeringen.
            </item>
            <item xml:id="i-YYbbtz7mwrx5K2bt2XKEzr">
              Riksdagen ställer sig bakom det som anförs i motionen om en bristyrkesförteckning
              som grund för arbetstillstånd och tillkännager detta för regeringen.
            </item>
            <item xml:id="i-TQxPS3E8aCD9xrM2ngYNY8">
              Riksdagen ställer sig bakom det som anförs i motionen om en arbetskraftsinvandring
              på svenska villkor och tillkännager detta för regeringen.
            </item>
            <item xml:id="i-7DcFT612X3scXjwq1MSGiL">
              Riksdagen ställer sig bakom det som anförs i motionen om anställda
              inom akademin och tillkännager detta för regeringen.
            </item>
            <item xml:id="i-GgnWtVrbMfQQnyBwzG38pi">
              Riksdagen ställer sig bakom det som anförs i motionen om studenter
              inom högre utbildning och tillkännager detta för regeringen.
            </item>
            <item xml:id="i-YYME9pWqTuP43EnoQ9qKiJ">
              Riksdagen ställer sig bakom det som anförs i motionen om att
              införa särskilda uppehållstillstånd för gästdoktorander och tillkännager
              detta för regeringen.
            </item>
            <item xml:id="i-KHGNSAs5EY3Yp32pbqiD1Y">
              Riksdagen ställer sig bakom det som anförs i motionen om tydliga
              regler och en lätthanterlig ansökningsprocess och tillkännager
              detta för regeringen.
            </item>
            <item xml:id="i-UN3B6uxaJUNdLYFqTdvc5Q">
              Riksdagen ställer sig bakom det som anförs i motionen om en 30-dagarsgaranti
              vid komplett ansökan om arbetstillstånd och tillkännager detta
              för regeringen.
            </item>
            <item xml:id="i-RWbDoySL3x2BmgBQwVEJ7T">
              Riksdagen ställer sig bakom det som anförs i motionen om ökat
              fokus på arbetsmarknads- och studerandeärenden och tillkännager
              detta för regeringen.
            </item>
            <item xml:id="i-2PVqkRato9eX1dsUTqECJW">
              Riksdagen ställer sig bakom det som anförs i motionen om en möjlighet
              att byta arbetsgivare och yrkestitel och tillkännager detta för
              regeringen.
            </item>
            <item xml:id="i-KMtof3ve3qVKyL2Qa5WHfz">
              Riksdagen ställer sig bakom det som anförs i motionen om möjlighet
              till rättelse av mindre fel och tillkännager detta för regeringen.
            </item>
            <item xml:id="i-NpUUmg4vCJj4MTg7nujHtA">
              Riksdagen ställer sig bakom det som anförs i motionen om att
              stoppa spårbyten och tillkännager detta för regeringen.
            </item>
            <item xml:id="i-JhQbnHEns7DVioGGZRUfWe">
              Riksdagen ställer sig bakom det som anförs i motionen om grundläggande
              krav för arbetstillstånd och tillkännager detta för regeringen.
            </item>
            <item xml:id="i-TNya4D82BvN4gouuvXn5TT">
              Riksdagen ställer sig bakom det som anförs i motionen om ökad
              kontroll och mer samarbete mellan myndigheter och tillkännager
              detta för regeringen.
            </item>
            <item xml:id="i-DWNVackpCWFBoGYy1Ur3Qd">
              Riksdagen ställer sig bakom det som anförs i motionen om arbetsplatsinspektioner
              och tillkännager detta för regeringen.
            </item>
            <item xml:id="i-KXwYb7PiaaQ3CAns26QvAg">
              Riksdagen ställer sig bakom det som anförs i motionen om påföljder
              vid missbruk av regelverken och tillkännager detta för regeringen.
            </item>
            <item xml:id="i-8Hu3RtTW2AZH8ALcns1BmG">
              Riksdagen ställer sig bakom det som anförs i motionen om en särskild
              satsning mot missbruk kring utländska jordbruksarbetare och tillkännager
              detta för regeringen.
            </item>
          </list>
        </div>
        <div xml:id="i-5cDT7XtGytByBvSQ7zc8FW" type="motContent">
          <head xml:id="i-XEkTLCjMW6fAsnLaGaeccg" type="h1">
            Motivering
          </head>
          <p xml:id="i-X8ZkY255Wc1aj28xtEj8Vy">
            En allt vanligare anledning för människor att periodvis flytta
            till ett annat land är för att arbeta. Även om Sverigedemokraterna
            menar att varje arbetsmarknad bör sträva efter en långsiktig balans
            välkomnar vi möjligheten att vid behov komplettera den svenska
            arbetsmarknaden med utländsk arbetskraft. Därtill finns, särskilt
            inom vissa branscher med snabb och avancerad teknikutveckling,
            ett värde i fruktsamma utbyten av kompe­tens och erfarenheter.
          </p>
          <p xml:id="i-T9Vvou17o7KgVYqfUzxZEb">
            En hållbar politik på området måste dock bygga på balanserade
            avvägningar där såväl den enskildes villkor som arbetsmarknadens
            stabilitet tas i beaktande. I en värld med stora skillnader avseende
            såväl generella möjligheter till välfärd som villkor på arbetsmarknaden
            är det lätt att alltför svaga regleringar avseende arbetskraftsinvandring
            riskerar både den enskilde arbetstagarens trygghet och hela arbetsmarknadens
            struktur.
          </p>
          <p xml:id="i-CuMmu9JkAe3Ymjg2qF7CkV">
            Sverigedemokraternas politik för arbetskraftsinvandring utgår
            från tre principer: en behovsprövad arbetskraftsinvandring, som
            inte ligger samhället till last, och som överens­stämmer med vedertagna
            villkor i svenska kollektivavtal.
          </p>
          <head xml:id="i-9gH5HM9dVxhy9GBaDtMvrU" type="h2">
            En behovs- och kompetensbaserad arbetskraftsinvandring
          </head>
          <p xml:id="i-QVmCnPZQMPAQ8NsY6C6g4f">
            Den svenska ekonomin är en av världens mest avancerade, med hög
            konkurrenskraft, höga kompetenskrav och hög utbildningsnivå. År
            för år har utrymmet på arbetsmarkna­den för personer med låga
            kvalifikationer minskat, särskilt om de dessutom saknar kun­skap
            om svenska språket eller om svensk kultur. Detta syns tydligt
            i arbetslöshetsstati­stiken i Sverige eftersom de flesta arbetslösa,
            i synnerhet de långtidsarbetslösa, är låg­utbildade invandrare.
            Samtidigt går svensk ekonomi obönhörligen mot mer automati­sering,
            högre utbildningskrav och färre arbetstillfällen för lågutbildade.
          </p>
          <p xml:id="i-5vc82fS3wMGG6yRR7X6nsu">
            I ett sådant läge är det enligt Sverigedemokraterna fullkomligt
            orimligt att godta anställningar inom lågkvalificerade yrken som
            skäl för uppehålls- och arbetstillstånd. Trots detta är en stor
            del av den arbetskraftsinvandring som sker till Sverige alltjämt
            av detta slag. Sverigedemokraterna föreslår ett antal reformer
            i syfte att ställa om systemet för att säkerställa enkla och tydliga
            vägar för arbetskraftsinvandring baserade på kompe­tenskrav i
            enlighet med arbetsmarknadens behov.
          </p>
          <head xml:id="i-Hm8k318LzTffg5HAV2Dghv" type="h2">
            Krav på höga kvalifikationer
          </head>
          <p xml:id="i-Mrrf5XyPsvfDPT5zRHMKwM">
            All arbetskraftsinvandring till Sverige bör i regel omgärdas
            av ett krav på höga kvali­fikationer. En utlänning som ansöker
            om arbetstillstånd ska därför visa att han eller hon på något
            sätt är högkvalificerad. Detta kan exempelvis innebära högre utbildning,
            längre erfarenhet inom ett specialiserat område, yrkesutbildning
            eller liknande kvalifikationer. Dessa kvalifikationer bör vara
            sådana att det tar längre tid, i regel mer än ett år, att ut­bilda
            motsvarande kompetens inom Sverige. På så sätt säkerställs att
            arbetskraftsinvand­ringen inte på något sätt konkurrerar med de
            många lågkvalificerade arbetslösa som redan utgör en utmaning
            på den svenska arbetsmarknaden, samtidigt som Sverige hålls öppet
            för internationell spetskompetens.
          </p>
          <head xml:id="i-R8Y7Hua5q1foZjqG7wZwqo" type="h2">
            Förteckning över bristyrken
          </head>
          <p xml:id="i-RJesGpkWEAgF7KeY4Zxbxm">
            Migrationsverket upprätthåller idag en förteckning över bristyrken
            som ska användas som referens vid handläggning av arbetstillstånd.
            På denna lista återfinns dock bland annat yrken som pizzabagare,
            servitörer och taxiförare. Detta är oförenligt med en ansvarsfull
            arbetskraftsinvandring som sätter höga kvalifikationer i fokus.
          </p>
          <p xml:id="i-4Bp1yFCGW5ASF7anWyuWQw">
            Det är Sverigedemokraternas mening att systemet med en förteckning
            över brist­yrken i grund och botten är ett bra system. Dock bör
            listan förändras både till innehåll och till funktion. Yrken som
            kan utföras utan tidigare erfarenhet, eller där kompetens kan
            förvärvas inom en kortare tidsram, bör inte kunna föras upp på
            en sådan lista. Arbetstillstånd bör generellt sett inte beviljas
            om ansökan avser ett yrke som inte åter­finns på bristyrkesförteckningen.
          </p>
          <p xml:id="i-6pCkz5xj9zyviioNYw841p">
            Framtagandet av förteckningen bör med fördel ske med utgångspunkt
            i den tidigare gällande myndighetsbaserade arbetsmarknadsprövningen.
            Prövningen bör göras i sam­arbete mellan Arbetsförmedlingen och
            arbetsmarknadens parter och främst ta vara på huruvida efterfrågan
            på arbetskraft kan tillgodoses genom att förmå svensk arbetskraft
            att återvända till den svenska arbetsmarknaden, omskolning av
            arbetslösa, eller liknande åtgärder.
          </p>
          <head xml:id="i-XWodtQZbyMGAZJ1WVXNyBB" type="h2">
            Arbetskraftsinvandring på svenska villkor
          </head>
          <p xml:id="i-4cFJ72zBsRsg96os2PNW4x">
            Oavsett höga kvalifikationer eller konstaterad brist, måste övriga
            villkor alltid vara rim­liga. Så länge arbetskraftsinvandring
            förekommit i Sverige har det varit en grundläggan­de princip att
            den ska ske i enlighet med de vedertagna villkor som arbetstagare
            och arbetsgivare kommit överens om genom kollektivavtal. Trots
            det har vi på senare år hört allt mer om arbetskraftsinvandrare
            som utnyttjas och far illa.
          </p>
          <p xml:id="i-3Nn225NkStmD4vJdpDSwCa">
            Sverigedemokraterna anser att de villkor som arbetsmarknadens
            parter, arbetsgivar­organisationer och arbetstagarorganisationer
            kommit överens om, alltjämt ska vara normerande för arbetskraftsinvandringen.
            Arbetskraftsinvandring ska endast kunna ske om villkoren för anställningen
            når upp till de krav som arbetsmarknadens parter kommit överens
            om. Arbetstillstånd ska inte beviljas om berörda intressenter
            inte kan komma överens om att kollektivavtalsliknande villkor
            uppnåtts.
          </p>
          <head xml:id="i-7ZKYcUJkyMnDiXtkJBLy9n" type="h1">
            Öppenhet för forskning och studier
          </head>
          <head xml:id="i-Tc93StEgcTscUdbXhZuEF6" type="h2">
            Anställda inom akademin
          </head>
          <p xml:id="i-NkMcPcjgwcmzaCg9Nn279Y">
            När det gäller arbetstagare inom akademin, såsom doktorander
            eller gästforskare, är det särskilt viktigt att lagstiftningen
            i större utsträckning tar fasta på helheten och målet att uppmuntra
            högkvalificerad arbetskraftsinvandring. Det kan exempelvis inte
            vara meningen att en utlänning som beviljats uppehållstillstånd
            för doktorandstudier utvisas ifall han disputerar tidigare än
            väntat och sedan börjar arbeta som forskare vid samma institution.
            Sverigedemokraterna anser därför att lagstiftningen måste förtydligas,
            så att vi värnar det viktiga utbytet som bidrar till Sveriges
            ställning som forskningsnation.
          </p>
          <head xml:id="i-U3vkzDw7KXjD4LT4SoEDR1" type="h2">
            Studenter inom högre utbildning
          </head>
          <p xml:id="i-SkmBR8KxqqiRNuCWqv2h4d">
            Problematiken med indragna uppehållstillstånd har uppstått då
            studenter avancerar i en annan takt än den förväntade, och även
            dessa fall bör beaktas vid en omarbetad lagstift­ning. Då studier,
            till skillnad från arbete, generellt inte genererar någon regelbunden
            inkomst ställs också något skilda krav på förmåga till självförsörjning
            mellan de båda formerna av uppehållstillstånd. Det har till följd
            av det förekommit fall då studenter nekats uppehållstillstånd
            eller förlängning av desamma för att Migrationsverket ifråga­satt
            huruvida innestående medel på ett bankkonto verkligen kommer disponeras
            av studenten under studietiden.
          </p>
          <p xml:id="i-Ja7iwbdfvMdnHchrAGaj18">
            Sverigedemokraternas inställning är att den sortens förhandsbedömningar
            av fram­tida utveckling är en orimlig grund för beslutsfattande,
            och vi menar att en översyn av såväl regelverk som administrativa
            system bör göras med mål att underlätta uppföljning av beviljade
            uppehållstillstånd och kontroll av att uppställda villkor efterlevs.
            Andra exempel på behov av en sådan omställning är när toppstudenter
            som beviljats stipen­dium för deltagande i spetsutbildningar nekats
            uppehållstillstånd enbart på basis av att de i intervjuer inte
            tillräckligt tydligt gjort troligt att de faktiskt ämnar studera
            på den spetsutbildning de antagits till. En mer rimlig ordning
            torde vara att kontrollera huru­vida studierna faktiskt påbörjas
            och fullföljs, med återkallade uppehållstillstånd och eventuellt
            andra påföljder i de fall studierna avbryts.
          </p>
          <head xml:id="i-4WkNxrMUuYskwhbBfPzWxA" type="h2">
            Särskilda tillstånd för gästdoktorander
          </head>
          <p xml:id="i-Fqn5Xi1jhbMxwtw4aaGyeM">
            Gästdoktorander är utlänningar antagna till doktorandutbildning
            vid ett utländskt uni­versitet, som genom ett utbytesavtal med
            en svensk motsvarighet kan bedriva en del av forskningen i Sverige.
            Dessa samarbeten bekostas normalt sett helt av det utländska universitetet
            och är en viktig möjlighet för svenska forskare att knyta kontakter
            och stärka vår position som en ledande forskningsnation.
          </p>
          <p xml:id="i-Nj2F8wY26kBDRTAGed2ufn">
            I nuläget beviljas gästforskare uppehållstillstånd för besök,
            något som normalt associeras med längre turist- eller släktbesök,
            och vissa andra ärendekategorier som saknar en egen tillståndsgrund.
            En negativ följd av detta är dock att bestämmelserna om uppehållstillstånd
            för besök alltjämt utgår från föreställningen att det skulle röra
            sig om rena nöjesbesök. Möjligheten för gästdoktorander att exempelvis
            förlänga besöket, i syfte att slutföra forskning som av något
            skäl dragit ut på tiden, är därmed mycket be­gränsad. Detta har
            fått till följd att utländska doktorander förvägrats möjligheten
            att nå de experimentella resultat man lagt så mycket tid på och
            att hela utbytestiden därmed blivit förgäves, både för utbytesdoktoranden
            och för de svenska universitet som agerat värd. Detta blir än
            mer stötande när man betänker att utbytesdoktorandernas arbete
            och vistelse helt bekostats av utlandet, och att utbytesdoktoranderna
            varit helt och hållet inställda på att återvända till hemuniversitetet
            för disputationen.
          </p>
          <p xml:id="i-MwL6o8wKiMuppoKe2vbc4P">
            Detta är enligt Sverigedemokraternas uppfattning orimligt, varför
            regeringen skynd­samt bör vidta åtgärder så att byråkrati och
            slarvig lagstiftning inte ska stå i vägen för dessa internationella
            forskningssamarbeten och Sveriges rykte som vetenskapsnation.
          </p>
          <head xml:id="i-WP7vAPRXagBXV4YtgZLw3n" type="h1">
            Anpassning till en modern och rörlig arbetsmarknad
          </head>
          <head xml:id="i-9E9ASSW3951ZXtEXmuBTPv" type="h2">
            Tydliga regler och en lätthanterlig ansökningsprocess
          </head>
          <p xml:id="i-NPLSHHtWar2MXvLWic2Qxm">
            Den som själv går in på Migrationsverkets hemsida upptäcker snabbt
            att utan ett färdigt anställningsavtal är det svårt att förstå
            vilka villkor som kommer att gälla. När ett anställningsavtal
            väl har upprättats är arbetstagaren å andra sidan redan halvvägs
            in i processen. Processen att få komma till Sverige för att arbeta
            kan te sig enormt svår, och det är tydligt att systemet inte är
            byggt för att Sverige ska framstå som ett attraktivt land för
            högkvalificerad internationell arbetskraft.
          </p>
          <p xml:id="i-AJ6UQKiWbix68abaZBwKtd">
            Regeringen bör därför ge Migrationsverket i uppdrag att förtydliga
            vilka regler som gäller samt förenkla ansökningsprocessen så att
            den som är intresserad av att ansöka om arbete i Sverige tidigt
            kan överblicka vilka krav som kommer att ställas.
          </p>
          <head xml:id="i-X1pt9yU1fEb42HoumS97uk" type="h2">
            30-dagarsgaranti vid komplett ansökan om arbetstillstånd
          </head>
          <p xml:id="i-TBmX56Tbvzyc7ftdFMmxKN">
            Ett problem som många potentiella arbetskraftsinvandrare möter
            är i dagsläget långa handläggningstider. I dagsläget tar det uppåt
            tre månader för att få en förstagångsansö­kan om arbetstillstånd
            avgjord. I många fall tar det mer än dubbelt så lång tid. Detta
            går inte ihop med visionen att Sverige ska vara ett attraktivt
            land för internationell spjut­spetskompetens.
          </p>
          <p xml:id="i-PsQ3UtzE5cY1oVDQ6RZ9pd">
            Sverigedemokraterna anser att frågor om arbetstillstånd måste
            prioriteras före andra ärendekategorier. Migrationsverket måste
            få klara direktiv att omfördela resurser och effektivisera processer
            för att få ned handläggningstiderna. Vi vill även införa en 30‑dagarsgaranti
            hos Migrationsverket vid komplett ansökan. En ansökan om arbetstill­stånd
            som inte kräver kompletteringar ska inte kräva mer än 30 dagar
            för att avgöras.
          </p>
          <head xml:id="i-WzYyYNTb1jM8oiUbosW8Ga" type="h2">
            Ökat fokus på arbetsmarknads- och studerandeärenden
          </head>
          <p xml:id="i-FnYaFzwELBXDwZ5H5hwcTZ">
            Under åren av kris och omställning sedan 2015 har Migrationsverket
            ständigt behövt anpassa sig till omöjliga förhållanden och motstridiga
            regleringar. En följd har varit att ärendekategorier ställts mot
            varandra och att handläggning av arbetsmarknads- och stu­derandeärenden
            blivit lidande. Medier har rapporterat om många fall där arbetsgivaren
            väntat orimligt länge på att få nyanställa högkvalificerad arbetskraft
            från utlandet, medan utländska studenter inte fått sitt tillstånd
            förrän terminen redan börjat.
          </p>
          <p xml:id="i-8ZGpbKp1WVQGEHDYyr3xre">
            Detta är i Sverigedemokraternas ögon orimligt. Regeringen bör
            snarast vidta åtgär­der för att garantera att andra ärendekategorier
            inte får en negativ påverkan på hand­läggningstiden för arbetsmarknads-
            och studerandeärenden.
          </p>
          <head xml:id="i-EtzuRraXXkpEgsX5ZS3AYn" type="h2">
            Möjlighet att byta arbetsgivare och yrkestitel
          </head>
          <p xml:id="i-2SZRJKEEFWQ9BhEreJQaUL">
            I nuläget gäller i svensk utlänningslagstiftning hårda begränsningar
            av arbetskrafts­invandrares rätt att byta arbete. Arbetstillstånd
            begränsas alltid, dels under den första tillståndstiden till att
            enbart gälla en enskild arbetsgivare, dels till att gälla en enskild
            bransch. Även om en sådan ordning ägt sin rimlighet i gångna dagar
            är den malplacerad på en modern och rörlig arbetsmarknad.
          </p>
          <p xml:id="i-23D5iTCS1m9imu1soA6jTu">
            Först och främst bör det finnas en större möjlighet för arbetstillstånd
            att beviljas för yrkeskategorier snarare än att knytas till en
            specifik arbetsgivare. Det ska vara fullt möj­ligt för exempelvis
            en it-ingenjör att gå över till en liknande tjänst hos ett konkurrerande
            företag, så länge det är liknande kvalifikationer som krävs. Förutom
            anpassningen till en modern arbetsmarknad innebär detta också
            en möjlighet till utsållning av oseriösa arbets­givare då arbetstagare
            inte längre är låsta till det företag som först anställde dem.
            Arbetstagare ges därtill en chans att själva åtgärda situationer
            då villkor för arbetstillstånd inte efterlevs.
          </p>
          <head xml:id="i-XF65r7FBFu8uUwrscAAfGw" type="h2">
            Möjlighet till rättelse av mindre fel
          </head>
          <p xml:id="i-Eq8R34FJhLQxGvt8GXE2Yh">
            De senaste åren har frågan om så kallade kompetensutvisningar
            återkommit i den politiska debatten. Efter lång tid, små lagändringar
            och två domslut anades en lösning på problematiken, men alltjämt
            förekommer fall då högkompetent arbetskraft utvisas ur landet
            till följd av mindre fel som gjorts för lång tid sedan. Utlänningen
            har i dessa fall ingen möjlighet att själv läka bristen eller
            på något sätt gottgöra att han eller hon exempelvis tjänar en
            hundralapp för lite eller tagit ut en semesterdag för lite.
          </p>
          <p xml:id="i-7DR8UehJ15j8ygRABjvh9K">
            Regeringen tillsatte i februari 2020 en utredning kring arbetskraftsinvandringen
            (dir. 2020:8). Utredningens resultat ska redovisas dels den 1
            februari 2021, dels den 1 november 2021. I utredningsdirektiven
            ingick dessvärre nästintill ingenting som rörde en möjlighet för
            arbetstagare att rätta eller läka mindre brister. Sverigedemokraterna
            gläder sig därför över att en majoritet av socialförsäkringsutskottet
            kunde enas under våren 2020 om tilläggsdirektiv till utredningen
            kring just rättelse av mindre fel (dir. 2020:69).
          </p>
          <p xml:id="i-NoYtmQBU2Ch1Rr3LQvAJ1q">
            Vi anser att regeringen ska förbereda sig för delbetänkandet
            den 1 februari, så att förslag om möjlighet till rättelse av mindre
            fel ska kunna framläggas inför riksdagen så snart som möjligt
            efter det.
          </p>
          <head xml:id="i-TApUbSYh4a7R1pHM7ETi2r" type="h2">
            Stoppa spårbyten
          </head>
          <p xml:id="i-9FLqcZxPtr5V1QmbQeT56w">
            Sverigedemokraterna har redan konstaterat behovet av att särskilt
            prioritera handlägg­ningen av arbetstillstånd samt vikten av att
            ge arbetskraftsinvandrare bättre möjligheter att själva säkerställa
            uppfyllda villkor. I denna kontext vill vi också påtala vikten
            av att undvika användandet av löst reglerad arbetskraftsinvandring
            som ett alternativ att ta till för den som nekats eller förlorat
            uppehållstillstånd på annan bas.
          </p>
          <p xml:id="i-UL9raKYB7QGj1vECU7LJRj">
            I dagsläget får en asylsökande som fått avslag i alla instanser
            efter flera års vistelse i Sverige med försörjning av skattebetalarna
            en särskild, skräddarsydd chans att ändå få stanna genom att ansöka
            om arbetstillstånd, det så kallade spårbytet. I normalfallet måste
            som bekant en utlänning ansöka om, och vänta på tillståndet, utanför
            Sverige. Istället för att utvisas efter ett avslag, vilket måste
            anses vara poängen med hela idén om en reglerad invandring, får
            utlänningen alltså i praktiken en gräddfil till ett eftertraktat
            arbetstillstånd.
          </p>
          <p xml:id="i-Dng5c4DuUeGPwJ5nhY4Tg3">
            Sverigedemokraterna anser att detta är orimligt. Ett nej ska
            vara ett nej. En utlänning som fått avslag på sin asylansökan
            borde förr bli återbetalningsskyldig än att få en skräddarsydd
            rätt till uppehållstillstånd. Vi föreslår därför att det så kallade
            spårbytet helt avskaffas.
          </p>
          <head xml:id="i-2qzfys5EWet436KaKjLmoo" type="h1">
            Grundkrav, kontroller och påföljder vid brister
          </head>
          <head xml:id="i-PdwQcy51ByLCv9xrLKY3BQ" type="h2">
            Grundläggande krav för arbetstillstånd
          </head>
          <p xml:id="i-CqsBCAHT8sJEkbzTmdzPpp">
            Arbetskraftsinvandringen är i dagsläget relativt oreglerad bortsett
            från de villkor som direkt knyter an till själva anställningen.
            Det finns till exempel inga krav på att en arbetskraftsinvandrare
            ska ha ordnat med en bostad för vistelsen i Sverige. Det ställs
            heller inga som helst krav på att en arbetskraftsinvandrare som
            tar med sig sin familj, ska kunna försörja den.
          </p>
          <p xml:id="i-9ud6t835jXhhSXxKejuNhu">
            Oavsett vilket slags regelverk som möjliggör ansökan om arbetstillstånd
            bör vissa grundläggande villkor uppfyllas. För det första bör
            en ansökan om arbetstillstånd endast beviljas om utlänningen kan
            styrka att han ordnat med en bostad för vistelsen i Sverige. Det
            bör övervägas huruvida denna bostad ska ordnas för hela vistelsetiden,
            alltså normalt två år, eller om det kan räcka med en kortare varaktighet
            till en början.
          </p>
          <p xml:id="i-MBVYmuXMV4YAherknEobfh">
            Vidare ska arbetskraftsinvandraren ordna en heltäckande sjukförsäkring
            för vistelsen i Sverige. Detta går ihop med Sverigedemokraternas
            förslag i andra motioner om att utlänningar inte ska ha rätt till
            bosättningsgrundade förmåner med mindre än att de kvalificerat
            sig till välfärden genom arbete.
          </p>
          <p xml:id="i-Zu9vVsfBcsfSn2pmyk7q4">
            I det fall arbetstagaren önskar ta med närstående ska en sådan
            ansökan behandlas i enlighet med övriga regler för anhöriginvandring,
            om vilka Sverigedemokraterna fram­lagt särskilda förslag i andra
            motioner.
          </p>
          <head xml:id="i-QuubF8RwVJAt6cx7JqYH4m" type="h2">
            Ökad kontroll och utbyte av information mellan myndigheter
          </head>
          <p xml:id="i-3Yj7J5igb77dXbSq4pppWi">
            I dagsläget kontrollerar Migrationsverket främst villkoren och
            omständigheterna kring en utlännings anställning i samband med
            ansökan om förlängning. Detta är bakgrunden till att arbetstagare
            kan få avslag på grund av brister långt bak i tiden. För att minimera
            risker för missbruk av systemet krävs att ansvariga myndigheter
            kontinuerligt utför väl utformade kontroller av utbetald lön och
            inbetald skatt enligt anställningsavtal, tecknade försäkringar
            och liknande. Dessa bör så långt som möjligt ske automatiskt,
            exempelvis genom direkta slagningar i Skatteverkets system, något
            som redan sker när det gäller folkbokföringsuppgifter.
          </p>
          <head xml:id="i-8xKsMRXjFkDSKgNsQeNugt" type="h2">
            Arbetsplatsinspektioner
          </head>
          <p xml:id="i-2G8qG31J7qyVqHggWXwz6L">
            Utöver de kontroller som kan göras automatiskt via olika former
            av data, bör även oanmälda fysiska arbetsplatsinspektioner ske
            i större omfattning. Dessa kan säkerställa att det inte rör sig
            om skenavtal och att arbetsvillkoren verkligen efterlevs.
          </p>
          <p xml:id="i-5nqNjWoTRqg1AyELP2dtuD">
            Sverigedemokraterna har tidigare motsatt sig de begränsningar
            som finns i nu gällande lagstiftning, där sådana inspektioner
            endast får utföras på arbetsplatser i särskilt definierade riskbranscher.
            Vi står fast vid den hållningen och menar att syftet med oanmälda
            inspektioner går förlorad ifall de begränsas till vissa branscher.
            Samtidigt ska inspektionerna alltjämt ha karaktär av stickprovsundersökningar.
          </p>
          <head xml:id="i-FhVnPC2dS82qGx6ex72XoF" type="h2">
            Påföljder vid missbruk av regelverken
          </head>
          <p xml:id="i-6wkGUcscxX6qcgReJXnMUp">
            I det fall brister påvisas ska också påföljder följa. Vid enstaka,
            mindre misstag ska det, så som konstaterats ovan, beredas en möjlighet
            för arbetstagare och arbetsgivare att själva åtgärda bristen.
            Vid grövre eller upprepade fel ska dock skarpare åtgärder till.
            I det fall både arbetsgivare och arbetstagare bedöms ha missbrukat
            systemet ska båda drabbas av påföljder, i annat fall ska endast
            ansvarig part bestraffas. Indragna arbets­tillstånd för den enskilde,
            och förbud mot anlitandet av utländsk arbetskraft för företag,
            ska vara möjligt liksom utfärdandet av andra former av sanktioner
            och straff.
          </p>
          <p xml:id="i-6EPq71C4NphE9oii8CBDkn">
            Som framgår i Sverigedemokraternas andra motioner bör existerande
            bestämmelser om straff enligt utlänningslagen både komma till
            användning oftare och skärpas.
          </p>
          <head xml:id="i-Mkv517hL1WaDv7TAweojyv" type="h2">
            Särskild satsning mot missbruk av utländska jordbruksarbetare
          </head>
          <p xml:id="i-J6YkJYE1KzXbCX3E3ZQYg4">
            Skördebärgare, bärplockare, planterare av plantor och liknande
            kategorier av lågkvali­ficerad arbetskraft inom jord- och skogsbruk
            har sedan flera år utgjort en stor del av arbetskraftsinvandringen
            till Sverige, om än oftast med säsongsbetonade tillfälliga tillstånd.
            De hanteras också på ett unikt sätt i Migrationsverkets program,
            med grupp­tillstånd och andra särskilda handläggningsformer.
          </p>
          <p xml:id="i-P9VX2tEEVyc9k24b3XJzJh">
            Flera rapporter har visat att verksamheten präglas av osäkra
            anställningsformer, tvivelaktiga löneförhållanden och dålig uppföljning
            av grundläggande villkor. I enlighet med Sverigedemokraternas
            vision för den framtida arbetskraftsinvandringen, där sam­hällets
            behov och förmåga och rimliga villkor står i centrum, kommer denna
            ärende­kategori med tiden sannolikt att försvinna. Till dess att
            erforderlig lagstiftning av detta slag är på plats måste dock
            regeringen tillse att skadliga kryphål täpps till och anstän­diga
            anställningsvillkor garanteras. Sverigedemokraterna föreslår därför
            att regeringen snarast vidtar åtgärder för att reda ut missförhållandena
            kring utländska skogs- och jordbruksarbetare, med särskilt fokus
            på kontroller och uppföljning.
          </p>
        </div>
        <div xml:id="i-32kPZV4EfqRm36srMD49H9" type="signatureBlock">
          <list xml:id="i-NURJY4cPjH4tz5MpdCSEvB">
            <item xml:id="i-HptHFCHu5gDw9diGA9nYF5" type="signature">
              Jonas Andersson i Skellefteå (SD)
            </item>
            <item xml:id="i-2k2E9ETmHmxNH7suSuZd7u" type="signature">
              Jennie Åfeldt (SD)
            </item>
            <item xml:id="i-8ycPggSGdhMvMba9jRU8ys" type="signature">
              Julia Kronlid (SD)
            </item>
            <item xml:id="i-VHMQfVhL25NVP3sRnAGwQ4" type="signature">
              Linda Lindberg (SD)
            </item>
          </list>
        </div>
      </div>
    </body>
  </text>
</TEI>
