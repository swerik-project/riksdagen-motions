<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0791/mot_199900_MJ_0791-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ791 pnr: kd658
          </p>
          <p>
            Motion till riksdagen 1999/2000:MJ791
          </p>
          <p>
            av Caroline Hagström (kd) Miljöfarliga kemikalier
          </p>
          <p>
            Vi har tillsammans ett stort ansvar för utvecklandet av ett ekologiskt
            hållbart samhälle. Det ansvaret måste genomsyra hela vår samhällsgemenskap
            i alla dess ekonomiska och politiska aspekter, så att inte miljöproblemen
            behandlas ör sig, utan helhetssyn. Men en sådan helhetssyn kräver
            också att vi ger stabila och positiva spelregler för våra ekonomiska
            aktörer, så att dessa kan ortsätta att utvecklas inom enkla, förnuftiga
            och samstämmiga ramar. Idag är så inte alltid fallet. Reglerna
            för behandling av miljöfarliga kemikalier är ett bra exempel.
          </p>
          <p>
            Mobila reningsverk
          </p>
          <p>
            Stora mängder miljöfarligt avfall måste idag fraktas från användningsplatsen
            (industrier etc) till någon form av lagringsplats. Det finns tre
            allvarliga problem med det nuvarande systemet. För det första
            kostar idag bortforslingen av förorenat vatten mycket pengar.
            Det finns uppgifter om 2 000 kr/kubikmeter, vilket innebär en
            hög kostnad att bära för speciellt mindre företag (de större har
            relativt ofta egna reningsanläggningar). I värsta all kan detta
            leda till att man häller ut farliga kemikalier i kommunala avloppssystem.
            För det andra innebär naturligtvis transporterna i sig en miljörisk,
            eftersom kvantiteterna kemikalier på våra vägar blir avsevärd.
            För det tredje torde lagringsplatserna för sådant avfall utgöra
            potentiella problem, p.g.a. läckagerisken och svårigheten att
            sanera platserna vid en eventuell olycka. Vi bör om möjligt undvika
            att skapa flera sådana osäkerhetsfaktorer. Som tidigare påpekats
            i en motion från Kristdemokraterna finns idag bättre alternativ.
            Ny teknik för elektrolytisk rening gör det möjligt att med mobila
            reningsverk rena c:a 90 26 av förorenade vätskor. Det hela går
            till så att föroreningar och smutspartiklar skiljs från vattnet,
            vilket gör att c:a 98 960 av vätskan sedan ofarlig kan föras till
            avlopp. Det farliga avfallet blir alltså väldigt komprimerat vilket
            minskar behovet av transporter (och även belastningen på reningsverken).
            I Danmark finns redan ett sådant system, där företagen kan hyra
            reningsverken per timme, vilket blir betydligt billigare än det
            nuvarande svenska systemet. Problemet är dock att de svenska reglerna
            gällande tillstånd för sådan verksamhet är tillkrånglade, och
            behandlingstiden är alltför lång. Vi anser därför att regeringen
            snarast bör tar initiativ till en förändring inom området, så
            att tillståndsgivningen för dylika reningsverk kan ske snabbare
            och enklare. Det är viktigt att lagstiftningen på
          </p>
          <pb facs="riksdagen-motions-pdf/data/199900/mot_199900_MJ_0791/mot_199900_MJ_0791-0002.pdf"/>
          <p>
            miljöområdet är teknikoberoende; risken är annars stor att den,
            som i det här Mot. 1999/2000 fallet, blir kontraproduktiv. MJ791
          </p>
          <p>
            Miljörevision ger bättre kontroll av kemikaliebehandlingen
          </p>
          <p>
            För bästa effekt borde det ovan beskrivna systemet kombineras
            med miljörevision. Detta innebär att lokala myndigheter ges i
            uppdrag att kontrollera företagens inköp och användning av miljöfarliga
            kemikalier. Det görs genom att varje företag åläggs att redovisa
            inköpta kvantiteter och användningsområden, vilka sedan kontrolleras
            mot kvitton på omhänder- tagande av kemikalierna. På så sätt kan
            man få en bättre överblick över kemikaliernas väg från inköp till
            rening/förvaring. Som framgått skulle mobila reningsverk göra
            det lättare och billigare för företagen att acceptera en sådan
            kontroll. Idag arbetar miljö- och hälsoskyddsmyndigheterna mesta-
            dels med att kontrollera vad som redan finns uppställt för destruktion.
            Vårt förslag ger en helt annan möjlighet att ta ett helhetsgrepp
            på kemikalie- hanteringen i vårt land. Det är just en sådan helhetssyn,
            där miljömässiga och företagsekonomiska aspekter kan kombineras,
            som framtidens ekologiska samhälle kommer att kräva.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            behovet av enklare och mer gynnsamma regler för användandet av
            mobila reningsverk, 2. att riksdagen som sin mening ger regeringen
            till känna vad i motionen anförts om ett regelverk för kommunal
            miljörevision när det gäller miljöfarliga kemikalier.
          </p>
          <p>
            Stockholm den 5 oktober 1999
          </p>
          <p>
            Caroline Hagström (kd)
          </p>
        </div>
      </div>
    </body>
  </text>
</TEI>
