<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1964/mot_1964_höst_ak__1042/mot_1964_höst_ak__1042-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 1042 år 1964 9
          </p>
          <p>
            Nr 1042
          </p>
          <p>
            Av herrar Elmwall och Hedin, i anledning av Kungl. Maj:ts pro-
            position nr 177, angående viss fråga rörande prisregle- ringen
            på jordbrukets område.
          </p>
          <p>
            I propositionen nr 177 föreslås höjning av övre gränsen för slaktdjurs-
            avgifterna till 40 kr. för svin, till 60 kr. för nötkreatur, som
            efter nedslakt- ningen väger minst 150 kg, och till 40 kr. för
            nötkreatur med lägre vikt samt motsvarande höjning beträffande
            utförsel av levande djur. Avsikten är att slaktdjursavgifterna
            för svin och nötkreatur skall kunna höjas re- dan under innevarande
            regleringsår. Som motivering härför anges i jord- bruksnämndens
            skrivelse, som ligger till grund för propositionen, dels att en
            höjning av avgiften för svin bör kunna få en dämpande effekt på
            fläsk- produktionen, dels att slaktdjursavgiftsmedel kan behöva
            användas till stöd åt fodersädsexporten. Det produktionsöverskott,
            som måste exporteras, omfattas inte av sex- årsavtalets prisskydd.
            Försäljningen sker till de priser som går att få ut på världsmarknaden.
            Det bör självfallet vara en angelägen målsättning i jord- brukspolitiken,
            att prisregleringen utformas på sådant sätt, att ”exportför- luster”
            så långt möjligt kan förhindras. Det måste konstateras, att utveck-
            lingen under sexårsperioden inte varit tillfredsställande i nämnda
            avseen- de. Detta gäller särskilt fläskproduktionen. Under den
            gångna delen av sexårsperioden har enligt uppgift exporterats
            ca 407 000 levande svin och 117 000 ton fläsk. Exportförlusten
            uppges överstiga två kronor per kg, var- för den samlade förlusten
            uppgår till inemot 300 milj. kr. eller ca 60 milj. kr. per år.
            Nötköttsexporten under nästa regleringsår torde enligt jordbruksnämn-
            dens bedömning ej komma att nå upp till årets volym av 17 000
            ton men kan dock komma att överstiga 10 000 ton. I överensstämmelse
            med vad nämn- den anfört får det anses nödvändigt att för närvarande
            ta ut en högre slaktdjursavgift för nötkreatur. Den överskottsproduktion,
            som förelig- ger i fråga om nötköttet, torde emellertid med all
            säkerhet att inom nära framtid komma att regleras. I realiteten
            har detta överskott orsakats av den stora utslaktning av kor,
            som under senare tid ägt rum. Det är givetvis ovisst hur slakten
            av kor kommer att utveckla sig. Man torde dock kunna räkna med
            att den kommer att minskas väsentligt under den närmast fram-
            förliggande tiden. Samtidigt torde den utslaktning av kor som
            ägt rum komma att medföra brist på spädkalvar för vidareuppfödning
            till slakt- djur. Vid en spädkalvsimport, som i en sådan situation
            troligen blir aktuell,
          </p>
          <pb facs="riksdagen-motions-pdf/data/1964/mot_1964_höst_ak__1042/mot_1964_höst_ak__1042-002.pdf"/>
          <p>
            10 Motioner i Andra kammaren, nr 1042 år 1964
          </p>
          <p>
            bör en effektiv spärr mot överskottsproduktion kunna sättas genom
            av- passning av importen efter den inhemska marknadens behov av
            kött. Importen av hästkött har under det senaste regleringsåret
            varit nio gånger större än exporten. Något motiv för uttagande
            av slaktdjursavgift för häst synes under sådana förhållanden inte
            förefinnas. Inom fläskproduktionen möter man däremot ökade svårigheter
            i form av en förlustbringande överskottsproduktion. Utvecklingen
            av betäcknings- statistiken ger nämligen vid handen, att fläskproduktionen,
            som under två år visat nedgång, nu åter håller på att öka. Enligt
            jordbruksnämndens be- dömning skulle exportbehovet i förhållande
            till föregående regleringsår komma att öka med 10 000 å 15 000
            ton. Genom export skulle därmed un- der innevarande regleringsår
            behöva avsättas 30 000 å 35 000 ton fläsk. Det skall givetvis
            medges, att det möter stora svårigheter att få fläsk- produktionen
            avpassad efter marknadens behov. Tiden från betäckningen till
            marknadsföringen av fläsket som produkt är förhållandevis kort.
            Det ligger alltså nära till hands att tillfälligt goda priskonjunkturer
            medför en förhållandevis snabb produktionsökning, som sedan inte
            kan avsättas på den inhemska marknaden. Dessa svårigheter, som
            är speciella för fläsk- produktionen, gör det givetvis särskilt
            angeläget, att prisregleringen ut- formas med härför erforderlig
            smidighet. Såsom framhållits har reglering- en härvidlag hittills
            under sexårsperioden varit långt ifrån tillfredsställan- de. Jordbruksnämnden
            har i sin skrivelse förutsatt, att en höjning av slakt- djursavgiften
            för svin skall få en dämpande effekt på fläskproduktionen. Detta
            är givetvis ett primärt syfte med avgiften. Detta syfte skulle
            rimligt- vis också utan större svårigheter kunna uppnås, om fläskproduktionen
            vore någorlunda jämnt fördelad över landet och baserad på producentens
            till- gång på inom landet producerad fodersäd. Slaktdjursavgiften
            har otvivel- aktigt fått en återhållande effekt i de områden där
            fläskproduktionen i stort sett är anpassad efter hemmamarknadens
            behov. I dessa områden är det huvudsakligen familjejordbruket
            som svarar för fläskproduktionen på grundvalen av den hemmaproducerade
            fodersäden. Det omedelbara sam- bandet mellan å ena sidan det
            inhemska fodersädspriset och å andra sidan slaktdjursavgiften
            och dess inverkan på det reella fläskpriset är i detta fall en
            ofrånkomlig realitet. Detta samband blir inte på samma sätt verkligt
            för den del av fläskpro- duktionen, som i huvudsak baseras på
            inköpt foder, i stor utsträckning im- porterat foder. Det kan
            i stort sett sägas vara denna produktion som för- orsakar fläsköverskottet.
            I huvudsak är överskottsproduktionen lokalise- rad till de södra
            delarna av landet och där i mycket stor utsträckning till de s.
            k. fläskfabrikerna. Erfarenheterna ger vid handen, att slaktdjursavgif-
            ten vid nuvarande utformning inte haft någon dämpande effekt på
            denna
          </p>
          <pb facs="riksdagen-motions-pdf/data/1964/mot_1964_höst_ak__1042/mot_1964_höst_ak__1042-003.pdf"/>
          <p>
            Motioner i Andra kammaren, nr 1042 år 1964 11
          </p>
          <p>
            överskottsproduktion. Då slaktdjursavgiften primärt bör syfta
            till att hålla tillbaka den produktion, som föranleder exportöverskottet,
            har den alltså hittills vad beträffar fläskproduktionen varit
            i stort sett förfelad. Den slaktdjursavgift, som uttages för exporterade
            djur och exporterat fläsk, ger naturligtvis inte medel till utjämning
            av prisskillnaden mellan hemmamarknaden och exportmarknaden. Den
            får sägas gå tillbaka in i det pris, som betalas för det exporterade
            djuret. Medlen till utjämning av pris- skillnaden tas från den
            produktion, som levererar till hemmamarknaden. Då överskottsproduktionen
            av fläsk är lokaliserad till relativt små områ- den i södra Sverige,
            innebär alltså detta, att produktionen i övriga delar av landet
            i stort sett får betala exportförlusterna. Att undan för undan
            höja slaktdjursavgifterna i nuvarande utformning allteftersom
            exportförluster- na stiger kan sålunda inte vara ett riktigt sätt
            att möta det problem, som det här är frågan om. Stödet till fläskproduktionen
            avser ursprungligen det mindre jordbruket. För den jordbrukspolitiska
            målsättningen är detta syfte primärt. Den nu i propositionen avsedda
            slaktdjursavgiften för svin — 40 kronor — motsva- rar cirka 65
            öre per kg fläsk. En sådan höjning av avgiften kommer otvi- velaktigt
            att medföra, att familjejordbruken än mer kommer att inskränka
            sin fläskproduktion inom de områden, där produktionen är avpassad
            efter konsumtionsbehovet och sålunda inte bör minskas. Den i propositionen
            förutsatta höjningen av slaktdjursavgiften för svin bör sålunda
            om möjligt undvikas. En differentiering av slaktdjursavgiften
            för svin har tidigare diskute- rats i olika sammanhang. Härvid
            har man bl. a. tänkt sig möjligheten av en differentiering efter
            storleken av produktionsenhetens fläskproduktion. Det är givetvis
            obestridligt, att slaktdjursavgiften vid nuvarande utform- ning
            stimulerat till storproduktion av fläsk vid s. k. fläskfabriker.
            Dessa har lättare än familjejordbruken att eliminera genom höjda
            slaktavgifter ökade kostnader. De har större möjligheter att uppnå
            lägre foder- och ar- betskostnader. I och för sig bör dock givetvis
            den produktionsform, som ger det bästa ekonomiska resultatet,
            godtas. Det synes därför vanskligt att utforma en differentiering
            av slaktdjursavgiften på grundval av pro- duktionsstorleken per
            produktionsenhet. I sammanhanget är det därför an- ledning att
            framhålla angelägenheten av att familjejordbruken med den strukturförändring,
            som pågår inom svenskt jordbruk, får stöd och hjälp att sammansluta
            sig i gödningscentraler, där deras produktion av smågri- sar och
            fodersäd kan utnyttjas så rationellt som möjligt. Det är annars
            risk för att kapitalstarka intressen utanför jordbruket i allt
            större ut- sträckning övertar gödningen av grisarna och den egentliga
            fläskproduk- tionen. En realistisk lösning synes däremot vara
            en differentiering områdesvis
          </p>
          <pb facs="riksdagen-motions-pdf/data/1964/mot_1964_höst_ak__1042/mot_1964_höst_ak__1042-004.pdf"/>
          <p>
            12 Motioner i Andra kammaren, nr 1042 år 1964
          </p>
          <p>
            av slaktdjursavgifterna för svin, vilket också diskuterats itidigare
            samman- hang. Den invändningen har gjorts, att vid en differentiering
            områdesvis grisarna vid försäljning skulle kunna flyttas över
            från områden med högre slaktdjursavgifter till områden med lägre
            sådana. I de delar av landet, där en områdesdifferentiering redan
            förekommer, har någon sådan olägenhet inte framträtt. För övrigt
            skulle sådana tendenser, om de befaras uppstå, kunna elimineras
            effektivt, om systemet utformas på sådant sätt, att slakt- djursavgiften
            inbetalas med samma belopp inom alla områden men kombi- neras
            med en återbetalning, differentierad efter storleken av leveransen
            från resp. område. Det kan förutsättas, att ingen producent skulle
            vara vil- lig att ta emot grisar för försäljning med risk att
            få vidkännas högre reell avgift. Systemet torde komma att likna
            det som användes för att utjämna mjölkinkomsterna landet över
            men bör kunna göras betydligt enklare. Ett system med differentiering
            områdesvis av slaktdjursavgifterna bör infö- ras över hela landet,
            avseende såväl fläsk- som köttproduktionen.
          </p>
          <p>
            Det kan befaras att produktionsutecklingen i Europa kommer att
            ytter- ligare försvåra fläskexporten. Även om vissa kvantiteter
            kan avsättas på England, och Ryssland tillfälligt uppträder som
            köpare av animalier, ter sig de framtida exportmöjligheterna i
            fråga om fläsk osäkra. EEC-markna- dens fortsatta begränsning
            av importen måste också observeras. Mot denna bakgrund framstår
            det som särskilt angeläget, att alla möjliga åtgärder vidtages
            för eliminerande av det pristryckande fläsköverskott, som enligt
            statistiken är på väg. En åtgärd bör vara att främja utslaktning
            vid lägre vikt. I propositionen förutsättes såsom framhållits,
            att slaktdjursavgiftsme- del skall användas även till stöd av
            fodersädsexporten. även om en sådan lösning kan sägas ligga inom
            möjligheternas ram, har dock riksdagen som huvudregel för jordbruksregleringen
            fastställt, att införselavgiften för en viss produkt skall användas
            för att täcka förluster i samband med regle- ringsåtgärder för
            samma eller likartad produkt. Användningen av slakt- djursavgifter
            till stöd för exporten av fodersäd synes alltför mycket av- vika
            från denna huvudregel.
          </p>
          <p>
            Hittills har under den tid som gått av sexårsperioden mera fodersäd
            im- porterats än exporterats. Ofta har emellertid export av fodersäd
            skett även i lägen, då överskott inte förelegat. Detta har alltså
            nödvändiggjort ökad import. Ur produktionens synpunkt är detta
            ett negativt system, då han- delsavans måste betalas två gånger
            och fraktkostnaderna blir högre än nödvändigt. På grund härav
            har under senare år i viss utsträckning foder- säd försålts direkt
            från odlare i Mellansverige till förbrukare på västkus- ten och
            i södra Sverige. Kostnaden för lagring torde härvid i någorlunda
            skälig utsträckning ha kunnat täckas genom säsongmässig prishöjning
            från hösten fram till förbrukningstillfället. Då ett fastställt
            inlösningspris
          </p>
          <pb facs="riksdagen-motions-pdf/data/1964/mot_1964_höst_ak__1042/mot_1964_höst_ak__1042-005.pdf"/>
          <p>
            Motioner i Andra kammaren, nr 1042 år 1964 13
          </p>
          <p>
            j likhet med för brödsäden inte fastställts, har odlarna dock
            i allmänhet föredragit att sälja fodersäden på hösten för att
            säkra sig mot prissänk- ningar. Skulle ett verkligt behov av fodersädsexport
            nu uppstå, såsom man har anledning att räkna med, torde exportförlusten
            bli väsentligt mindre, om fodersäden exporteras än om den omvandlas
            till fläsk, som sedan måste av- sättas på export. Det skall i
            sammanhanget erinras om att riksdagen i ti- digare sammanhang
            begärt utredning om sambandet mellan fodersädspri- set och den
            färdiga produktens pris och att denna utredning verkställts av
            jordbruksnämnden. Utredningsmaterialet har sedermera överlämnats
            till 1960 års jordbruksutredning, dock utan att det redovisats
            för riksda- gen. Fodersädspriset skall enligt de principer, som
            gäller för jordbruksregle- ringen, stödjas genom rörliga införselavgifter.
            Vid export av fodersäd kan härvid exportbidrag utgå. Riksdagen
            har därutöver uttalat, att under sex- årsperioden borde prövas
            ett system med stödköp och korttidslagring av fodersäd. Denna
            riksdagens fullmakt att pröva stödköp och lagring av fo- dersäd
            som stöd för fodersädsodlarna har emellertid hittills inte utnytt-
            jats. Såsom framhållits har det i stort sett inte varit överskottsproduktion
            av fodersäd i vårt land. Det fodersädsöverskott, som vi nu tillfälligt
            kan räkna med, bör kunna klaras i första hand genom stödköp och
            utjämnings- lagring. Då det måste konstateras, att det är denna
            lösning, som i första hand förutsatts av riksdagen tidigare, bör
            det inte nu komma i fråga, att slaktdjursavgiftsmedel användes
            till stöd åt fodersädsexport. Med anledning av vad ovan anförts
            hemställes, att riksdagen vid behandlingen av propositionen nr
            177 måtte i skrivelse till Kungl. Maj:t anhålla a) om skyndsam
            prövning, lämpligen genom jordbruks- nämnden i samråd med jordbrukets
            organisationer, av frå- gan om en differentiering områdesvis av
            slaktdjursavgif- terna för svin och nötkreatur samt i samband
            härmed jäm- väl av andra åtgärder, som kan eliminera eller begränsa
            ex- portöverskottet inom fläskproduktionen, allt enligt motio-
            nens syfte; b) om en sådan tillämpning inom fodersädsregleringen
            på grundvalen av riksdagens beslut, att slaktdjursavgifts- medel
            icke behöver tagas i anspråk till stöd för export av fodersäd;
            samt c) om att slaktdjursavgift icke måtte uttagas för häst i
            nuvarande produktionsläge.
          </p>
          <p>
            Stockholm den 10 november 1964
          </p>
          <p>
            Emil Elmwall Carl Eric Hedin
          </p>
        </div>
      </div>
    </body>
  </text>
</TEI>
