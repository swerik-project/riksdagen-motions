<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00198">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__198/mot_1965__ak__198-001.pdf"/>
      <fw xml:id="i-Cm8W9D7CtdtCFFasQCP8WJ">
        Motioner i Andra kammaren, nr 198 år 1965 7
      </fw>
      <div xml:id="i-QZsVCHryfHF9ieeSsfmYiX" type="motHeader">
        <div xml:id="i-A3K1FEW8CtftVfofDsxj9R" type="motTitle"/>
        <div xml:id="i-QP72AYDPEJ5D3p6xbSU8Rh" type="motSubmissionInfo"/>
      </div>
      <div xml:id="i-Rz7MBsq657brRKxQ6WpZPD" type="motBody">
        <div xml:id="i-VkDD6RsUgr8zmoN29P8iSi">
          <p xml:id="i-DSCV7ZLWdWYLDeWugmwucJ">
            Nr 198
          </p>
          <p xml:id="i-YCgUdipHC7Rt9BQKrJZv9J">
            Av fru Holmqvist m. fl., angående huvudmannaskapet för Sociala
            barna- och ungdomsvårdsseminariet.
          </p>
          <p xml:id="i-ChgQvi8SXtD51pUEsw3xnP">
            (Lika lydande med motion nr 149 i Första kammaren)
          </p>
          <p xml:id="i-CmY3GAzscaTLqsz59SR72W">
            Sedan den 1 juli 1953 står Allmänna barnhuset som huvudman för
            den utbildning av i första hand barnhemsföreståndare som bedrivits
            och allt- jämt bedrives vid Sociala barna- och ungdomsvårdsseminariet.
            Verksamhe- ten har t. o. m. budgetåret 1963/64 stått under socialstyrelsens
            tillsyn, och statsbidrag har årligen anvisats från anslag under
            femte huvudtiteln med belopp motsvarande ungefär hälften av den
            beräknade driftkostnaden. I övrigt har Allmänna barnhuset svarat
            för kostnaderna. I anslutning till att ifrågavarande utbildningsverksamhet
            under år 1964 överfördes från socialstyrelsens till skolöverstyrelsens
            ämbetsområde beslutade riksdagen att för budgetåret 1964/65 bidrag
            skulle utgå ur det under åttonde huvud- titeln uppförda anslaget
            Bidrag till driften av lokala yrkesskolor. Kungl. Maj:t har sedan
            i särskilt beslut den 29 maj 1964 till seminariets verksam- het
            för budgetåret 1964/65 fastställt statsbidrag med 110 000 kronor.
            Det må här inskjutas, att Allmänna barnhuset, institut för social
            barna- vård, som institutionens fullständiga benämning lyder,
            har till ändamål att såsom särskild stiftelse i enlighet med bestämmelser
            i av Kungl. Maj:t utfärdat reglemente »&gt;verka för god vård
            och uppfostran av värnlösa eller eljest vårdbehövande barn och
            en i övrigt förbättrad social barnavård. I detta syfte har barnhuset
            bland annat att bedriva, understödja eller eljest främja upplysning
            och forskning samt pröva nya åtgärder». Barnhuset för- valtas
            av en direktion, vars ledamöter utses av Kungl. Maj:t. Under flera
            sekler har fosterbarnsvården intagit en framskjuten plats i barnhusets
            verksamhet. Barnhuset har sålunda under en lång följd av år främjat
            och ekonomiskt understött den fosterhemsförmedling som ombesör-
            jes av de hos länens socialvårds (barnavårds)förbund anställda
            barnavårds- ombuden och lämnat utbildningsbidrag till fosterbarn.
            Barnhuset bedriver eller stöder ekonomiskt i olika former upplysnings-
            och forskningsverksam- het, som är inriktad på den sociala barnavården
            med särskild vikt lagd på fosterbarnsvården. Sociala barna- och
            ungdomsvårdsseminariet är ett exem- pel på sådana nya åtgärder
            som barnhuset enligt vad nyss framhållits regle- mentsenligt har
            att pröva. Tanken bakom en sådan försöksverksamhet har
          </p>
          <pb facs="riksdagen-motions-pdf/data/1965/mot_1965__ak__198/mot_1965__ak__198-002.pdf"/>
          <fw xml:id="i-6gSKK6BeHZhPBdiMZkWxkk">
            8 Motioner i Andra kammaren, nr 198 år 1965
          </fw>
          <p xml:id="i-MwU3bXugCTRxQHyWcfHGsM">
            varit, att åtminstone det ekonomiska ansvaret för verksamheten
            — om den slår väl ut och visar sig fylla ett påtagligt behov —
            sedermera skall över- flyttas på samhälleligt organ. I annat fall
            skulle barnhusets ekonomiska resurser fastlåsas för ändamål och
            uppgifter av permanent natur, som enligt vedertagen uppfattning
            ankommer på det allmänna att svara för. I enlighet med nämnda
            ståndpunkt har barnhuset redan från början un- derstrukit, att
            barnhusets ekonomiska engagemang i seminariet vore att uppfatta
            som tillfälligt i avvaktan på att staten skulle övertaga verksamhe-
            ten. Under årens lopp har också upprepade framställningar gjorts
            till Kungl. Maj:t om förstatligande av utbildningen. Sålunda hemställde
            barnhuset i skrivelse till Kungl. Maj:t den 24 mars 1961 att frågan
            om förstatligande av utbildningen måtte tagas under pröv- ning
            i samband med det då framlagda förslaget om förstatligande av
            för- skoleseminarierna. Den 25 januari 1962 återkom barnhuset
            till frågan i samband med en anbefalld redovisning till Kungl.
            Maj:t för barnhusets möjligheter att i fortsättningen ekonomiskt
            stödja fosterhemsförmedlingen genom barnavårdsombuden. Det inledningsvis
            omförmälda beslutet om överförande av tillsynen från socialstyrelsen
            till skolöverstyrelsen och därmed utbildningen från social- departementet
            till ecklesiastikdepartementet aktualiserade ånyo frågan om förstatligandet.
            I skrivelse till Kungl. Maj:t den 14 februari 1964 hemställde
            barnhuset att fr. o. m. budgetåret 1964/65 bli befriat från uppgiften
            att eko- nomiskt svara för utbildningen vid Sociala barna- och
            ungdomsvårdssemi- nariet. De alltmer stegrade kostnaderna för
            barnhusets övriga verksamhe- ter gjorde det omöjligt för barnhuset
            att vidare bidraga till utbildningen. Härtill kom att verksamheten
            vid seminariet var i stort behov av att ut- vidgas. Bristen på
            utbildad personal i ledande ställning vid barnhem m. fl. institutioner
            framstod som alltmer oroväckande. Landstingen som huvud- män för
            barnhemmen hade redan nu stora svårigheter att kunna få kva- lificerade
            föreståndarinnor och biträdande föreståndarinnor till sina insti-
            tutioner. Efterfrågan på utbildad personal i ledande ställning
            väntades vi- dare bli större, allteftersom de av Kungl. Maj:t
            fastställda nya barnhems- planerna, vilka syftade till en mera
            differentierad vård, kunde förverkligas. Om utbildningsresurserna
            ej ökade, komme läget därför att bli ohållbart. I skrivelse till
            Kungl. Maj:t den 30 augusti 1964 hemställdes så att åtgärder måtte
            vidtagas för säkerställande av det anslag å 227 000 kronor som
            krävdes för seminariets verksamhet budgetåret 1965/66. Av årets
            statsverksproposition, ecklesiastikdepartementet bilaga 10, framgår,
            att frågan om det framtida huvudmannaskapet är under utred- ning.
            Det har därvid ifrågasatts, att verksamheten skulle inordnas under
            Stockholms stad. I avvaktan härpå förordar departementschefen,
            att Kungl. Maj:t för budgetåret 1965/66 medger bidrag till verksamheten
            med belopp som motsvarar hela den förut angivna kostnaden av 227
            000 kronor.
          </p>
          <pb facs="riksdagen-motions-pdf/data/1965/mot_1965__ak__198/mot_1965__ak__198-003.pdf"/>
          <fw xml:id="i-Ed8bmGPfvUAiy1WTtJozbJ">
            Motioner i Andra kammaren, nr 198 år 1965 9
          </fw>
          <p xml:id="i-C2nTY2EeC2Cf8Ei37TMAEj">
            Enligt vår mening kan den i statsverkspropositionen angivna lösningen
            av frågan om det framtida huvudmannaskapet för ifrågavarande semina-
            rium inte anses ändamålsenlig. Med hänsyn till att utbildningen
            skall till- godose behovet av kvalificerad personal i ledande
            ställning vid barnhem m. fl. institutioner inom landet i dess
            helhet synes det oss principiellt riktigare att utbildningen gives
            rikskaraktär. Vi känner oss också över- tygade om att de olika
            landstingens berättigade intressen skulle bättre till- godoses
            genom en sådan lösning. Under sådana förhållanden kan det knap-
            past anses lämpligt att anknyta utbildningsverksamheten till en
            viss kom- mun. Det lär för övrigt inte vara klart huruvida Stockholms
            stad är villig att övertaga verksamheten. Det skulle enligt vår
            uppfattning vara av utomordentligt värde om ut- bildningen kunde
            få fullföljas av barnhuset. Med hänsyn till att denna institution
            besitter betydande erfarenheter på det sociala området och i Övrigt
            bedriver en riksomfattande verksamhet inom barna- och ungdoms-
            vården med därav följande fortlöpande kontakter med olika problemställ-
            ningar på förevarande område synes det angeläget att tillvarataga
            de im- pulser som barnhuset därigenom kan tillföra verksamheten
            vid seminariet. Vi vill tillägga, att barnhuset, enligt vad vi
            inhämtat, är berett att kvarstå som huvudman, under förutsättning
            att staten såsom föreslagits för bud- getåret 1965/66 även i fortsättningen
            svarar för samtliga med seminarie- verksamheten förenade kostnader.
            Under åberopande av det ovan anförda får vi hemställa, att riksdagen
            vid behandlingen av förevarande avsnitt av statsverkspropositionen,
            med bifall till förslaget om bidrag till ifrågavarande verksamhet
            under budgetåret 1965/66 och under uttalande att staten även i
            fortsättningen skall svara för hela kostnaden för verksamheten
            vid seminariet, måtte besluta, att Allmänna barnhuset jämlikt
            eget åtagande skall kvarstå som huvudman för seminariet.
          </p>
          <p xml:id="i-XawpdgAyYCmWcgTuJGBwck" type="date">
            Stockholm den 26 januari 1965
          </p>
          <div xml:id="i-SoTtsAyYJ8jRZXeGdVFuU1" type="signatureBlock">
            <p xml:id="i-nVYG1kGb71FCDcTYCph9S" who="unknown" type="signature">
              Mary Holmqvist Carl Eric Hedin Henry Allard Stig F Hansson Gunnar
              Engkvist Bror E
            </p>
            <p xml:id="i-9hEVx4VKMBL5YgSbYENsVE" who="unknown" type="signature">
              Nyström i Önnarp Einar Asp John Eriksson Arvid Eskel
            </p>
          </div>
          <p xml:id="i-S1X6UySXD48oJa7bURjKai">
            i Bäckmora
          </p>
        </div>
      </div>
    </body>
  </text>
</TEI>
