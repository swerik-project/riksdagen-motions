<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SfU-01656">
  <teiHeader>
    <fileDesc>
      <titleStmt>
        <title>En öppen och human migrationspolitik</title>
        <author corresp="i-HsGsAzKWHQY5pjyAYNXAz7">av Maria Ferm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1656 av Maria Ferm (MP)</title>
          <idno type="rdwebb">H2021656</idno>
          <rs type="number">1656</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H2021656/text</ref>
          <ref type="dokument_url_html">http://data.riksdagen.se/dokument/H2021656</ref>
          <ref type="dokumentstatus_url_xml">http://data.riksdagen.se/dokumentstatus/H2021656</ref>
          <ref type="docx">http://data.riksdagen.se/fil/A7FF4659-D5FE-48CF-97CE-76A4F114462D</ref>
          <ref type="pdf">http://data.riksdagen.se/fil/AB9F6E75-11BD-4C82-A323-B0E446370C91</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6fveX6XeS5VkaWaYQveqDg" type="signed"/>
        <correspContext corresp="i-6fveX6XeS5VkaWaYQveqDg">
          <note type="signatory" corresp="i-HsGsAzKWHQY5pjyAYNXAz7"/>
        </correspContext>
        <correspAction xml:id="i-EnPY6q4QFSx14t9k9XpUk5" type="submitted">
          <date when="2014-11-07"/>
          <time when="15:59:00"/>
        </correspAction>
        <correspAction xml:id="i-DLm524fLkzT6qPpKbYpAZQ" type="reviewed">
          <date when="2014-11-07"/>
          <time when="19:29:00"/>
        </correspAction>
        <correspAction xml:id="i-JXpME2echWQBGG4p34gvXP" type="referred">
          <date when="2014-11-12"/>
        </correspAction>
        <correspAction xml:id="i-UXvnc3uTtjhvdP98ggzpiJ" type="assigned">
          <date when="2018-02-19"/>
          <time when="17:45:14"/>
        </correspAction>
        <correspContext corresp="i-UXvnc3uTtjhvdP98ggzpiJ">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-3soCrEYMiu9bbtoLaDV4Nh" type="behandlas_i"/>
        <correspContext corresp="i-3soCrEYMiu9bbtoLaDV4Nh">
          <ref type="uppgift">2014/15:SfU11</ref>
          <ref type="ref_dok_id">H201SfU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SfU11</ref>
          <ref type="ref_dok_titel">Migration</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ASje3Wff8YaFrG14iN6zAB" type="motHeader">
        <div xml:id="i-7HbeBp7MzcdAYtrnKhL3kb" type="motTitle">
          Motion till riksdagen 2014/15:1656 av Maria Ferm (MP) En öppen
          och human migrationspolitik
        </div>
      </div>
      <div xml:id="i-8E3UULwkkWbGKTWoMAejBH" type="motBody">
        <div xml:id="i-Pu7hKFXCQcu9vuGvrkwmeM" type="motProposal" subtype="förslag">
          <head xml:id="i-2P7RWd9VRj1EDxL4Qfy2or">
            Förslag till riksdagsbeslut
          </head>
          <list xml:id="i-GFgUzxfK9fmACSSPZKRLzv" style="ol">
            <item xml:id="i-SVrFmCXKqK8fm2iDKbS3a">
              Riksdagen tillkännager för regeringen som sin mening vad som
              anförs i motionen om en öppen och human migrationspolitik.
            </item>
          </list>
        </div>
        <div xml:id="i-YUdvKYxZ5KzbLSvpS8A2bG" type="motContent">
          <head xml:id="i-MgAHHRQ6sPG1DEJereAw3Y" type="h1">
            Motivering
          </head>
          <p xml:id="i-bRu7wfszCPosZhRQFfnDX">
            Miljöpartiet har en vision om en värld utan gränser, där alla
            har möjlighet att flytta, men ingen tvingas fly – en värld där
            människor kan bo och verka där de så önskar. Idag är vi långt
            ifrån den verkligheten. Människor tvingas fly undan krig, svält
            och naturkatastrofer. De allt allvarligare klimatförändringarnas
            konsekvenser med extrem torka, översvämningar och oväder tvingar
            allt fler människor på flykt.
          </p>
          <p xml:id="i-GRJqGQEpr8GDQ9GgEX5spF">
            Länder som sluter sig mot omvärlden stagnerar i sin utveckling.
            Att stå upp för öppenhet är nödvändigt för att säkra en positiv
            utveckling för Sverige i framtiden. När människor migrerar sprids
            idéer och kontakter över gränser. FN:s Human Development Report
            2009 konstaterar att migration lönar sig för alla. Migration är
            positivt för mottagarlandet, ursprungslandet och migranten själv
            <ref xml:id="i-3aDWDbwfdvWSidKiGVDhM5" target="i-SHdz5WYqQZEwByTyQurK1m">
              [1]
            </ref>
          </p>
          <p xml:id="i-TkDQyeZ5ZUL2ZyQSnod6tj">
            En av Miljöpartiet de grönas största farhågor mot ett medlemskap
            i EU, var att unionen skulle utvecklas till en fästning med höga
            murar mot omvärlden som mycket strikt skulle reglera vem som får
            resa in och ut ur unionen. Idag är Fästning Europa en verklighet.
          </p>
          <p xml:id="i-Uziqyzk5qUZKKkYaF7C9Ad">
            EU:s migrationspolitik syftar i hög utsträckning till att hålla
            människor utanför EU. Även om högutbildad arbetskraft från länder
            utanför EU i större utsträckning än tidigare uppmuntras byggs
            murarna allt högre för så kallade irreguljära migranter. Människor
            som söker sig till EU för att fly undan förföljelse eller fattigdom
            har idag inga möjligheter att lagligt kunna ta sig till EU, trots
            att rätten att söka asyl är en mänsklig rättighet.
          </p>
          <p xml:id="i-NvaP9EGPA4RTZ589Lz5hq5">
            EU:s yttre gränser patrulleras för att förhindra att människor
            tar sig in i unionen för att söka asyl. Allt mer militäriska medel
            föreslås användas för gränskontroller, såsom satelliter och drönare.
            Övervakningen av personer som reser in och ut ur unionen, eller
            önskar göra detta, ökar, tillsammans med insamling och spridning
            av dessa personers personuppgifter. Uppgifterna sprids även utanför
            unionens gränser och ofta för ändamål som Sveriges riksdag saknat
            kunskap om när EU-lagstiftningen en gång godkändes.
          </p>
          <p xml:id="i-5RjVccbA3WuRSxrdYNh6xY">
            Vi ser hur enskilda medlemsländer inte förmår bedriva sitt gränskontrollarbete
            med ens de minimiregler för skydd av mänskliga fri- och rättigheter,
            som EU fastställt. Vi ser hur asylsökande hålls fångna i läger,
            finansierade av EU, under omänskliga villkor. Fängelseliknande
            läger upprättas i länder där rättssäkerhet och rättstrygghet inte
            ens alltid tillförsäkras de egna medborgarna.
          </p>
          <p xml:id="i-NpdvQEZ4RYZoPoXkunQP6c">
            Militariseringen av unionens yttre gränser ökar för varje dag.
            Ett staket har byggts mellan Grekland och Turkiet, och Bulgarien
            har byggt ett 40 kilometer långt stängsel längs sin östra gräns
            för att förhindra att flyktingar tar sig in över gränsen till
            unionen. 58 värmekameror finns utplacerade längs stängslet för
            att lättare upptäcka personer som vill ta sig in, och svenska
            Ericsson har levererat den tekniken.
            <ref xml:id="i-NuyUBipZ3jL19yYeRryHYw" target="i-V3m3nSWHST2Yq2Bt9etJSF">
              [2]
            </ref>
          </p>
          <p xml:id="i-7CsDK6TmyTxGUNk43s1qkx">
            Det finns flera medlemsländer som visar på stora brister när
            det gäller asylprövning och flyktingmottagande. Samtidigt ökar
            rasismen och främlingsfientligheten. Här har unionen en viktig
            roll att fylla; arbeta mot rasism och diskriminering och öka respekten
            för mänskliga rättigheter.
          </p>
          <p xml:id="i-9x3MntC3ZuJUyvNkMPAaBU">
            För Miljöpartiet har det alltid, oavsett regering eller politiska
            konstellationer, varit en bärande idé att arbeta för mer öppenhet.
            Oavsett vilka vi samarbetat med har vi arbetat målmedvetet för
            en öppen och human migrationspolitik.
          </p>
          <p xml:id="i-NffLQimojNhn5jfdgAszum">
            När Sverigedemokraterna kom in i riksdagen och alliansregeringen
            valde att sitta kvar i minoritet var det också vi som tog initiativ
            till ett samarbete som kunde garantera en politisk majoritet för
            en mer human migrations- och asylpolitik. Vi var oroliga för vad
            som skulle hända när Sverigedemokraterna fick en plattform i riksdagen
            och i den nationella debatten.
          </p>
          <p xml:id="i-K9dyVtRmQUhZgTbJoG4Bu2">
            Etablerade partier i länder som Danmark och Nederländerna har
            anpassat sin egen retorik och politik efter de främlingsfientliga.
            Möjligen har syftet varit att göra de främlingsfientliga överflödiga,
            men det har visat sig vara en illa fungerande strategi. När pratet
            om migration som ett hot normaliseras leder det till att de främlingsfientliga
            partiernas världsbild legitimeras. De tillåts sätta den migrationspolitiska
            agendan och kan lägga fram ännu mer extrema förslag. Hela samhällsklimatet
            förpestas och blir kallare.
          </p>
          <p xml:id="i-H4DhHaYNPJvbUapvS3vwwp">
            Vi ville motverka en sådan utveckling i Sverige. Miljöpartiet
            satte därför upp två mål när vi inledde samarbetet med alliansregeringen
            om migrationspolitiken. För det första ville vi genomföra konkreta
            och viktiga förändringar. Papperslösas rätt till sjukvård och
            skolgång, familjers rätt att kunna återförenas och svårt utsatta
            och sjuka människors rätt att slippa skickas bort från nära och
            kära i Sverige var sådana frågor.
          </p>
          <p xml:id="i-Jzdtu1fK85biAbWZEBug84">
            För det andra ville vi förskjuta debatten i en mer human riktning.
            Genom att sätta reformerna i fokus skulle debatten handla om människors
            rättigheter och hur de kan stärkas, snarare än att människor utmålas
            som hot eller problem. Ett antal viktiga reformer genomfördes,
            som gjorde migrationspolitiken mer öppen och human.
          </p>
          <head xml:id="i-TnWy4A5VWxqrdf1V7NoXCb" type="h1">
            Åtgärder i Sverige
          </head>
          <p xml:id="i-6Kvd3Qb7QZ34mjm4GenweD">
            Nu arbetar vi med att förbättra migrationspolitiken i en samarbetsregering
            med Socialdemokraterna. Vi är överens om att Sverige i EU ska
            arbeta för fler lagliga vägar för att söka asyl och för att öka
            kvotflyktingmottagandet. Vi är överens om att alla kommuner solidariskt
            ska ta ansvar för flyktingmottagandet och vi ska tillsätta en
            arbetsgrupp för att se över situationen för dom som fått beslut
            om avslag, men som inte kan avvisas på grund av orsaker de själva
            inte kan påverka, och föreslå förändringar. Regeringen är också
            överens om att göra barnkonventionen till svensk lag, vilket många
            bedömer kommer att stärka rättigheterna för barn som är migranter.
          </p>
          <p xml:id="i-XVocH4vGZWpg3TzVsUEpvs">
            Exempel på andra frågor som Miljöpartiet ser som viktiga att
            arbeta med inom migrationspolitiken är till exempel att papperslösa
            och asylsökande också bör ges rätt till vård på helt lika villkor
            som andra. Vi vill också avskaffa tvåårsregeln, som riskerar att
            låsa in våldsutsatta kvinnor i relationer eftersom konsekvensen
            kan bli att tvingas välja mellan att stå ut i en destruktiv relation
            eller att bli utvisad.
          </p>
          <p xml:id="i-Rvh1Un9D3oT2UCAwpkkNiu">
            Asylrätten för hbtq-personer behöver stärkas. Personer riskerar
            i dagsläget att skickas tillbaka till länder där deras sexuella
            läggning är kriminaliserad. ”Synnerligen ömmande omständigheter”
            bör ändras till ”särskilt ömmande” även för vuxna. Barn ska inte
            hamna i en situation där de tvingas leva i Sverige under en längre
            tid utan uppehållstillstånd.
          </p>
          <p xml:id="i-7knLcEnynuz94y6YzcWWtn">
            Miljöpartiet vill därför att möjligheten till anhöriginvandring
            utökas och att försörjningskravet vid anhöriginvandring avskaffas.
            Fortfarande skapar frågan om ”styrkt identitet” ett problem för
            de familjer som inte har id-handlingar som Sverige godkänner och
            inte heller kan styrka sitt släktskap via DNA. Gifta par utan
            barn och adoptivbarn hamnar i kläm. Även när det gäller möjligheten
            till medborgarskap skapar frågan om ”styrkt identitet” ett problem.
            De som inte kan styrka sin identitet måste vänta 8 år istället
            för 5 år på medborgarskap. Detta är orättvist och ologiskt eftersom
            personer som till exempel kommer från Somalia inte kan påverka
            att det inte finns en stat som kan utfärda id-handlingar som Sverige
            godkänner.
          </p>
          <p xml:id="i-CijPqbYGweWuPsFSbC2AXB">
            1997 infördes mer restriktiva bestämmelser för anhöriginvandring
            genom att möjligheten till familjeåterförening togs bort för gamla
            föräldrar, men också ensamstående vuxna syskon, som blivit ensamma
            kvar i hemlandet när övriga flyttat till Sverige. Miljöpartiet
            vill återinföra möjligheten för personer som inte har några andra
            anhöriga kvar i hemlandet att återförenas med släktingar i Sverige.
          </p>
          <head xml:id="i-cVCkYMfeA9YiWaG46W1MA" type="h1">
            Åtgärder på EU-nivå
          </head>
          <p xml:id="i-3ikYXY7yGNrbFwAvvdwUpw">
            På EU-nivå ser Miljöpartiet att många förändringar behöver göras.
            Frontex samlade resurser bör styras om till att arbeta för en
            human och rättssäker asylprocess inom medlemsstaterna och för
            att säkerställa att asylsökande såväl via land som via sjö och
            flyg, får sin ansökan om asyl behandlad på ett rättssäkert och
            korrekt sätt. Medlen kan också användas för att hjälpa medlemsländer
            som inte har välfungerande asylmottagningssystem, att utveckla
            dessa.
          </p>
          <p xml:id="i-T2KHw9imbxDzX9LoZxFa3Y">
            Inom EU håller det nu på att byggas upp ett nytt gemensamt gränsövervakningssystem,
            för att hantera ansökningar från resenärer från tredjeland, som
            i vissa fall ska kunna få ett snabbare spår in i unionen. Systemet
            innebär då att unionen säger att personer från tredjeland tydligt
            ska delas in i A- och B-lag – att vissa är viktigare än andra
            och därför ska ha snabbspår in i unionen. Det är uttryck för ett
            extremt nyttoperspektiv på migrationen som inte ser till unionens
            skyldigheter att skydda och tillvarata mänskliga fri- och rättigheter.
            Vi är kritiska till detta. Skälet är att det är dyrt, saknar nytta
            för unionen, lagrar personliga uppgifter utan tillräckliga kompensatoriska
            säkerhetsåtgärder, läcker uppgifter till polismyndigheter och
            kommer användas för felaktiga syften.
          </p>
          <p xml:id="i-WFsCNHVV8xgmi7mKWn2pfa">
            Lagliga vägar in i unionen behövs för asylsökande som idag är
            utlämnade åt flyktingsmugglare och tvingas riskera sina liv under
            livsfarliga resor över Medelhavet. Ju större ”risk” det är att
            en person kommer söka asyl, desto mindre chans är det att få visum.
            Hittills under år 2014 har över 3 000 migranter mist sina liv
            på sin flykt till Europa. Miljöpartiet anser också att transportörsansvaret
            bör avskaffas.
          </p>
          <p xml:id="i-GhXAoZQWe992sjKf2GANXP">
            Ett sätt att öppna upp för lagliga vägar för andra än asylsökande
            är om det finns större möjligheter till cirkulär migration. Sverige
            bör driva på inom EU för en öppen arbetskraftsmigration som inte
            delar in människor i kvoter eller endast premierar högutbildad
            arbetskraftsmigration och som säkerställer att samma rättigheter
            gäller för arbetskraftsmigranter som för bosatta arbetstagare.
          </p>
          <p xml:id="i-EF4s2ZyaZ9rDvWaC6WWqir">
            Miljöpartiet anser att Dublinförordningen dels innebär allvarliga
            inskränkningar i individens rätt att söka asyl, dels innebär kränkningar
            av rätten till skydd för mänskliga fri- och rättigheter vid återsändande
            till förstainreselandet och dels innebär den att olika länder
            inom unionen får ett ansvar för flyktingmottagandet, som inte
            är solidariskt eller ägnat att främja en human migrationspolitik.
            Den som söker asyl bör själv kunna välja vilket land personen
            vill söka asyl i.
          </p>
          <p xml:id="i-2924dEtesnc7ad6usuhfZA">
            Den allvarliga situationen i Syrien har visat hur länderna inom
            unionen och länder i unionens omedelbara närhet påverkas av krig
            och inbördeskrig. Ofta krävs vidarebosättning för att inte konflikten
            ska eskalera ytterligare eller för att situationen är fullständigt
            ohållbar i överfulla flyktingläger. Men det krävs också mer hjälp
            på plats. Sverige är redan idag den fjärde största givaren i världen
            till UNHCR, men EU borde satsa mer resurser på katastrofhjälp
            för flyktingar och ett förbättrat mottagande, istället för att
            lägga resurserna på att bygga högre murar och stänga människor
            ute.
          </p>
        </div>
        <div xml:id="i-NGXPX5uK78iBXioRmcLKU3" type="motSignatures">
          <list xml:id="i-4KuQuY23MehykE7BJk1qTC">
            <item xml:id="i-E6SAtycuYJuiQL8NmRV8A8" who="i-HsGsAzKWHQY5pjyAYNXAz7">
              Maria Ferm (MP)
            </item>
          </list>
        </div>
        <div xml:id="i-Cmu5qVdWkiBkkM6Q2jUW5p" type="motNotes">
          <noteGrp xml:id="i-QKKX15W6LZ9cSf6ppUU8gA">
            <note xml:id="i-SHdz5WYqQZEwByTyQurK1m">
              [1] FN:s Human Development Report 2009. http://hdr.undp.org/en/reports/global/hdr2009/.
            </note>
            <note xml:id="i-V3m3nSWHST2Yq2Bt9etJSF">
              [2] http://www.dn.se/nyheter/sverige/svensk-teknik-och-eu-bidrag-stanger-europas-grans/.
            </note>
          </noteGrp>
        </div>
      </div>
    </body>
  </text>
</TEI>
