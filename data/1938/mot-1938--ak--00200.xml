<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__200/mot_1938__ak__200-001.pdf"/>
      <div type="motHeader" xml:id="i-7SfsaNHS5P7RiMw1ifKR1M">
        <div type="motTitle" xml:id="i-XAsacYjx5nJep1iRrRvdnf"/>
        <div type="motSubmissionInfo" xml:id="i-SPqL2H22TgTyfSeDno7BcB"/>
      </div>
      <div type="motBody" xml:id="i-2dDNccXFruGN97WLKHZ5mE">
        <div xml:id="i-WNharmCLTH9pj5oRcHBduC">
          <p xml:id="i-Fe5vA2a7uasvEpa5iZbCBJ">
            Motioner i Andra kammaren, Nr 200. 5
          </p>
          <p xml:id="i-U9wYsL8pCW2WtjdntUotEt">
            Nr 200.
          </p>
          <p xml:id="i-V4PTsDLmJHB9DRnqK34HY5">
            Av herr Landgren m. fl., angående polisväsendets förstatligande.
          </p>
          <p xml:id="i-RkLYwk2LumGFR2ubwWGTdA">
            Lag om polisväsendet i riket den 6 juni 1925 $ 1 föreskriver
            att för polis- verksamhetens upprätthållande, i enlighet med vad
            i lagen stadgas, riket skall vara indelat i polisdistrikt. Enligt
            $ 2, samma lag, skola i varje polisdistrikt finnas anställda erforderligt
            antal polisfjärdingsmän, vilka polisdistriktet är skyldigt att
            skäligen avlöna. Organiserandet av polisväsendet inom resp. distrikt
            har i stort sett över- lämnats åt distrikten själva. Det torde
            icke kunna bestridas, att polisväsendets organisation i största
            utsträckning är ett statsintresse och att polisens arbete huvudsakligast
            gäller statsändamål. Kritik har från olika håll och med skilda
            utgångspunkter riktats mot po- lisväsendets organisation, en kritik,
            som varit enig om, att så länge de en- skilda distrikten äga en
            så vittgående bestämmanderätt som nu är fallet och kommunerna
            skola vidkännas kostnaderna för polisväsendet, detta icke kan
            få den enhetlighet och effektivitet, som är erforderlig för att
            polisen skall kunna fullfölja sin uppgift att svara för allmän
            ordning och säkerhet. För att polisen på ett tillfredsställande
            sätt skall kunna fullfölja sin upp- gift torde det vara ofrånkomligt
            att staten helt övertager polisväsendet var- igenom det blir möjligt
            att genomföra nödig likformighet i polisens arbete och att effektivt
            utnyttja polismakten och att undanröja de för arbetet hin- derliga
            motsättningarna mellan olika polisdistrikt samt mellan länsstyrelser
            och kommuner, som utmärka det nu rådande systemet. Kriminalpolisens
            verksamhet är en statens angelägenhet av första ord- ningen. Brottslighetens
            effektiva bekämpande är ett oeftergivligt villkor icke blott för
            statens säkerhet och lugna utveckling, utan även för den enskilde
            medlborgarens trygghet och bekvämlighet. Under tidigare, mindre
            kompli- cerade samhällsförhållanden kunde det överlåtas åt de
            kommunala myndig- heterna i städerna och andra tättbebyggda samhällen
            att själva sörja för den gren av polisverksamheten, som åligger
            kriminalpolisen, men i det moderna samhället, med dess livliga
            och högt utvecklade kommunikationsväsende och ökade rörlighet
            hos befolkningen och med brottslighetens nuvarande om- fattning,
            specialisering och komplicerade natur, kan denna polisverksamhet
            icke längre tillfredsställande eller effektivt upprätthållas av
            kommunerna. Detta framhölls redan av de sakkunniga och de myndigheter,
            som hade att utarbeta och yttra sig över förslaget till nu gällande
            polislagstiftning, enligt vilken kriminalpolisverksamheten i viss
            utsträckning är en statens cgen angelägenhet och helt bekostas
            av staten. Kriminalpolisens verksamhet kan icke begränsas till
            vissa orter utan måste
          </p>
          <pb facs="riksdagen-motions-pdf/data/1938/mot_1938__ak__200/mot_1938__ak__200-002.pdf"/>
          <p xml:id="i-6VwkgpVKu2T2LgXBzZk1gm">
            6 Motioner i Andra kammaren, Nr 200.
          </p>
          <p xml:id="i-2sZCLUA1tGFsspE4K4zzu6">
            omfatta hela landet. För ett framgångsrikt resultat måste kriminalpolisen
            å olika orter arbeta i intim gemenskap och i största möjliga utsträckning
            lik- formigt. Om en förbrytelse begås i en landsdel kan såsom
            erfarenheten så ofta visat, brottslingen inom ett minimum av tid
            efter brottet befinna sig i en annan landsdel. För brottsutredningen,
            liksom för brottslingens efterspa- nande och gripande, böra icke
            förefinnas några juridiska, tekniska, organisa- toriska eller
            andra hinder för kriminalpolisen i ett distrikt att fortsätta
            sitt arbete i ett annat. I fråga om de tekniska hjälpmedel, som
            stå polisen till buds, förefinnas inom flera distrikt oförsvarliga
            brister, beroende på antingen bristande in- tresse hos de anslagsbeviljande
            myndigheterna eller bristande ekonomiska resurser. De större städerna
            få vidkännas stora kostnader för sin kriminal- polis, men på grund
            av dess lokalt isolerade verksamhet samt frånvaron av central
            ledning kan icke alltid denna polis utnyttjas och vara till det
            gagn för landet i sin helhet, som det vore möjligt om staten helt
            övertoge polis- väsendet. Uppenbart är att då polisen huvudsakligen
            har att fullgöra statsändamål den egentliga ledningen av detsamma
            bör utövas av staten. På beklagligt många platser i riket kan
            man konstatera en för den all- männa säkerheten vådlig efterblivenhet
            och ovilja, då det gäller att tillvara- taga den polisära utveckling
            och erfarenhet, som vunnits såväl inom landet som i utlandet.
            En bristande enhetlighet i organisationen verkar hindrande i arbetet
            och minskar dess effektivitet. Det torde vidare vara nödvändigt
            att polisväsendet organiseras så, att de enskilda befattningshavarna
            beredas full sysselsättning av sin tjänst. Polis- tjänsten även
            å landsbygden är numera så mångsidig och krävande att den befattningshavare,
            som vid sidan av polistjänsten måste söka sin huvudsak- liga bärgning
            av annat yrke, icke kan skaffa sig den utbildning för polis- tjänsten
            eller vad som kanske är ännu viktigare ägna den så mycket intresse
            och tid, som är nödvändigt för dess ändamålsenliga fullgörande.
            Ett nöd- vändigt krav är därför, att polisdistrikten göras så
            stora, att åtminstone en befattningshavare har full sysselsättning
            inom detsamma. I sitt under år 1932 avlämnade betänkande föreslår
            skatteutjämningsbered- ningen bland annat, att staten skall övertaga
            polisväsendet å rikets lands- bygd, inklusive köpingar. I utredningen
            framhålles, att statens övertagande av polisväsendet skulle utom
            att verka skatteutjämnande göra det möjligt för staten att utan
            större olägenhet självständigt pröva och avgöra frågor angående
            tillsättande och avlönande av polismän samt dessas placering och
            användning och dessutom befrias från beroende av kommunala valförsam-
            lingar. Skatteutjämningsberedningens förslag som endast går ut
            på statens över- tagande av polisväsendet på landsbygden skulle
            dock icke åt polisväsendet
          </p>
          <pb facs="riksdagen-motions-pdf/data/1938/mot_1938__ak__200/mot_1938__ak__200-003.pdf"/>
          <p xml:id="i-23YzupxWti32PtWCeSK1FG">
            Motioner i Andra kammaren, Nr 200. 7
          </p>
          <p xml:id="i-2uL5xbueJc1w8Wb9qJcSgc">
            giva den erforderliga enhetligheten och effektiviteten. För städerna
            skulle nuvarande olägenheter kvarstå oförändrade, och i de mindre
            samt i de mera skattetyngda städerna skulle det möta samma svårigheter
            som nu att göra polisväsendet effektivt. Den av Kungl. Maj:t tillsatta
            kommittén med uppdrag att verkställa utred- ning angående åtgärder
            mot statsfientlig verksamhet har i sitt i början av år 1935 avgivna
            betänkande konstaterat, att polisväsendet brister i fråga om enhetlighet,
            vilket sammanhänger med att polisen är såväl statlig som kom-
            munal samt att den är delvis inordnad i landstaten. Kommittén
            uttalar, att erforderlig förbättring bäst skulle vinnas genom
            ett förstatligande av polis- väsendet i dess helhet, samt påvisar
            vilka fördelar därmed skulle ernås. Kom- mittén framhåller, att
            ur ändamålsenlighetssynpunkt inga mera vägande skäl kunna anföras
            mot förstatligandet, och understryker, att förhållandena så väsentligt
            ändrats och de krav som ställas på polisen nu äro så helt olika
            mot förr, att den gamla hävdvunna ordningen — kommunernas handhavan-
            de av polisväsendet — icke längre är den naturliga. Det norska
            stortinget har den 25 juni 1934 principiellt uttalat sig för statens
            övertagande av hela polisförvaltningen, och ett av norska regeringen
            framlagt förslag till lag om polisväsendets förstatligande har
            antagits av stortinget att gälla från den 1 januari 1937. I Danmark,
            där staten sedan den 1 oktober 1919 övertagit hela landets kriminalpolis,
            tillsattes under år 1935 av regeringen en kommitté med uppdrag
            att verkställa utredning samt framlägga förslag till statens övertagande
            av hela polisväsendet. Regeringens förslag, grundat på kommittéförslaget,
            antogs av de lagstiftande församlin- garna och skall träda i kraft
            den 1 april innevarande år. På svenska polisförbundets kongress
            i Kalmar år 1935 gjordes ett en- hälligt uttalande att ingå till
            Kungl. Maj:t med framställning att Kungl. Maj:t ville låta verkställa
            utredning angående statens övertagande av hela polisväsendet.
            En så genomgripande omorganisation av polisväsendet som den här
            före- slagna med dess vittgående konsekvenser måste helt naturligt
            föregås av en grundlig och allsidig utredning, och under hänvisning
            till ovan givna moti- vering hemställa vi,
          </p>
          <p xml:id="i-ANUiPTUcn19X6Av7Ns47g6">
            att riksdagen ville hos Kungl. Maj:t anhålla om utredning av
            frågan om polisväsendets förstatligande.
          </p>
          <p xml:id="i-FuBtxyoCbMAB6J1YXyanyj">
            Stockholm den 22 januari 1938.
          </p>
          <p xml:id="i-SWSygEyYnWU1S4YSxzBjzQ">
            Axel Landgren. Evald Ericsson J. H. Blomquist. i Sörsjön. J.
            A. Persson, Olof Anderssovn, J. W. Mårtensson. Tidaholm. Malmö.
          </p>
          <p xml:id="i-RdkgF4BZ3UyPumQRxe4SUb">
            A. S. Fält. Erik Lundbom.
          </p>
          <pb facs="riksdagen-motions-pdf/data/1938/mot_1938__ak__200/mot_1938__ak__200-004.pdf"/>
        </div>
      </div>
    </body>
  </text>
</TEI>
