<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-01679">
  <teiHeader>
    <fileDesc>
      <titleStmt>
        <title>Oslo-Stockholm med tåg</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1679 av Jan Lindholm (MP)</title>
          <idno type="rdwebb">H5021679</idno>
          <rs type="number">1679</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5021679/text</ref>
          <ref type="dokument_url_html">http://data.riksdagen.se/dokument/H5021679</ref>
          <ref type="dokumentstatus_url_xml">http://data.riksdagen.se/dokumentstatus/H5021679</ref>
          <ref type="docx">http://data.riksdagen.se/fil/AA30D164-B6C9-45B1-8EBF-F08716BC9BF9</ref>
          <ref type="pdf">http://data.riksdagen.se/fil/7B7A6681-8DBC-4A7E-80E4-221EC8F8D9BC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-FztDvqizNcMKZfTz5YHbWk" type="signed"/>
        <correspContext corresp="i-FztDvqizNcMKZfTz5YHbWk">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="submitted" xml:id="i-Tb5cNhWTRDXBqy67hCe9KZ">
          <date when="2017-10-03"/>
          <time when="12:47:06"/>
        </correspAction>
        <correspAction type="reviewed" xml:id="i-WwN76Ho2uqcNoVHuMh8v6e">
          <date when="2017-10-03"/>
          <time when="14:13:58"/>
        </correspAction>
        <correspAction type="referred" xml:id="i-F6cqVcW85wCobkRHLxNoPc">
          <date when="2017-10-13"/>
        </correspAction>
        <correspAction type="assigned" xml:id="i-KLMYoW15vphUtuq3fQcHdX">
          <date when="2019-01-15"/>
          <time when="16:42:33"/>
        </correspAction>
        <correspContext corresp="i-KLMYoW15vphUtuq3fQcHdX">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-6jiaZzR1nSp5Ncx7wqeM6v"/>
        <correspContext corresp="i-6jiaZzR1nSp5Ncx7wqeM6v">
          <ref type="uppgift">2017/18:TU16</ref>
          <ref type="ref_dok_id">H501TU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU16</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LX6bUoT69kLEVnLcYhw78N"/>
        <correspContext corresp="i-LX6bUoT69kLEVnLcYhw78N">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:1679 av Jan Lindholm (MP) Oslo–Stockholm med tåg</div>
      </div>
      <div type="motBody">
        <div type="motProposal" subtype="förslag">
          <head xml:id="i-8nL92U7jejciwBk9mhJjxE">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-7ooTvFpj6ATnbzmVTFWvDy">
              Riksdagen ställer sig bakom det som anförs i motionen om en snabb
              tågförbindelse mellan Oslo och Stockholm och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-PXNDjRQvD1SxDSrkMZFKBs">
            Motivering
          </head>
          <p xml:id="i-E7kGXra9kYXvSDMEN4bKXa">
            Norden kan aldrig tävla med de enorma befolkningsunderlag som
            man har på många håll i världen genom att bygga ihop stora städer
            med snabba järnvägsförbindelser. Men det är inte enbart storleken
            på den arbetsmarknadsregion man skapar med hjälp av förnämliga
            tågförbindelser som är viktig när företag väljer lokalisering.
            Dagens och morgondagens nyckelpersoner kräver även en trygg och
            miljövänlig livsmiljö inte minst för sina barn. Närhet till naturen
            och möjligheter till rekreation av hög kvalitet blir allt mer
            avgörande. Jag träffar allt oftare unga nyckelpersoner som inte
            väljer bostadsort utifrån var jobbet ligger utan utifrån en mix
            av avstånd till rekreation, kultur och arbetsplats.
          </p>
          <p xml:id="i-WVLithovgxPLe3ma5LKz9c">
            Att bygga ihop arbetsmarknaderna i Oslo och Stockholm med hjälp
            av en snabb och säker tågförbindelse kan ske på ett sätt som gör
            hela regionen mycket attraktiv. Centralorterna Oslo och Stockholm
            har vardera nästan en miljon innevånare. Till det kommer ytterligare
            1,3 miljoner innevånare i Stockholms närområde och 0,3 miljoner
            i Oslos närområde. Helt plötsligt har man en arbetsmarknadsregion
            med drygt 3,5 miljoner innevånare. Låter man sedan tåget stanna
            på tre orter utmed vägen – Karlstad, Örebro och Västerås – så
            har man mer än fyra miljoner innevånare med i samma region.
          </p>
          <p xml:id="i-3Mu8D3iTM65rDqyrUMoAcs">
            Avståndet fågelvägen mellan Oslo och Stockholm är 417 kilometer.
            Bilvägen som mitt resestöd föreslår om jag vill köra Oslo–Karlstad–Örebro–Västerås–Stockholm
            är totalt 526 kilometer. Tittar man på kartan över de föreslagna
            vägarna så inser man att det är på delsträckan mellan Oslo och
            Karlstad som en rakare sträckning av tåglinjen skulle kunna korta
            ner den totala resesträckan en del. Att komma ner till en sträckning
            som inte är längre än 500 kilometer torde inte vara svårt. Trafikverket
            har nu slagit fast att höghastighetståg i Sverige som högst ska
            få gå i 250 km/t vilket innebär att restiden skulle bli två timmar
            plus den tid som behövs för inbromsning och acceleration samt
            på- och avstigning. Det finns en kampanj för en bättre förbindelse
            mellan Oslo och Stockholm som anger en total restid på två timmar
            och 55 minuter. Jag tror att det kan gå fortare särskilt om man
            ser över delen mellan Oslo och Karlstad.
          </p>
          <p xml:id="i-Y4fo15qEUhm2z7M72Agzoa">
            Orsaken till att jag vill att tåget enbart stannar på de tre
            uppräknade orterna och inte på fler är två. För det första får
            det inte bli så många att det påverkar den totala restiden. Det
            andra argumentet är det som motionen inleds med, livskvalitet
            för morgondagens nyckelpersoner.
          </p>
          <p xml:id="i-7uAJLSBUSWUy8dwL3E6pUn">
            I närområdena till Karlstad, Örebro och Västerås finns stora
            sjöar, Vänern, Hjälmaren och Mälaren, där finns mindre sjöar och
            vattendrag samt närhet till stora skogar och tämligen orörd natur.
            Den gamla Bergslagsbygden bjuder på ett omfattande utbud av äldre
            kulturmiljöer med spännande historia och identitet. Här kan den
            som har stora anspråk på livskvalitet hitta det som avgör om det
            är den här arbetsmarknadsregionen som man vill knyta sig till
            eller någon annan. Jag menar att detta troligen är Nordens största
            konkurrensfördel i framtiden.
          </p>
          <p xml:id="i-UM74s6BsLWQDmjvN4sro5m">
            Enligt kampanjen för tåg Oslo–Stockholm skulle sträckan locka
            till nästan 3 miljoner resor per år och få 1,5 miljoner bilister
            att ställa bilen vilket i sin tur skulle minska CO2-utsläppen
            med 60 tusen ton per år.
          </p>
          <p xml:id="i-KNCBY8UBP24gJXx8j5iuxD">
            Mitt huvudargument är att Norden i framtiden måste kunna konkurrera
            med London, Paris, Barcelona, New York, Berlin, Tokyo, Taipei
            och liknande världsmetropoler om den bästa arbetskraften. Min
            analys är att Malmö–Köpenhamnsområdet inte kan bli det attraktiva
            alternativet som räddar Norden i den globala kampen om arbetskraft
            på grund av bristen på mark och orörd natur. Att binda ihop två
            huvudstäder är något helt annat än att skapa stora arbetsmarknader
            runt en huvudstad som i fallet Malmö–Köpenhamn.
          </p>
          <p xml:id="i-JwbntvBcaMQtwPbfWkvKg1">
            Självklart kräver en sådan här förbindelse om den skall trafikeras
            med en toppfart på 250 km/t och ha kortast möjliga sträckning
            en hel del större investeringar. Även om merparten av sträckan
            går i Sverige och de största investeringarna rimligen även krävs
            i Sverige så är båda länderna lika stora vinnare på att genomföra
            projektet. Det handlar främst om att vara attraktiva i framtiden.
          </p>
          <head type="h1" xml:id="i-VCeHa2gR4xZYEXpsTFLtLD">
            Förslag till beslut
          </head>
          <p xml:id="i-9Qrxzq19NKFyg1ySVTSWKX">
            För 150 år sedan så investerades det förutseende nog en hel del
            i järnvägar. Vi har haft fantastiskt stor glädje av den framsyntheten.
            Idag är tyvärr investeringarna till största del väldigt kortsiktiga.
            Jag vet att det finns ett stort intresse för denna idé inte bara
            i Norge utan även i de berörda kommunerna och regionerna. Ska
            projektet genomföras i tid för att regionen skall kunna bli den
            magnet vi behöver så måste projektet lånefinansieras. Det kommer
            aldrig att kunna byggas inom ramen för nationernas infrastrukturbudgetar.
            Troligen behöver det bildas ett samnordiskt bolag för att klara
            detta. Riksdagen bör därför uppdra åt regeringen att ta konkreta
            kontakter med den norska regeringen och berörda regioner och kommuner
            om formerna för att finansiera och snarast påbörja byggandet av
            Nordens viktigaste infrastruktur.
          </p>
        </div>
        <div type="motSignatures">
          <list>
            <item xml:id="i-9D8CcTG2U6fzVpiYAkSBpg">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
