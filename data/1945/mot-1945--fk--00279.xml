<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__279/mot_1945__fk__279-001.pdf"/>
      <fw xml:id="i-Mb8Cr4zBKrZVncX5sd5rrp">
        8 Motioner i Första kammaren, nr 279.
      </fw>
      <div type="motHeader" xml:id="i-9v2Wx5hAeqZCkZwgb32n98">
        <div type="motTitle" xml:id="i-UMexCN16iPQETbAi33ghVq"/>
        <div type="motSubmissionInfo" xml:id="i-4RKUWgfJ5hE3sESR3WGGqp"/>
      </div>
      <div type="motBody" xml:id="i-Uc1UFBfashEJFvaZMRRJnL">
        <div xml:id="i-BDLtWR58uRPxPycV6dmVNV">
          <p xml:id="i-2ww8C91sW7qyukZf9bu3Sa">
            Nr 279.
          </p>
          <p xml:id="i-VfnvkdsJo2LZuagDpxwqDU">
            Av herr Englund, om utredning angående vissa ändringar i uni-
            versitetens och högskolornas organisation och arbets- sätt.
          </p>
          <p xml:id="i-6j3Sh9ZVfyjvTvF7xSjns1">
            Universitet och högskolor utöva ett stort inflytande på ett folks
            liv. De värderingar och intresseriktningar, som komma till uttryck
            i universite- tens forskning och undervisning, utgöra mäktiga
            om också ingalunda ensam- ma orsaksfaktorer bakom utformningen
            av de folkliga värderingarna och in- tresseriktningarna. Endast
            till en mindre del är detta inflytande direkt. Vidd och styrka
            får det först genom förmedling av de lägre undervisningsanstal-
            ternas lärare och de stora tidningarnas medarbetare. Med hänsyn
            härtill hade det varit naturligt, om statsmakterna hade ägnat
            stor uppmärksamhet åt principiella spörsmål om universitetens
            målsättning, organisation och arbetssätt. Det har emellertid knappast
            varit fallet. Under det att de lägre undervisningsanstalterna
            under innevarande sekel upprepade gånger varit föremål för ingående
            granskning, ägnade sig universitetsbered- ningen år 1937 väsentligen
            åt justeringar av detaljer. Denna återhållsanmhet är till en del
            förklarlig. Vidsträckta delar av nu- tida vetenskap, exempelvis
            matematik, modern fysik och fysiologi, äro en- dast tillgängliga
            för ett fåtal specialister, av vilka det övervägande flertalet
            befinner sig inom universitetslärarnas egen krets. Personer utanför
            denna krets sakna på det hela taget möjlighet att bedöma inriktningen
            av forskning och undervisning inom dessa discipliner. Avgörandet
            måste i sådana fall överlämnas åt universitetsmännen själva. På
            de områden, där specialise- ringen är mindre eller obetydlig —
            och dit höra de flesta humanistiska eller samhällsvetenskapliga
            discipliner — är läget emellertid ett annat. Kun- skapsstoffet
            är där relativt lätt tillgängligt för en tämligen vid krets av
            medborgare, och forskning, likvärdig med universitetens, drives
            i vissa fall av ämbetsverk, statliga utredningar eller från staten
            fristående företag eller sammanslutningar. Det finns därför inom
            dessa discipliner utrymme för en tämligen bred och i viss mån
            sakkunnig medborgaropinion utanför universi- tetslärarnas egen
            krets. En opinion av detta slag, som på senare tid blivit allt
            bestämdare, förme- nar, att universiteten icke visat erforderlig
            förmåga att av eget initiativ vid- taga erforderliga reformer
            inom denna del av sitt arbetsfält. Den grund- läggande anmärkningen
            är därvid, att universiteten icke ge tillräckligt ut- rymme åt
            studiet av det nutida samhället. De nutida svenska folkrörelserna
            började med sin bristfälliga insikt om den sociala lagbundenheten
            med enkla paroller, som erfarenheten ofta underkände. Denna lagbundenhet
            var för
          </p>
          <pb facs="riksdagen-motions-pdf/data/1945/mot_1945__fk__279/mot_1945__fk__279-002.pdf"/>
          <fw xml:id="i-PQna2cAEV3v2DF6ARPMuzL">
            Motioner i Första kammaren, nr 279. 9
          </fw>
          <p xml:id="i-PRhnaepTKfWZff2jX5dGSs">
            komplicerad för att medge sådana enkla lösningar; de i olika
            fall effektiva greppen kunde fastställas först efter ett ingående
            socialt forskningsarbete. Hittills har man emellertid i detta
            hänseende endast kunnat räkna på ringa bistånd av universiteten.
            Den forskning, som varit erforderlig, har fått utföras av tillfälliga
            offentliga utredningar eller av folkrörelserna själva. Ett resultat,
            som tillkommer i denna ordning, har emellertid, även i det fall
            att det är vetenskapligt jämbördigt, icke samma opinionsbildande
            värde. Det beaktas sällan i universitetsundervisningen och har
            därför icke förmå- nen av den fortsatta spridning över läroverk
            och stora tidningar, som kom- mer det i universitetsundervisningen
            meddelade stoffet till del. Detta krav på en förskjutning av forsknings-
            och undervisningsobjekt har vunnit stöd av framsynta män inom
            universitetsmännens egen krets och av en bred studentopinion.
            Under senare år har emellertid kritiken riktats icke endast mot
            ämnes- valet utan i växande omfattning också mot undervisningsformerna.
            Det synes därför finnas fog för riksdagen att inrikta en del av
            sitt peda- gogiska reformintresse på universitet och högskolor.
            En särskild utredning om universitetens arbetsuppgifter, organisation
            och arbetsformer torde så- lunda vara påkallad. Några av de frågeställningar,
            som vid en dylik utredning kunna väntas bli aktuella, äro följande.
          </p>
          <p xml:id="i-615QxkFyrWSin4q3Hm9RpX">
            1. Målsättningen för arbetet vid universitet och högskolor.
          </p>
          <p xml:id="i-9zX3PxBYXShFF8rUfYVuaK">
            Det första betänkandet från 1940 års skolutredning har fått den
            preg- nanta titeln: Skolan i samhällets tjänst. Dess författare
            ha därmed och i sin motivering velat betona, att skolan icke väljer
            sina uppgifter efter eget gottfinnande utan har att anpassa sin
            verksamhet efter samhällets behov. Hur skiljaktiga högskolornas
            uppgifter än må vara från de lägre undervis- ningsanstalternas,
            måste detsamma gälla också för dem. Detta har princi- piellt ganska
            vittgående konsekvenser. Den filosofiska fakulteten definiera-
            des en gång i Tyskland som den fakultet, som i motsats till de
            tre övriga icke bedrev nyttoforskning, utan forskning för forskningens
            egen skull. Många akademiska lärare torde alltjämt vid utformningen
            av sitt arbete hävda sin rätt att på detta sätt välja sina forskningsobjekt
            uteslutande med ledning av sitt vetenskapliga kuriositetsintresse.
            Det kan ifrågasättas, om det nutida samhället kan godtaga den
            ståndpunkten. En helt annan omstän- dighet är det, att den framgångsrika
            forskningen icke kan nöja sig med ett studium av de mest närliggande
            sammanhangen utan måste inrikta sig på utforskning av sammanhang
            långt bakom det, som är föremål för det direkta intresset. Vissa
            slag av grundforskning ha med andra ord visat sig ha utpräglad
            karaktär av nyttoforskning.
          </p>
          <p xml:id="i-VNs6D8c6UeUvNQjhBumZgC">
            2. Ämnesval.
          </p>
          <p xml:id="i-N5edGTBWGaerf2iffbxEgT">
            Denna målsättning måste komma att utöva ett stort inflytande
            på ämnes- valet. Folkrikare länder än Sverige ha vid sina universitet
            lärarbefattningar
          </p>
          <pb facs="riksdagen-motions-pdf/data/1945/mot_1945__fk__279/mot_1945__fk__279-003.pdf"/>
          <fw xml:id="i-9wf8eqZ9TLb88nA9cbzbcH">
            10 Motioner i Första kammaren, nr 279.
          </fw>
          <p xml:id="i-CpsD1oLMKwxvMCGYTFj9XE">
            i ett stort antal ämnen, som icke äro företrädda vid svenska
            universitet och högskolor. Inte ens i sådana länder har man emellertid
            trygghet för att alla för det sociala framsteget betydelsefulla
            forskningsuppgifter bli företrädda. Ett litet land som Sverige
            måste stanna vid ett avsevärt lägre antal. Valet av nya ämnen
            måste emellertid därvid bli så mycket omsorgsfullare. Som ett
            exempel på disproportionerna inom den nuvarande svenska högskoleorgani-
            sationen med hänsyn till det aktuella forsknings- och undervisningsbehovet
            må erinras om att landets högskolor för närvarande äga fem professurer
            i konsthistoria — av vilka visserligen tre äro donationsprofessurer
            — med ett mycket litet antal examinander, men samtidigt helt saknar
            lärostol i sociologi. Denna målsättning torde i viss mån komma
            att prägla inte bara läroämnen utan också examenskombinationerna.
            Ett särskilt aktuellt spörsmål inom detta område är frågan om
            en sådan förändring av de juridiska examinas natur, att landets
            jurister gå till sin gärning med tillräcklig kännedom om det samhälle,
            i vilken rättsordningen är en visserligen viktig, men dock bara
            en av faktorerna.
          </p>
          <p xml:id="i-UJz2VyGB2EZtw3vDGK4c5P">
            3. Bredd eller koncentration?
          </p>
          <p xml:id="i-BYW6d8sQLKEy8s4E2Sd6wF">
            Olika länder förete avsevärda olikheter i fråga om valet mellan
            de två alternativ vid fordringarnas utformning, som kunna anges
            genom motsats- paren bredd—koncentration, allmänbildning—specialisering
            och i nära an- slutning till detta lärdom—vetenskaplig färdighet.
            Den senaste förändringen av examensfordringarna i Sverige innebär
            en koncentration, i åtskilliga län- der har emellertid koncentrationen
            drivits avsevärt längre.
          </p>
          <p xml:id="i-WxuBiyifTnfUvmJkJtSqfT">
            4. Huvudämne och förberedande ämnen.
          </p>
          <p xml:id="i-2tFySRDa5NVKPbBY16rLXx">
            En betydelsefull detalj inom den föregående frågeställningen
            är förhållan- det mellan det valda huvudämnet och de discipliner,
            som utarbeta dess grund- begrepp eller som tillhandahålla oundgängliga
            hjälpmedel vid dess behand- ling. Tidigare försökte man i Sverige
            att tillgodose behovet av nödiga insik- ter i det förra hänseendet
            genom föreskrift om vissa preliminärexamina med filosofi som viktig
            beståndsdel. Dessa examina ha emellertid avskaffats. Kra- vet
            på sådan insikt upprätthålles däremot alltjämt i några av de stora
            kul- turländerna. Det kan ifrågasättas, huruvida inte detta svenska
            undanskju- tande av grundläggande discipliner varit förhastat.
            En omprövning synes därför böra ske, i vilken mån insikter i sådana
            grundläggande ämnen som modern relationslogik, matematik, statistisk
            metod, psykologi, värdelära och allmän sociologi böra ingå som
            obligatorisk beståndsdel i examina, som avse vissa mera speciella
            discipliner. Detta skulle komma att innebära, att medan man för
            närvarande inom den filosofiska fakulteten arbetar med sådana
            horisontala ämnesgrupper som nordiska språk, historia, litteraturhistoria,
            eller geografi, botanik, zoologi man framgent skulle komma att
            arbeta med sådana vertikala grupper som statistisk metod, allmän
            sociologi, historia, eller matematik, kemi, botanik.
          </p>
          <pb facs="riksdagen-motions-pdf/data/1945/mot_1945__fk__279/mot_1945__fk__279-004.pdf"/>
          <fw xml:id="i-Qf3QAfsGusxyL97saVgaFW">
            Motioner i Första kammaren, nr 279. 11
          </fw>
          <p xml:id="i-W8TqjZHURsa5whC2eQae5k">
            5. Undervisnings- och examensmetoder. Lärarantal.
          </p>
          <p xml:id="i-Keh9xLv9MZbXZf4BSjsKoY">
            Stor meningsskiljaktighet har rått och råder om den rätta avvägningen
            av de olika undervisningsmedel, föreläsning, lärobok, kompendium,
            handbok, seminarium, individualiserad undervisning och bibliotekstjänst,
            mot varand- ra. I fråga om examina har det skriftliga provet ställts
            mot det muntliga, kunskapsfrågan mot omdömesfrågan, den enskilda
            examinatorn mot exa- menskommissionen. Vilka val som därvid än
            kunna komma att träffas torde en avsevärd utvidgning av högskolornas
            lärarantal, framför allt i lägre gra- der, bliva erforderlig.
            Utredningen torde, som framgår av det föregående, väsentligen
            böra in- riktas på förhållandena inom den filosofiska fakultetens
            humanistiska av- delning och inom den juridiska fakulteten. Det
            ligger vikt på att utrednings- organet får en allsidig sammansättning.
            I detsamma torde förutom universi- tetslärare av olika grader
            böra ingå personer som efter universitetsstudier från positioner
            utanför universitetet förvärvat goda möjligheter att bedöma universitetens
            roll i nutida samhällsliv, och personer, som i annan ordning förvärvat
            en bildning och samhällelig insikt, som ger dem möjlighet att
            från andra sidor bedöma denna roll. Med stöd av vad som sålunda
            anförts får jag föreslå,
          </p>
          <p xml:id="i-P9bwGoE566Rjfy228EhNAM">
            att riksdagen måtte hos Kungl. Maj:t hemställa om utred- ning
            rörande de ändringar i de svenska universitetens och högskolornas
            organisation och arbetssätt, som kunna finnas erforderliga för
            att göra dessa mera skickade att fylla sin betydelsefulla uppgift
            i det svenska samhällets tjänst.
          </p>
          <p xml:id="i-VRPd134u75vPWrrsdtccqM" type="date">
            Stockholm den 23 januari 19435.
          </p>
          <p xml:id="i-DTUzjWsdP9c1JpN6ekYfkr">
            Erik Englund. »
          </p>
        </div>
      </div>
    </body>
  </text>
</TEI>
