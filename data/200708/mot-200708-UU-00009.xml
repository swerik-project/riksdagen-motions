<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00009">
  <teiHeader>
    <fileDesc>
      <titleStmt>
        <title>med anledning av skr. 2007/08:81 Redogörelse för verksamheten inom Europarådets ministerkommitté m.m. år 2007 samt inför det svenska ordförandeskapet år 2008</title>
        <author corresp="i-6Yv6bDMEdGpsmCZBFnnZk4">av Björn von Sydow m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:81 Redogörelse för verksamheten inom Europarådets ministerkommitté m.m. år 2007 samt inför det svenska ordförandeskapet år 2008</title>
          <idno type="rdwebb">GV02U9</idno>
          <rs type="number">U9</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U9/text</ref>
          <ref type="dokument_url_html">http://data.riksdagen.se/dokument/GV02U9</ref>
          <ref type="dokumentstatus_url_xml">http://data.riksdagen.se/dokumentstatus/GV02U9</ref>
          <ref type="doc">http://data.riksdagen.se/fil/E2A6148D-4DF7-4B35-9068-E29431539CDF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9KG7jeGdkJDsSQQb3gKA2U</idno>
            <name>Urban Ahlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GsygH5UJM18UkfLBHFkVdD</idno>
            <name>Kent Härstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Bmi9XXt8ni373cdiv3K6qx</idno>
            <name>Kenneth G Forslund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3YAEMbZXswzuyekFnSxXSF</idno>
            <name>Olle Thorell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-735se2Zizz2CrXhJKZ5XaV" type="basedOn"/>
        <correspContext corresp="i-735se2Zizz2CrXhJKZ5XaV">
          <ref>Regeringsskrivelse 2007/08:81</ref>
        </correspContext>
        <correspAction xml:id="i-A4tPNVB2RArrrHxRq7394k" type="signed"/>
        <correspContext corresp="i-A4tPNVB2RArrrHxRq7394k">
          <note type="signatory" corresp="i-6Yv6bDMEdGpsmCZBFnnZk4"/>
          <note type="signatory" corresp="i-9KG7jeGdkJDsSQQb3gKA2U"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-GsygH5UJM18UkfLBHFkVdD"/>
          <note type="signatory" corresp="i-Bmi9XXt8ni373cdiv3K6qx"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-3YAEMbZXswzuyekFnSxXSF"/>
          <note type="signatory" corresp="i-RZNwwHohbyBgLVVG4Dy1Bj"/>
        </correspContext>
        <correspAction xml:id="i-TtzJLzkw3GW8QVXpuyQaTJ" type="referral">
          <date when="2008-04-01"/>
        </correspAction>
        <correspAction xml:id="i-UpGmYNgNWANefe3LYBPv3q" type="dismissal">
          <date when="2008-03-28"/>
        </correspAction>
        <correspAction xml:id="i-2NwGrMuUPvGcNkgafkRLe1" type="dismissal">
          <date when="2008-03-28"/>
        </correspAction>
        <correspAction xml:id="i-M413FxHFzGQ2tn6VsUNRFz" type="transfer">
          <date when="2008-03-27"/>
        </correspAction>
        <correspAction xml:id="i-2HJF8ovomuEivShgR4ETic" type="submission">
          <date when="2008-03-27"/>
        </correspAction>
        <correspAction xml:id="i-6UQaddVHjTz5QR29TnEe4h" type="assigned"/>
        <correspContext corresp="i-6UQaddVHjTz5QR29TnEe4h">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NDkZVFa8s6Fviz4BLHW25i">
            Förslag till riksdagsbeslut
          </head>
          <list style="ol">
            <item xml:id="i-BfCH8ko8a5d8SNf1jpkuGL">
              Riksdagen tillkännager för regeringen som sin mening vad som
              anförs i motionen om att Sverige under sin ordförandeperiod ska
              initiera ett långsiktigt strategiskt arbete inom Europarådets
              alla institutioner och program kring Rysslands samhällsordning
              och statsskick.
            </item>
            <item xml:id="i-V9Qa91Nt3xfn2Sio7KvU8W">
              Riksdagen tillkännager för regeringen som sin mening vad som
              anförs i motionen om att det svenska ordförandeskapet bör bevaka
              frågan om resurser för MR-kommissariens kontor i budgeten för
              2009.
            </item>
            <item xml:id="i-2aTwBoRZqxjuKiAaxxAr1v">
              Riksdagen tillkännager för regeringen som sin mening vad som
              anförs i motionen om att en konvention mot mäns våld mot kvinnor
              bör utarbetas.
            </item>
            <item xml:id="i-Gf9C5GPXPTK5Y4PAV76ALN">
              Riksdagen tillkännager för regeringen som sin mening vad som
              anförs i motionen om att kvinnors rätt till legal och säker abort
              ska tillgodoses av Europarådets medlemsländer.
            </item>
            <item xml:id="i-Xyw7VoT9js7Fc6srb61kAq">
              Riksdagen tillkännager för regeringen som sin mening vad som
              anförs i motionen om att Europarådets konvention mot människohandel
              bör ratificeras av Sverige.
            </item>
            <item xml:id="i-6NUM7oLCA24buqABHn4HUX">
              Riksdagen tillkännager för regeringen som sin mening vad som
              anförs i motionen om att Sverige bör ta initiativ till samverkan
              mellan Europarådet och FN-kampanjen mot mäns våld mot kvinnor.
            </item>
          </list>
        </div>
        <div type="motContent">
          <head xml:id="i-DQEXqDrqVvtUupx3RQ5A62" type="h1">
            Motivering
          </head>
          <p xml:id="i-9kApR3HJiwNBimPJXYhf7o">
            Den odemokratiska situationen i Ryssland är djupt oroande. Föreningen
            Nordens socialdemokratiska ungdom uttalar t.ex. (Aktuellt i Politiken
            2008/11) att man uppmanar Ryssland att tänka om. Valet i Ryssland
            var en besvikelse. Demokratins principer respekteras inte och
            vägen till en fungerande demokrati tycks vara lång. Ordförandena
            för SSU och S-studenter i Sverige och deras motsvarigheter i Norge,
            Danmark, Finland, Island, Estland och Lettland står för denna
            slutsats. Idag finns det tecken på att ett enskilt parti slår
            fast den politiska agendan, påverkar medieutbudet och formar statsapparaten
            efter egna preferenser.
          </p>
          <p xml:id="i-GiSEmnXi5qtqsUa6E3ts4x">
            Detta gemensamma uttalande vittnar om att också bland yngre är
            skepsisen mot dagens nyauktoritära regim i Ryssland påtaglig.
            Motsvarande engagemang finner vi säkerligen i de flesta politiska
            organisationer och kretsar i dagens Nordeuropa.
          </p>
          <p xml:id="i-WE1sAp5xp88h8w6ke47fwA">
            Ryssland är medlem i Europarådet sedan 1996. Europarådets stats-
            och regeringschefer har 2005 givit en inriktning av verksamheten
            vid Europarådet för att vara en kraftsamling kring mänskliga rättigheter,
            demokrati och rättsstatlighet.
          </p>
          <p xml:id="i-Cspp4LjXLYqaio47VSuq7Z">
            Regeringens skrivelse inför Sveriges ordförandeskap innehåller
            en hel rad av delvis svenskt initierade projekt och konferenser
            etc. som ska arbeta med olika aspekter av den kraftsamling som
            toppmötet 2005 har givit. Vi välkomnar dessa påtagliga och välmotiverade
            insatser, som arrangeras både i Sverige och utanför vårt land
            under vårt halvårsvisa ordförandeskap.
          </p>
          <p xml:id="i-DA7ombdhXBxqeuxSyhdoiG">
            Regeringen gör också rätt när man inom ramen för den samarbetsöverenskommelse
            som ingåtts mellan Europarådet och Europeiska unionen 2007, under
            vårt ordförandeskap 2008 vill prioritera inte minst stödet till
            de länder som är medlemmar i Europarådet, men inte EU, inklusive
            Ryssland.
          </p>
          <p xml:id="i-7G6MGKPQtSUfEqJV5R45m7">
            Man kan dock notera att när man ser agendan framför sig, som
            regeringens skrivelse visar, är insatserna kring den representativa
            demokratin inte i någon särskild mening inriktade på Rysslands
            negativa demokratiska utveckling, som förtydligats i samband med
            de val som hållits 2007 och 2008. Vare sig det s.k. demokratiforum,
            Venedigkommissionen, styrkommittén för lokal demokrati och gränsöverskridande
            samarbete, bekämpande av korruption via GRECO (som Ryssland inträtt
            i 2007) eller massmediekommittén CDMC är, i den bild som ges i
            regeringens skrivelse, särskilt engagerade i Rysslands faktiska
            statsskick.
          </p>
          <p xml:id="i-M19vEbbXEUdQ2UBuijkhuQ">
            Regeringen skriver också: Sverige fäster stor vikt vid stöd till
            enskilda länder för att främja att Europarådets normer genomförs.
            Som ordförande i ministerkommittén avser Sverige försöka förstärka
            planeringen så att beslut om stöd i än högre grad styrs av normer,
            behov och förutsättningar för resultat samt utvärdering.
          </p>
          <p xml:id="i-GEoSYjyUANNVajSw8bmxLy">
            Avsnittet om Ryssland (7.1) i regeringens skrivelse är i ljuset
            av detta motsägelsefullt. Här finns en uppräkning av Europarådets
            stöd för utbildning om skydd av mänskliga rättigheter och vissa
            sociala frågor m.m., program på ca 471 000 euro.
          </p>
          <p xml:id="i-XkpveAiXav7AsWWCotmHri">
            I nästa avsnitt redovisar regeringen den oro som EU-länderna
            gav uttryck för vid de ryska parlamentsvalen förra året. Från
            Sverige tillkom ytterligare kritik. Och utvecklingen i samband
            med det ryska presidentvalet i år har ytterligare kastat Rysslands
            statsordning i demokratiskt tvivelsmål.
          </p>
          <p xml:id="i-B7bg8E6SNmqL1AeoooytFh">
            Någon samlad politik för hur Europarådet ska hantera den ryska
            demokratiska kräftgången redovisar inte den svenska regeringen
            inför vårt ordförandeskap.
          </p>
          <p xml:id="i-SjBmWf3mu9mXAq67uJxm7F">
            Regeringens bedömningar av Ryssland av i dag saknar tydlig kraft
            när det gäller hur Rysslands statsledning med ett betydande stöd
            i den inhemska opinionen har slagit in på en ny, auktoritär statsordning
            med kontrollerade partibildningar och kandidatnomineringar, regimpolitisk
            dominans i medierna och olika grader av nedtryckande av oppositionella.
          </p>
          <p xml:id="i-QVAXxyRw5Qut6ftPJibjSY">
            Vi socialdemokrater anser att Sverige under sin ordförandeperiod
            ska initiera ett långsiktigt strategiskt arbete inom Europarådets
            alla institutioner och program kring Rysslands samhällsordning
            och statsskick. Syftet bör vara att med deltagande av Rysslands
            företrädare i Europarådet skapa en samlad klarhet i hur dagens
            Ryssland uppfyller de krav som Europarådsmedlemskap ställer på
            en medlemsstat. En sådan bedömning bör också leda fram till förslag
            och ställningstaganden i Europarådets samtliga organ till hur
            Ryssland kan bringas att uppfylla alla de krav som ett medlemskap
            i Europarådet innebär och som man åtagit sig. Syftet med strategiarbetet
            ska ytterst vara att bringa människor i Ryssland till att sluta
            upp kring demokratin.
          </p>
          <p xml:id="i-NaazTQxMpyGZLXnNaHuSm2">
            Det är som alltid omöjligt att spå hur ett icke-demokratiskt
            statsskick kan utvecklas. Ett strategiarbete kring Rysslands statsskick
            i Europarådet kan i vid mening ha betydelse på lång sikt, men
            kanske också vara av betydelse på kortare sikt, om maktförhållandena
            i den kontrollerande eliten skiftar i det politiska och ekonomiska
            maktsystemet i dagens Ryssland.
          </p>
          <p xml:id="i-9vpf1F258Rjgwjf8TfdBPy">
            Men arbetet är också att bedöma hur Europarådet kan upprätthålla
            sin legitimitet som väktare av mänskliga rättigheter, demokrati
            och rättsstatens principer i Europa. Det råder nu en motsättning
            av största negativa betydelse, när Europarådet har en världspolitiskt
            betydelsefull medlemsstat som konstaterat avviker från Europarådets
            inriktning, både stadgemässigt och i riktlinjerna från toppmötet
            2005 (då för övrigt också Ryssland deltog) och vars statsskick
            är icke-demokratiskt.
          </p>
          <p xml:id="i-Mxbxr6TpsN7uEtfedZZonM">
            Europarådets hela syfte och nuvarande inriktning håller på att
            förfelas och diskrediteras. Organisationens syfte står nu på spel.
          </p>
          <head xml:id="i-H8iiBHeQEhLccFhFfn3rek" type="h1">
            Europarådets kommissarie för mänskliga rättigheter
          </head>
          <p xml:id="i-WfoZ6xBURvXAuTywekE6Gh">
            Kommissarien för mänskliga rättigheter är en oberoende institution
            inom Europarådet med uppgift att öka medvetenheten och utbildningen
            i de mänskliga rättigheterna, identifiera brister i staters lagstiftning
            och tillämpning samt bistå medlemsländer med att effektivt tillämpa
            Europarådets normer för mänskliga rättigheter.
          </p>
          <p xml:id="i-AUW5H5bnazLLBVDNhuSwUe">
            Kommissarie är sedan 2006 Thomas Hammarberg, vars arbete är starkt
            relevant och uppskattat.
          </p>
          <p xml:id="i-LJFHEsX5u1qw6ghCkjWpVh">
            Kansliresurserna har emellertid varit för små. Regeringen har
            för 2008 sekonderat en svensk seniorhandläggare till kontoret,
            vilket är utmärkt. Budgeten för 2008 innebar också resursförstärkningar
            i tjänster, utmärkt även det.
          </p>
          <p xml:id="i-PtgqrhmD3ZVw3J11R3DqT2">
            Om det är motiverat bör kommissariens kontor tillföras ytterligare
            resurser i budgeten för 2009. Det bör vara en uppgift för det
            svenska ordförandeskapet att bevaka denna inriktning.
          </p>
          <p xml:id="i-VsRXanoofkw9sGQcGvNgcL">
            Vid Europarådets toppmöte i Warszawa 2005 antogs en politisk
            deklaration Warszawadeklarationen med riktlinjer för organisationens
            verksamhet de närmaste åren. Målet om att uppnå verklig jämställdhet
            lyftes fram. Insatser för att stärka barns rättigheter tillhörde
            det område som också fick gehör vid toppmötet. Åtgärder för att
            bekämpa våld mot kvinnor kom att bli ett prioriterat område inom
            Europarådet. En kampanj mot mäns våld mot kvinnor lanserades i
            Madrid i november 2006. Goda exempel men också brister som framkommit
            under kampanjen kommer att sammanställas. Men redan nu ser vi
            att ytterligare insatser krävs mot hot, våld och övergrepp mot
            kvinnor. Våldet drabbar kvinnor i alla samhällsgrupper och i alla
            länder. Och tusentals barn växer upp i otrygghet. Förändrade lagstiftningar
            och attityder krävs. Men vi behöver samtidigt också utarbeta bindande
            normer inom Europarådet för såväl det förebyggande arbetet som
            skydd och stöd till kvinnan. Bärande principer kan formuleras
            utifrån folkrätt och under kampanjens vunna erfarenheter. Och
            vi har nu att tillse att det utarbetas principer för det fortsatta
            arbetet för en konvention mot mäns våld mot kvinnor. Att vi får
            en konvention mot mäns våld mot kvinnor bör prioriteras.
          </p>
          <p xml:id="i-RNThMehoT1EgVefJuvE2CR">
            Kvinnor har rätt att bestämma över sin egen kropp, om de vill
            ha barn, när de vill ha barn och hur många barn de vill ha. Men
            i dag är abort endast tillåten i ca 35 av Europarådets 47 medlemsländer.
            Men även om abort är tillåten i en majoritet av länderna är det
            inte detsamma som att kvinnor i praktiken kan få en abort utförd.
            Restriktioner finns i de flesta länder, grunderna för att en abort
            ska tillåtas varierar liksom tillgången till eftervård. I dag
            möter vi också välorganiserade och högljudda abortmotståndare,
            läkare som vägrar utföra abort, minskad tillgänglighet till abort,
            motstånd mot sex- och samlevnadsundervisning och brister i tillgång
            till preventivmedel för inte minst de unga. I några länder är
            abort kriminaliserat. Och beräkningar säger att mellan 500 000
            och 800 000 illegala aborter utförs varje år i Europa. Vi har
            sett positiva framsteg som i Portugal men konstaterar samtidigt
            att initiativ har tagits i Litauens parlament för en lagstiftning
            som skulle komma att helt förbjuda abort.
          </p>
          <p xml:id="i-PM42nDX4p2g3wRnxKaWAbg">
            Sverige var initiativtagare till den konvention mot människohandel
            som nu har trätt i kraft. Men Sveriges ratificering har av regeringen
            förskjutits i tiden vid upprepade tillfällen, och det är ännu
            oklart när en ratificering kan ske och hur lagstiftningsförändringar
            kan komma till uttryck. Sverige kommer som ordförande att ha en
            viktig roll att verka för att medlemsländer och observatörsländer
            i EU ratificerar konventionen. Konventionen är också öppen för
            länder utanför medlemskretsen. En förutsättning för att Sverige
            ska kunna driva på den internationella processen är att vi själva
            har ratificerat konventionen. Vi beklagar vidare att Sverige ställt
            sig utanför konventionens övervakningsmekanism, Greta. Den svenska
            sexköpslagen har visat sig vara såväl framsynt som ett verkningsfullt
            verktyg mot människohandel och prostitution. Sveriges sexköpslag
            ska hävdas. Vi oroas av majoritetens splittring och ovilja att
            lyfta fram sexköpslagen i europeiska och internationella sammanhang.
          </p>
          <p xml:id="i-WNWrfN3GfDdaNDr5HGS4Jj">
            FN:s generalsekreterare Ban Ki-Moon lanserade vid kvinnokommissionens
            session i februari 2008 en global kampanj för att stoppa mäns
            våld mot kvinnor. Det är uppenbart att vi inte kan utrota fattigdomen
            om vi inte utrotar våldet mot kvinnor, sa Toraya Ahmed Ombaid,
            UNFPA, ett av de tolv FN-organ som kommer att samverka kring kampanjen.
            Mäns våld mot kvinnor synliggör den bristande respekten för kvinnors
            mänskliga rättigheter och synliggör könsmaktsordningen. Genom
            Europarådets kampanj mot mäns våld mot kvinnor har vi vunnit djup
            och bred erfarenhet som kan tas till vara i samverkan med FN.
            Europarådet har också en struktur för att konkret kunna bidra
            till FN:s arbete med kampanjen.
          </p>
        </div>
        <div type="motSignatures">
          <list>
            <item xml:id="i-SK6feenwh9zLimUTt5B4hc" who="i-6Yv6bDMEdGpsmCZBFnnZk4">
              Björn von Sydow (s)
            </item>
            <item xml:id="i-JpWojX3dVoJFnbANJdGiHz" who="i-9KG7jeGdkJDsSQQb3gKA2U">
              Urban Ahlin (s)
            </item>
            <item xml:id="i-5yrhuwcvMY2QQiSPvNwfbF" who="i-8Nio1rUw3hSjL6pvCGw22Y">
              Carina Hägg (s)
            </item>
            <item xml:id="i-3AZP7M61sieadhtjYxdqEx" who="i-GsygH5UJM18UkfLBHFkVdD">
              Kent Härstedt (s)
            </item>
            <item xml:id="i-Lq2BWQyzzwVHP6jLdtn5Vj" who="i-Bmi9XXt8ni373cdiv3K6qx">
              Kenneth G Forslund (s)
            </item>
            <item xml:id="i-NSz1zmJVNp5JW68nisqAZb" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-Wav6TvDX6YRyY7c3qXmpEo" who="i-3YAEMbZXswzuyekFnSxXSF">
              Olle Thorell (s)
            </item>
            <item xml:id="i-SxBLcDzQzN7VuytuNVeZmT" who="i-RZNwwHohbyBgLVVG4Dy1Bj">
              Carin Runeson (s)
            </item>
          </list>
        </div>
      </div>
    </body>
  </text>
</TEI>
