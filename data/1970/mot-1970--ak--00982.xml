<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00982">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__982/mot_1970__ak__982-001.pdf"/>
      <fw xml:id="i-B5pEF5Y2G9dQB3fhku76Ev">
        Motion i Andra kammaren, nr 982 år 1970 9
      </fw>
      <div xml:id="i-F7bFrdd1cNEgMjA9FNTc7z" type="motHeader">
        <div xml:id="i-SwdkKWnCuHzxhgJskWD8Gx" type="motTitle"/>
        <div xml:id="i-Tecxc3e7vWmb7eLUceE3RH" type="motSubmissionInfo"/>
      </div>
      <div xml:id="i-LHSyJ3B7E41Koi1ZeUgzM3" type="motBody">
        <div xml:id="i-3rpogP7ewgmRVDpeRcU4FA">
          <p xml:id="i-Y41pFW58hYaZo4RDTJGKWr">
            Nr 982
          </p>
          <p xml:id="i-U3KYeTRrsGGRm4WX6q3XdU">
            Av herr Gustavsson i Alvesta m. fl., angående formerna för inter-
            nationella överenskommelsers införlivande med svensk rätt.
          </p>
          <p xml:id="i-R2czyxA2sapekntgutiy8h">
            (Lika lydande med motion nr 839 i Första kammaren)
          </p>
          <p xml:id="i-yQin7QhrnVJE4aZb5KT1E">
            Enligt Kungl. Maj:ts instruktion den 3 december 1965 för statens
            avtals- verk (SFS nr 642/1965) är verket central förvaltningsmyndighet
            för för- handling om anställnings- och arbetsvillkor för arbetstagare
            hos staten med undantag av riksdagen och dess verk samt för övriga
            arbetstagare vilkas anställnings- eller arbetsvillkor skall fastställas
            under medverkan av Kungl. Maj:t eller myndighet som Kungl. Maj:t
            bestämmer. Efter förhandlingar träffades den 12 juli 1969 mellan
            avtalsverket, å ena, samt Statstjänarkartellen (SK), Statstjänstemännens
            riksförbund (SR), Sveriges akademikers centralorganisation (SACO)
            och Tjänstemännens centralorganisations statstjänstemannasektion
            (TCO-S), å andra sidan, bl. a. avtal om löner åren 1969—1970 för
            statstjänstemän m. fl. (ALS 1969— 1970). Avtalet blev den 17 juli
            på riksdagens vägnar godkänt av dess lönede- legation och godkändes
            den 18 juli 1969 av Kungl. Maj:t. Emellertid förklarade statens
            avtalsverk i samband med nämnda över- enskommelse av den 12 juli
            1969 att verket icke vore villigt att träffa avtal i någon som
            helst form med de fackliga organisationer som stod fria i för-
            hållande till de fyra i avtalet angivna topporganisationerna SK,
            SR, SACO och TCO-S. Detta beslut innebar att statens avtalsverk
            vägrade att träffa avtal med bland annat följande organisationer,
            nämligen Sveriges arbetsledareförbund Lotsförbundet Svenska lokmannaförbundet
            Svenska barnmorskeförbundet Svenska ekonomiföreståndares förening.
            Avtalsverkets beslut var en ändring av verkets tidigare ståndpunkt,
            ty vid de förhandlingar som ledde fram till löneuppgörelsen för
            åren 1966—1968 träffade avtalsverket avtal även med organisationer,
            som var fristående i förhållande till de nyss angivna topporganisationerna.
            Sedan medlemmar i Sveriges arbetsledareförbund med anställning
            hos statens vägverk lagt ned arbetet, följde förhandlingar genom
            förliknings- man i tvisten mellan statens avtalsverk och statens
            vägverk, å ena, samt
          </p>
          <pb facs="riksdagen-motions-pdf/data/1970/mot_1970__ak__982/mot_1970__ak__982-002.pdf"/>
          <fw xml:id="i-D3PQXttzGxC7yzSErJKkP6">
            10 Motion i Andra kammaren, nr 982 år 1970
          </fw>
          <p xml:id="i-6VxXfuKbKfbDqmZ33TLL1E">
            Sveriges arbetsledareförbund, å andra sidan. Enligt förlikningsmannens
            förslag gick statens avtalsverk med på att sluta avtal med Sveriges
            arbets- ledareförbund trots att förbundet inte tillhör någon av
            de fyra topporganisa- tionerna. Avtal träffades den 6 oktober
            1969 mellan statens avtalsverk, å ena, samt Sveriges arbetsledareförbund,
            å andra sidan, om löner åren 1969— 1970. Däremot har statens avtalsverk
            alltjämt vägrat att ingå avtal med de fyra andra fristående förbunden,
            nämligen Lotsförbundet, Svenska lokmanna- förbundet, Svenska barnmorskeförbundet
            och Svenska ekonomiförestånda- res förening. Mellan staten och
            dessa fackförbund råder således för när- varande ett avtalslöst
            tillstånd, som bland annat medför att medlemmarna i dessa förbund
            när som helst kan varsla om arbetsnedläggelse, vilken då skall
            betraktas som en lovlig strejk. Lotsförbundet hävdade i mål inför
            arbetsdomstolen mot staten, företrädd av statens avtalsverk, att
            avtalsverket vägrat föra sådana förhandlingar som enligt 4 $ lagen
            om förenings- och förhandlingsrätt åvilar staten gentemot Lotsförbundet.
            Genom dom den 22 maj 1969 ogillade arbetsdomstolen Lotsförbundets
            talan. Under de senast förflutna tjugo åren har det i en rad konventioner
            slagits fast att medborgare i de stater som är medlemmar i Förenta
            nationerna eller i Europarådet utan inskränkningar skall åtnjuta
            föreningsrätt och förhand- lingsrätt, innebärande rätt att få
            arbets- och avlöningsvillkor fastställda i avtal mellan arbetsgivare
            och arbetstagare. En sådan rättslig ordning är ju av största betydelse
            för att trygga arbetstagare från övergrepp och ensidiga diktat
            från arbetsgivares sida. Arbetstagarna är tillförsäkrade nyss
            angivna rättigheter i bland annat följande deklarationer och konventioner,
            till vilka Sverige i likhet med ett stort antal medlemsstater
            anslutit sig: I. Förenta Nationernas allmänna förklaring om de
            mänskliga rättigheter- na den 10 december 1948 — jämför Artikel
            1, 2 och 23. II. Europeiska konventionen den 4 november :1950
            angående skydd för de mänskliga rättigheterna och de grundläggande
            friheterna — jämför Ar- tikel 11, 13 och 14, vilka här återges
            i sin svenska text.
          </p>
          <p xml:id="i-DPn1gThBmSUgfJE7rt3oeh">
            Artikel 11
          </p>
          <p xml:id="i-JhT8FkgUTopD9dXUgq41LS">
            1. Envar skall äga rätt till frihet att deltaga i fredliga sammankomster
            samt till föreningsfrihet, däri inbegripet rätten att bilda och
            ansluta sig till fackföreningar för att skydda sina intressen.
            2. Utövandet av dessa rättigheter må icke underkastas andra inskränk-
            ningar än sådana som äro angivna i lag och i ett demokratiskt
            samhälle äro nödvändiga med hänsyn till statens säkerhet, den
            allmänna säkerheten, före- byggande av oordning eller brott, hälsovården,
            skyddandet av sedligheten eller av annans fri- och rättigheter.
            Denna artikel förhindrar icke, att för
          </p>
          <pb facs="riksdagen-motions-pdf/data/1970/mot_1970__ak__982/mot_1970__ak__982-003.pdf"/>
          <fw xml:id="i-Uh5FugLmExr7BkfxaJp9UU">
            Motion i Andra kammaren, nr 982 år 1970 11
          </fw>
          <p xml:id="i-6y7PBthjM7qozgLeh5ggec">
            medlemmar av de väpnade styrkorna, polisen eller den statliga
            förvaltning- en lagliga inskränkningar må göras i de nämnda rättigheternas
            utövande.
          </p>
          <p xml:id="i-QkdU4kLR8qgphUkXhkLBEA">
            Artikel 13
          </p>
          <p xml:id="i-CC4SizjDS8aTcPZc37xFJK">
            Envar, vars i denna konvention angivna fri- och rättigheter kränkts,
            skall äga effektiv möjlighet att tala härå inför inhemsk myndighet
            och detta även i det fall, att kränkningen förövats av ämbetsman
            i tjänsteutövning.
          </p>
          <p xml:id="i-HW5uoVKw5Jc66ACGtSnhf2">
            Artikel 14
          </p>
          <p xml:id="i-AfpCLrdvu4XSDHUescyZGn">
            Ätnjutandet av de fri- och rättigheter, som angivas i denna konvention,
            skall tryggas utan åtskillnad av något slag, såsom på grund av
            kön, ras, hudfärg, språk, religion, politisk eller annan åskådning,
            nationell eller social härkomst, tillhörighet till nationell minoritet,
            förmögenhet, börd eller ställ- ning i övrigt.
          </p>
          <p xml:id="i-SjwXdKDhbbbRE9nWu3vjbY">
            III. Europeiska sociala stadgan den 18 oktober 1961 — jämför
            i Första delen Artikel 4, 5 och 6, vilka här återges i sin svenska
            text.
          </p>
          <p xml:id="i-HmaXkX2anrUh4pqfCSHmg1">
            Artikel 4 Rätten till skälig lön
          </p>
          <p xml:id="i-9dJrUEm88kzKSN8qgtoabC">
            För att trygga den enskilde arbetstagarens rätt till skälig lön
            förbinda sig de fördragsslutande parterna 1. att erkänna arbetstagarnas
            rätt till en lön, som är tillräcklig för att bereda dem och deras
            familjer en godtagbar levnadsstandard; 2. att, med undantag endast
            för särskilda fall, erkänna arbetstagarnas rätt till förhöjd lön
            vid övertidsarbete; 3. att erkänna manliga och kvinnliga arbetstagares
            rätt till lika lön för arbete av lika värde; 4. att erkänna alla
            arbetstagares rätt till skälig uppsägningstid vid an- ställningens
            upphörande; 5. att endast på de villkor och i den omfattning,
            som stadgas i nationell lagstiftning eller som fastställes genom
            kollektivavtal eller skiljedom, med- giva avdrag på lönen. Dessa
            rättigheter skola säkerställas antingen genom fritt ingångna kollek-
            tivavtal eller genom författningsmässigt reglerad lönesättning
            eller på annat med hänsyn till nationella förhållanden lämpligt
            sätt.
          </p>
          <p xml:id="i-WSYLHsKQk69k54S5Y7GABn">
            Artikel 5 Föreningsrätt För att säkerställa eller främja arbetstagarnas
            och arbetsgivarnas frihet att bilda och tillhöra lokala, riksomfattande
            nationella eller internationella sammanslutningar för att tillvarataga
            sina ekonomiska och sociala intressen förbinda sig de fördragsslutande
            parterna att varken utforma eller tillämpa den nationella lagstiftningen
            på sådant sätt, att denna frihet kränkes. I vad mån i denna artikel
            stadgade garantier skola äga tillämpning på personer som tillhöra
            polisväsendet eller krigsmakten skall bestämmas i nationell lagstiftning.
          </p>
          <pb facs="riksdagen-motions-pdf/data/1970/mot_1970__ak__982/mot_1970__ak__982-004.pdf"/>
          <fw xml:id="i-xydiH3xppV7wE2BuP8DsR">
            12 Motion i Andra kammaren, nr 982 år 1970
          </fw>
          <p xml:id="i-TopxSew6isne1CMc3UVtwQ">
            Artikel 6
          </p>
          <p xml:id="i-XxirjbbMe1F2MqDPPpK5EW">
            Förhandlingsrätt
          </p>
          <p xml:id="i-FNKzsjMbePuCCmrjasahJv">
            För att säkerställa arbetstagares och arbetsgivares rätt att
            förhandla kol- lektivt förbinda sig de fördragsslutande parterna
            1. att främja gemensamma överläggningar mellan arbetstagare och
            ar- betsgivare; 2. att, där så är erforderligt och lämpligt, främja
            ett förfarande för fri- villiga förhandlingar mellan å ena sidan
            arbetsgivarna eller deras organisa- tioner och å andra sidan arbetstagarnas
            organisationer i syfte att uppnå en reglering av arbetsvillkoren
            genom kollektivavtal;
          </p>
          <p xml:id="i-VWy4ejgv2fXscdh7VYQPv8">
            3. att främja införandet och utnyttjandet av ett lämpligt förfarande
            för förlikning och frivillig skiljedom i arbetstvister; samt erkänna
            4. arbetstagarnas och arbetsgivarnas rätt att tillgripa kollektiva
            åtgärder i händelse av intressekonflikter, däri inbegripet strejk,
            om icke annat följer av förpliktelser enligt gällande kollektivavtal.
          </p>
          <p xml:id="i-Q8oSpyLJLtGkDT7bMF24Fw">
            IV. Förenta Nationernas internationella konvention om medborgerliga
            och politiska rättigheter den 16 december 1966 — jämför Artikel
            22, som här återges i sin svenska text.
          </p>
          <p xml:id="i-Fd9G1NhcwLV42hzo8yrWQd">
            Artikel 22
          </p>
          <p xml:id="i-6b2fQ788uhYk7CEBUCWb49">
            1. Envar skall äga rätt till föreningsfrihet, däri inbegripet
            rätten att bilda och ansluta sig till fackföreningar för att skydda
            sina intressen. 2. Utövandet av denna rättighet må ej underkastas
            andra inskränkningar än sådana som är angivna i lag och som i
            ett demokratiskt samhälle är nöd- vändiga med hänsyn till den
            nationella säkerheten, den allmänna säker- heten, den allmänna
            ordningen (&gt;ordre public&gt;), för skyddande av den allmänna
            hälsovården eller sedligheten eller av andra personers fri- och
            rättigheter. Denna artikel förhindrar ej att för medlemmar av
            de väpnade styrkorna och polisen lagliga inskränkningar må göras
            i deras utövande av denna rättighet. 3. Intet i denna artikel
            skall tillåta stat, som biträtt Internationella ar- betsorganisationens
            konvention år 1948 angående föreningsfrihet och skydd för organisationsrätten,
            att stifta lag som inskränker, eller tillämpa lagen på sätt som
            inskränker, det genom sagda konvention tillförsäkrade skyddet.
          </p>
          <p xml:id="i-mawVRy4o3diSwqtiGTqvS">
            V. Förenta Nationernas internationella konvention om ekonomiska,
            so- ciala och kulturella rättigheter den 16 december 1966 — jämför
            Artikel 4, 7 och 8. Här återges Artikel 8 i dess svenska text.
          </p>
          <p xml:id="i-T4HPct2ecR8QPSDQBuNKxv">
            Artikel 8
          </p>
          <p xml:id="i-6uQJTbtrWF1szBnTwJCET4">
            1. Konventionsstaterna förpliktar sig att säkerställa a) rätten
            för envar att för att främja och tillvarataga sina ekonomiska
            och sociala intressen bilda fackföreningar tillsammans med andra
            och att,
          </p>
          <pb facs="riksdagen-motions-pdf/data/1970/mot_1970__ak__982/mot_1970__ak__982-005.pdf"/>
          <fw xml:id="i-WTTbbSo4EnNZ5afCe6f2x6">
            Motion i Andra kammaren, nr 982 år 1970 13
          </fw>
          <p xml:id="i-GAM3jtGHWHbsbyPcGDjHHd">
            med förbehåll endast för vederbörande förenings stadgar, ansluta
            sig till en fackförening efter eget val. Utövandet av denna rätt
            får ej underkastas and- ra inskränkningar än sådana, som är angivna
            i lag och i ett demokratiskt samhälle är nödvändiga med hänsyn
            till den nationella säkerheten eller den allmänna ordningen eller
            för skyddandet av annans fri- och rättigheter; b) rätten för fackföreningar
            att bilda nationella förbund och rätten för dessa att bilda eller
            ansluta sig till internationella fackföreningsorganisa- tioner;
            c) rätten för fackföreningar att fritt utöva sin verksamhet utan
            andra inskränkningar än sådana, som är angivna i lag och i ett
            demokratiskt sam- hälle är nödvändiga med hänsyn till den nationella
            säkerheten eller den allmänna ordningen eller för skyddande av
            annans fri- och rättigheter; d) rätten att strejka under förutsättning
            att den utövas i enlighet med lagstiftningen i vederbörande stat.
            2. Denna artikel förhindrar ej, att för medlemmar av de väpnade
            styr- korna, polisen eller den statliga förvaltningen inskränkningar
            lagenligt må göras i utövandet av dessa rättigheter. 3. Intet
            i denna artikel skall tillåta stat, som är ansluten till Internatio-
            nella arbetsorganisationens konvention år 1948 angående föreningsfrihet
            och skydd för organisationsrätten, att stifta lag som inskränker,
            eller tillämpa lagen på sätt som inskränker, det genom sagda konvention
            tillförsäkrade skyddet.
          </p>
          <p xml:id="i-2xGoNnvWpzWrqJkyNZZ6Jr">
            Sverige har ratificerat Europeiska konventionen den 4 november
            1950 samt Europeiska sociala stadgan den 18 oktober 1961. Det
            är känt att man inom justitiedepartementet förbereder ett förslag
            om Sveriges anslutning till de båda FN-konventionerna av den 16
            december 1966 inom en nära framtid. »Det internationella skyddet
            för de mänskliga rättigheterna» har behand- lats av hovrättsassessorn
            Hans Danelius i Svensk Juristtidning, häfte 2—3/ 1969, där samtliga
            här ovan refererade konventioner finns återgivna i svensk text
            (särtryck av uppsatsen finns att tillgå). Författaren tar upp
            till behandling den för det praktiska rättslivet mycket viktiga
            frågan om för- dragsbestämmelser är likställda med lagbestämmelser.
            Det säges att i många länder är internationella fördrag en del
            av de rättsregler som domstolar och andra myndigheter har att
            tillämpa. I vissa länder, t. ex. Västtyskland, är fördragsbestämmelser
            därvid likställda med lagbestämmelser, vilket anses innebära att,
            vid konflikt mellan fördrag och lag, fördraget skall tillämpas
            framför äldre lag, medan efter fördraget tillkommen lag skall
            tillämpas framför fördraget. I andra länder t. ex. Nederländerna,
            har fördragsbestäm- melser alltid högre dignitet än nationell
            lag. Det förekommer till och med att fördrag kan tillerkännas
            samma valör som landets egen konstitution. Sålunda har i Österrike
            den europeiska konventionen om de mänskliga rättigheterna fått
            författningsrang. Såsom författaren framhåller har de internationella
            konventionerna om de mänskliga rättigheterna en särskild genomslagskraft
            i länder, där de kan direkt tillämpas av domstolarna. I anslutning
            till den europeiska konventio-
          </p>
          <pb facs="riksdagen-motions-pdf/data/1970/mot_1970__ak__982/mot_1970__ak__982-006.pdf"/>
          <fw xml:id="i-6Ggu5TZcXkpkQLCEGxzzWo">
            14 Motion i Andra kammaren, nr 982 år 1970
          </fw>
          <p xml:id="i-6QCZ8Kg3qHjQ4HgJ2bZ7zK">
            nen har sålunda i många länder utbildats en tämligen rik nationell
            rätts- praxis, låt vara att vissa av konventionens bestämmelser
            funnits vara av sådan karaktär att de inte lämpar sig för direkt
            tillämpning. I Norge har hoyesterettsjustitiarius Terje Wold gjort
            sig till tolk för den uppfattningen att den europeiska konventionen
            om de mänskliga rättig- heterna skulle kunna direkt tillämpas
            av norska domstolar. Konventionen konstituerar en omedelbar rätt
            också för individerna, som därför bör kunna göra konventionens
            bestämmelser gällande som en subjektiv rätt (Wold i Legal Essays,
            Festskrift till Frede Castberg). Det råder icke enighet om huruvida
            förhållandet i vårt land är detsamma som Terje Wold anger vara
            norsk rätts ståndpunkt. Från något håll har gjorts gällande att
            domstolar och andra myndigheter i Sverige inte har att direkt
            tillämpa bestämmelser i internationella fördrag. Å andra sidan
            kan med lika eller starkare skäl göras gällande att en ratificering
            av en inter- nationell konvention innebär att Sverige förbinder
            sig att tillämpa kon- ventionens bestämmelser. Att ratificeringen
            verkligen har denna innebörd vinner stöd redan av det förhållandet,
            att ett förslag om ratificering föregås av en i proposition redovisad
            granskning av att svensk lagstiftning icke står i strid med konventionens
            bestämmelser. En sådan överensstämmelse mel- lan vederbörande
            konvention och svensk lag anses utgöra ett villkor för att vårt
            land skall kunna biträda konventionen. Emellertid synes en viss
            osäkerhet råda om ratificeringens betydelse för svensk lagstiftning
            och rättstillämpning. Statens avtalsverks ståndpunkt att vägra
            vissa fackförbund avtalsrätt står sålunda i direkt strid mot den
            för- eningsrätt och förhandlingsrätt som de ovan angivna sex deklarationerna
            och konventionerna velat tillförsäkra alla medborgare i den stat
            vilken god- känt fördraget. Det göres från visst håll gällande
            att ratifikationen i och för sig icke skapar en svensk rättskälla,
            färdig för direkt tillämpning, utan det skulle därutöver fordras
            en överföring av fördragstexten till en i vanlig ordning tillkommen
            lag eller förordning. Ett sådant förfarande synes inne- bära en
            helt onödig omväg, eftersom beslut om ratificering tillkommer
            i samma ordning, under medverkan av regering och riksdag, som
            är före- skriven för stiftande av lag. Den kontinentala rätten
            ger flera bevis (se ovan) på att fördragsbestämmelser likställes
            med lagbestämmelser. Det måste vara av största vikt att den här
            berörda oklarheten för svensk rätts del om fördragsbestämmelsernas
            karaktär blir undanröjd, ty kon- ventioner av det slag som ovan
            redovisats ingriper på ett avgörande sätt i medborgarnas situation
            i dagens samhälle. Det kan förväntas att interna- tionella fördrag
            kommer att träffas på en rad områden under de närmaste åren. Det
            måste då klarläggas i vad mån fördragsbestämmelser omedelbart
            skall vara rättskälla och beaktas i rättskipningen samt vilken
            lösning som skall tillgripas när annan svensk lagstiftning står
            i strid med fördragets bestämmelser. Skall fördragsbestämmelserna
            alltid eller endast i vissa lägen
          </p>
          <pb facs="riksdagen-motions-pdf/data/1970/mot_1970__ak__982/mot_1970__ak__982-007.pdf"/>
          <fw xml:id="i-LLELGG1Cbwx6PV1fqxhDHv">
            Motion i Andra kammaren, nr 982 år 1970 15
          </fw>
          <p xml:id="i-2rSBMPYwGfvCc6xihAeLwq">
            tillerkännas högre dignitet än nationell lag? Flera alternativ
            till lösning av sådana kollisionsfall torde erbjuda sig. Med hänvisning
            till vad ovan anförts hemställer vi, att riksdagen i skrivelse
            till Kungl. Maj:t måtte hemställa om utredning av frågan i vad
            mån bestämmelserna i av Sverige ratificerade konventioner och
            fördrag är att likställa med lag och således skall direkt tillämpas
            av domstolar och myndigheter eller om fördragsbestämmelser måste
            överfö- ras till särskild lagstiftning för att bli sådan rättskälla,
            som skall tillämpas av domstolar och myndigheter.
          </p>
          <p type="date" id="i-FmkHjr3KWs5JMYbm7js2kh">
            Stockholm den 28 januari 1970
          </p>
          <div xml:id="i-8e6sPZ6mTKaLPaSHczo81u" type="signatureBlock">
            <p who="i-Y2s3vw3xfBnmDmMhCYX6QJ" type="signature">
              Rune Gustavsson (cp)
            </p>
            <p who="i-SU3GVVoAF9WBfUSn5nRE5m" type="signature">
              Einar Larsson (cp)
            </p>
            <p who="unknown" type="signature">
              Karl Gust
            </p>
            <p who="i-4Fpaw3XcFb6Gne8E62mhr1" type="signature">
              H. Boo (cp)
            </p>
            <p who="unknown" type="signature">
              i Alvesta
            </p>
            <p who="unknown" type="signature">
              i Borrby Thorbjörn Fälldin (cp)
            </p>
            <p who="i-9MFHjq6CgKrRzcV8mJqNJd" type="signature">
              Johannes Antonsson (cp)
            </p>
          </div>
        </div>
      </div>
    </body>
  </text>
</TEI>
