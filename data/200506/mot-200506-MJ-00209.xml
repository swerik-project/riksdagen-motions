<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_209/mot_200506_MJ_209-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ209 pnr: m1203
          </p>
          <p>
            Motion till riksdagen 2005/06:MJ209
          </p>
          <p>
            av Tobias Billström (m)
          </p>
          <p>
            Rätten att inneha djur
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att ändra förordningen om djurskydd på sådant
            sätt att begreppet hetsning införs i denna. 2. Riksdagen tillkännager
            för regeringen som sin mening vad i motionen anförs om att ändra
            förordningen om djurskydd på sådant sätt att personer vilka dömts
            för att ha plågat djur genom att hetsa dem mot människor eller
            föremål permanent mister rätten att inneha individer av den aktuella
            djurtypen.
          </p>
          <p>
            Motivering
          </p>
          <p>
            Under sommaren 2004 avslöjade medierna ett obehagligt fenomen
            i Malmö. En mängd träd hade på ett från början oförklarligt vis
            vandaliserats för hundratusentals kronor. Polisens efterspaningar
            avslöjade att skadegörelsen var ett resultat av att vissa ägare
            till s.k. kamphundar medvetet hetsade sina djur att gå till angrepp
            mot träden, för att på så vis träna dem. Ägarna slår först hunden
            för att göra den riktigt arg och slår sedan på trädet för att
            få den att angripa. Ibland böjs stora grenar ned som hunden sedan
            biter sig fast i. Över hela Malmö har det senaste året mer än
            hundra träd utsatts för denna typ av angrepp. Vissa har blivit
            så svårt skadade att de inte går att rädda. Helt bortsett ifrån
            de materiella skadorna är det oerhört allvarligt att djur tillåts
            plågas på detta vis, eftersom de får mentala störningar och därmed
            kommer att utgöra en risk för omgivningen. Eftersom det ofta är
            människor med ett brottsligt förflutet som skaffar sig hundar
            av den aktuella typen är det viktigt att polisen får mer resurser
            för att bekämpa brottsligheten överlag. Det är emellertid tydligt
            att lagen på ett antal punkter i dag är för svag för att man skall
            kunna använda den som ett medel för att komma till rätta med problemet.
          </p>
          <pb facs="riksdagen-motions-pdf/data/200506/mot_200506_MJ_209/mot_200506_MJ_209-0002.pdf"/>
          <p>
            2005/06:MJ209
          </p>
          <p>
            För det första bör begreppet ”hetsning” införas i förordningen
            om djurskydd och preciseras till att gälla en person som medvetet
            agerar i syfte att få ett djur aggressivt. I dag finns inget heltäckande
            begrepp för att beskriva den verksamhet som händelserna i Malmö
            är ett exempel på. Det är viktigt att landets lagar är uppdaterade
            med utgångspunkt från verkligheten. Det finns tyvärr inget juridiskt
            begrepp i lagen som för närvarande är tillräckligt precist, eftersom
            skadegörelse de facto bara beskriver resultatet av hetsning av
            djur mot människor eller föremål, och inte ägarens egentliga uppsåt.
            För det andra måste reglerna för djurhållning ändras. Enligt 12
            kap. brottsbalken kan man i dag dömas till skadestånd om en hund
            gör sig skyldig till angrepp. Ägaren är alltså ansvarig för sitt
            djur. Problemet är att ägaren i dag inte kan fråntas rätten att
            ha hund efter det att ett tidigare djur konfiskerats. Men personer
            som plågar hundar (eller andra djur) genom att hetsa dem mot människor
            eller föremål bör mista rätten att inneha individer av den aktuella
            djurtypen över huvud taget. Domstolens beslut bör ha permanent
            verkan för att förhindra anskaffade av nya djur efter att det
            första blivit omhändertaget eller avlivat och skall alltså inte
            kunna överklagas eller ha tidsbegränsad verkan.
          </p>
          <p>
            Stockholm den 20 september 2005
          </p>
          <p>
            Tobias Billström (m)
          </p>
        </div>
      </div>
    </body>
  </text>
</TEI>
