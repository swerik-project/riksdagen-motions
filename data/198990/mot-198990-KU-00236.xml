<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198990-KU-00236">
  <teiHeader>
    <fileDesc>
      <titleStmt>
        <title>Riksdagen och byråkratin</title>
        <author corresp="r-0 i-M5bH1LxYTuWEQR2jm6YTKq i-M5bH1LxYTuWEQR2jm6YTKq i-M5bH1LxYTuWEQR2jm6YTKq">av Hans Lindblad (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riksdagen och byråkratin</title>
          <idno type="rdwebb">GD02K236</idno>
          <rs type="number">K236</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GD02K236/text</ref>
          <ref type="dokument_url_html">http://data.riksdagen.se/dokument/GD02K236</ref>
          <ref type="dokumentstatus_url_xml">http://data.riksdagen.se/dokumentstatus/GD02K236</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>av Hans Lindblad</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QxrdsERdxijDFqkC1uoBJf" type="signed"/>
        <correspContext corresp="i-QxrdsERdxijDFqkC1uoBJf">
          <note type="signatory" corresp="r-0"/>
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
        <correspAction xml:id="i-KpCUrT7myyThM8M9K89xua" type="submission">
          <date when="1990-01-25"/>
        </correspAction>
        <correspAction xml:id="i-891ieP6Sv4QWTKcLZrEn8o" type="dismissal">
          <date when="1990-02-06"/>
        </correspAction>
        <correspAction xml:id="i-FBKjiemMzZcBZes17dXvZF" type="referral">
          <date when="1990-02-07"/>
        </correspAction>
        <correspAction xml:id="i-6EkTTVBVxPT9Wj83EnB27q" type="assigned">
          <date when="2014-11-22"/>
          <time when="14:23:02"/>
        </correspAction>
        <correspContext corresp="i-6EkTTVBVxPT9Wj83EnB27q">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198990/mot_198990_k_236/mot_198990_k_236-001-001.pdf"/>
      <div xml:id="i-4kxPSgXTHWUvVWhPA7b6AC" type="motHeader">
        <div xml:id="i-YTBDyH33EjGGcjKpaF8QHQ" type="motTitle"/>
        <div xml:id="i-QEx6PKpDmTrZiUZ7yu8pG5" type="motSubmissionInfo"/>
      </div>
      <div xml:id="i-CECxttcEeAQQdftGajeTNR" type="motBody">
        <div xml:id="i-EGGjVVqhtqKtoXwguCAYFs">
          <pb facs="riksdagen-motions-pdf/data/198990/mot_198990_k_236/mot_198990_k_236-001.pdf"/>
          <p xml:id="i-UKXAu7GwNZwNNmMMgbnuyM">
            AND
          </p>
          <p xml:id="i-NhmtoNYDUxY3L5si8QZ5Mq">
            Motion till riksdagen
          </p>
          <p xml:id="i-51tyqBYj9TdxXYWt1vUh1L">
            1989/90:K236 av Hans Lindblad (fp) Mot.
          </p>
          <p xml:id="i-Lu3irXGot2rupgqNugdsAF">
            Riksdagen och byråkratin 1989/90 K236—246
          </p>
          <p xml:id="i-R1YCF9yXgqHA3XBdmKj7Ci">
            Varje år får vi höra om offentliga sektorns förnyelse. En hel
            del av detta riktas till riksdagen, senast genom bilaga 2 till
            budgetpropositionen. Det på- tagligaste med den bilagan är väl
            den konstiga färgen på omslaget. Men låt mig återgälda genom att
            återge en del egna intryck från samma sektor. För något år sedan
            fick jag ett brev från länsbostadsdirektören i mitt hem- län.
            Eftersom det var första gången under tolv riksdagsår jag fått
            ett brev från den befattningshavaren måste det vara något verkligt
            viktigt rörande bostadsfrågorna i länet, tänkte jag innan jag
            öppnade kuvertet. Kanske nå- got om ungdomars bostäder, flyktingars
            bostäder, landsbygdens bostäder, byggnadskostnaderna. Men icke.
            Brevet visade sig vara en vädjan till oss i riksdagen att göra
            något för det som låg länsbostadsdirektören närmare om hjärtat
            än något annat. Han ville få oss att gå emot förslaget i den samord-
            nade länsförvaltningen om att föra in länsbostadsnämndens verksamhet
            i länsstyrelsen. En tid senare fick jag ett brev från fiskenämndens
            chefstjänsteman i länet. Något om försurade fiskevatten, kvicksilverförgiftning
            eller annat konkret problem. Naturligtvis inte — brevet handlade
            enbart om en organisations- fråga, nämligen ett försök att säga
            att allt vad fiske heter är helt beroende av att fiskenämnderna
            får vara kvar i oförändrad form. Fanns det överhuvudta- get en
            levande fisk i Sverige innan den första fiskenämnden inrättades?
            I vart fall syntes det klart att det viktiga är nämnden, inte
            fisken.
          </p>
          <p xml:id="i-GKUFsyG2eLpPUFD45HhjHq">
            De värsta exempel jag vet
          </p>
          <p xml:id="i-Hn4DXiyU9cnx4xdUNqsc86">
            Jag har inte överblick över hela statsförvaltningen. Det enda
            jag med säker- het kan säga är därför att de mest inkompetenta
            och misslyckade jag kommit i kontakt med är socialstyrelsens beredskapsenhet
            och statens förhandlings- nämnd. Det känns som en förolämpning
            mot befolkningen att skattepengar ska användas för att finansiera
            slika inrättningar. (Andra personer med större erfarenhet kan
            säkert ge liknande eller värre exempel.) Båda dessa inrättningar,
            tillsammans med landstingsförbundet, har miss- skött allt som
            har med sjukvården i krig att göra så omsorgsfullt att området
            har den särklassigt värsta bristen inom totalförsvaret. Det är
            då naturligtvis helt stilenligt att beredskapsenheten vid ett
            enda till- fälle sökt upp mig som försvarspolitiker för att framföra
            ett budskap. Själv-
          </p>
          <p xml:id="i-UnyMChXLnDxNvbf2kuc7XY">
            1 Riksdagen 1989/90. 3 saml. Nr K236—246
          </p>
          <pb facs="riksdagen-motions-pdf/data/198990/mot_198990_k_236/mot_198990_k_236-002.pdf"/>
          <p xml:id="i-4Eaa34xN45NUnN45o9FUDa">
            fallet gällde det inget om sjukvården som sådan. Sådana futtigheter
            som att svenska folket inte skulle kunna ges sjukvård i krig oroar
            inte beredskapsen- heten. Den var istället orolig för något mycket
            värre, nämligen ett förslag i slutet av 70-talet att socialstyrelsens
            omorganisation bl.a. skulle innebära att enheten skulle upphöra
            och beredskapsuppgifterna istället läggas på respek- tive sakenhet.
            Två chefer för enheten vandrade därför från parti till parti i
            riksdagshuset med vädjan om att vi skulle motionera mot förslaget.
            Enheten blev naturligtvis kvar, till stor olycka för beredskapen.
            Istället för att finnas med i den dagliga verksamheten ligger
            beredskapsfrågorna kvar hos en illa ledd och i sak bevisat oduglig
            specialenhet. Det gemensamma i dessa tre fall är att sakområdet
            är ointressant, för en myndighet är myndigheten själv det helt
            överordnade och enda man egentli- gen verkar engagerad av. Som
            riksdagsrevisor har jag de senaste fyra åren upplevt åtskilliga
            verks- chefer som kommit för att på inbjudan orientera om verksamheten.
            Reviso- rerna har begärt att få ”problemorienterade” orienteringar.
            Kom en chef för trafiksäkerhetsverket kunde man vara säker på
            att nästan inget sades om vad som händer på våra vägar och vilka
            åtgärder som kan vara effektiva för att minska antalet dödade
            och skadade. Istället får vi en redovisning av i princip fyra
            förhållanden. 1. Årtal för när verket och dess föregångare inrättades
            och organiserades om. 2. Verkets avdelningsindelning, ytterligare
            belyst genom overheadbild som visar organisationsrutorna. 3. En
            redogörelse för antalet anställda vid verket. 4. Tabeller över
            anslag det senaste året. Mitt allmänna intryck är att det i de
            flesta fall vore mer njutbart om verket sänt över en broschyr
            istället för att skicka chefen.
          </p>
          <p xml:id="i-E4R61nf33XbwbpyZgK7FPY">
            Att förstöra stämningen
          </p>
          <p xml:id="i-4WDGfj2GLrkSDLksg4tGjJ">
            När universitetskanslern besökte revisionen ställde jag en fråga
            om hur mycket byråkrati det finns inom högskoleområdet. (Har hört
            att universi- tetsbyråkratin ökat explosionsartat.) Svaret blev
            att något sådant kan man inte yttra sig om eftersom det inte finns
            något dataprogram som anger vad som är byråkrati och vad som är
            forskning/undervisning. Jag var inte så nöjd med svaret. Dagen
            efter ringde universitetskanslersämbetet till revisorernas kansli
            och förklarade att så fräcka frågor ville man minsann inte ha
            från en riksdagsrevisor. Den dåvarande ordföranden i revisionen
            insåg att detta var allvarligt, och därför tog han — efter behandling
            i AU — ett samtal med mig för att meddela att frågor av den typ
            jag ställt får man inte framställa. Ty hur skulle det gå om myndigheterna
            fick för sig att riksdagsmän skulle vara kritiska? Det skulle
            ju alldeles kunna förstöra den goda stämningen. Riksdagens roll
            ur myndigheternas perspektiv är ju enkel, dess uppgift är att
            klå medborgarna på så mycket pengar att man årligen kan finansiera
            det som ligger myndigheterna närmast, alltså myndigheterna. Själva
            ägnar myn- digheterna sig åt opinionsbildning, med i stort sett
            ett genomgående tema.
          </p>
          <p xml:id="i-Q1toS4XosnwqNUJYvNsTsu">
            Mot. 1989/90 K236
          </p>
          <pb facs="riksdagen-motions-pdf/data/198990/mot_198990_k_236/mot_198990_k_236-003.pdf"/>
          <p xml:id="i-NvWW86f3oPKfDkK8QyWbfi">
            Budskapet är att landets regering och riksdag har det grundläggande
            felet att inte bevilja respektive myndighet de pengar den vill
            ha. Någon effekt bland vanligt folk har den agitationen lyckligtvis
            inte. Män- niskor inser nog genomgående att problemet i Sverige
            inte är att vi har för små statsutgifter utan att det är precis
            tvärtom. Att öka statens ugifter är ett verksamt medel att reducera
            ekonomisk tillväxt, öka inflationen och under- gräva sysselsättningen.
            Mitt intryck är i alla händelser att det nästan alltid är anställda
            vid en myndighet som tar kontakt med oss riksdagsledamöter för
            att föreslå mer pengar till myndigheten. Däremot är det inte så
            vanligt att väljare skriver till oss och föreslår ökade myndighetsanslag,
            alltså utanför den myndighet där väljaren själv till äventyrs
            är anställd.
          </p>
          <p xml:id="i-NQyfeMgXxXJZkHHA6bHg2v">
            Stockholms Central
          </p>
          <p xml:id="i-LRvDSFrffxRfU1CkGa4AbA">
            SJ och televerket använder mycket pengar för att skryta över
            sin goda ser- vice. Någon mer än de själva som talat om den har
            jag inte träffat på. Telefonautomaterna på Stockholms Central
            synes mig vara symbolen för de två verken ihop. Sedan åratal är
            läget konstant. Det finns ett 20-tal automa- ter invid varandra.
            Ofta obrukbara, särskilt på sommaren. Man kan gå från automat
            till automat. Värst är det för utlänningar och andra på tillfälligt
            be- sök. De blir lurade. De ser att det är kö till en del automater
            medan andra är tomma. Men i de tomma kommer pengarna tillbaka
            — ända till man kom- mer till en automat där inte heller mekanismen
            för att få igen pengarna fun- gerar. Alltså är man av med slantarna
            utan att ha kunnat ringa. Låt gå för att televerket inte kan hålla
            apparaterna hela. Men man kunde väl åtminstone sätta upp en skylt
            om att automaten är obrukbar. En bit därifrån SJ:s biljettluckor.
            Där tycks gälla samma grundregel som inom posten. Se till att
            stänga så många luckor att man är garanterad en lång kö av kunder.
            Att en kö på 25 personer innebär att allmänheten berövats ett
            dygn för varje timme för en anställd i luckan är naturligtvis
            samhällsekono- miskt vanvett. Men vad bryr sig väl SJ som affärsdrivande
            verk om allmänhet eller samhällsekonomi?
          </p>
          <p xml:id="i-MrWzyb22qxVxVJ3JYMVNQJ">
            Ett irrande tåg
          </p>
          <p xml:id="i-Y1NHb4zJPijrgdrgtiUk3p">
            Nu ska jag berätta om en tågresa. Skulle från Stockholm hem till
            Gävle för ett sammanträde, som skulle börja vid 14-tiden. På tåget
            finns numera högtalaranläggning. Före Uppsala och när tåget stod
            på stationen i Uppsala sades inget särskilt, trots att det drog
            ut på tiden. Men någon minut efter start från Uppsala ville den
            käcka rösten överraska oss. Vi fick reda på att tåget nu var på
            väg åt ett helt annat håll, nämligen mot Sala för att sedan gå
            mot Storvik. Som orsak angavs att ett södergående tåg rivit ned
            en ledning mellan Gävle och Uppsala. Det var ju en förklaring
            till varför det här tåget inte kunde gå på vanliga spåret. Men
            så sjutton det kunde vara ett motiv för att inget säga innan tåget
            gått från Uppsala. För mig var det ju meningslöst att fortsätta
            om jag ändå inte skulle hinna till det som var resans avsikt.
            Nästa högtalarmeddelande var än märkligare. Nu sades att de passagerare
            som gått på tåget på Uppsala Central därför att högtalaren där
            meddelat att
          </p>
          <p xml:id="i-Pvros3g5Mi7r9B8iYcq2H5">
            Mot. 1989/90 K236
          </p>
          <pb facs="riksdagen-motions-pdf/data/198990/mot_198990_k_236/mot_198990_k_236-004.pdf"/>
          <p xml:id="i-we4538hMEP97icvoTu8r6">
            det här tåget skulle vända och gå tillbaka till Stockholm hade
            fått felinforma- tion. Man hade nämligen fattat ett nytt beslut.
            För deras skull hade SJ dock beställt taxibilar som skulle ta
            dem från Sala till Stockholm. Onekligen ett originellt sätt att
            transportera folk från Uppsala till Stockholm. Jag kan intyga
            att resenärer som lurats på detta sätt reagerade hörbart och tydligt.
            I denna situation kan man tycka att tågpersonalen borde gå runt
            och höra sig för om läget. Men icke — de två konduktörerna stängde
            in sig i sitt rum, uppenbarligen för att slippa tala med passagerarna.
            Då fick biljettkon- trollen hellre vara. På centralen i Krylbo
            sökte jag få besked från SJ-personal vad man egent- ligen höll
            på med i firman. Svaret är standardsvaret man brukar få av SJ-
            anställda: ”Det är inte mitt fel och jag vet ingenting om det.”
            Grundregeln tycks vara att aldrig ta ansvar för företaget utan
            hela tiden bara säga att man själv inget vet. I högtalaren meddelades
            sedan att buss skulle ta oss vidare från Storvik till Gävle och
            därefter norrut för de passagerare som skulle ditåt. Det stod
            en buss i Storvik. Den räckte till en del av passagerarna. De
            övriga blev stående utanför. Jag gick in på stinsexpeditionen
            och ville låna en telefon. Det går inte, ni får använda automaten
            inne i väntsalen. Vilket naturligtvis inte gick, efter- som där
            redan var lång kö. I det skedet kom meddelandet att bussen inte
            skulle gå till Gävle och att passagerare dit därför skulle kliva
            av. Det hade blivit ett misstag, fick vi veta. Man hade frågat
            datorn vilka som skulle vidare från Gävle men glömt att fråga
            vilka som skulle gå av där. Därför hade antalet passagerare som
            be- hövde buss blivit fel. Nu skulle man beställa en ny buss,
            men hur lång tid det kunde ta innan en bussfirma kunde få loss
            en sådan kunde man inte ange. Förklaringen till dessa rader av
            konstigheter gentemot passagerarna ligger naturligtvis i SJ som
            system. En stor trög koloss där man är mer myndighet än kundinriktad.
            Där ansvaret är centraliserat, dvs. att inget ansvar finns. 10
            000-tals anställda som genom åren vaggats in i tankegången att
            SJ är så säkert i anställningen att man inte behöver bry sig om
            de människor som ställer till besvär genom att vilja åka tåg.
            Det som illustrerades de där tim- marna på det irrande tåget var
            ju den totala frånvaron av servicekänsla. Den nye SJ-chefen borde
            ägna mycket kraft åt att söka göra om företags- kulturen. Men
            innan han lyckats förändra personalen är det kontraproduk- tivt
            att i agitationen gentemot allmänheten söka framställa SJ som
            kundin- riktat. Människor ser ju skillnaden mellan budskap och
            verklighet.
          </p>
          <p xml:id="i-MHHNDb36dcHQNT2jwHtBof">
            Pinsamt fall
          </p>
          <p xml:id="i-4XXBnoGcymHBSVwC9bP1vN">
            Sedan 13 år tillbaka ingår jag i styrelsen och sedan förvaltningspolitiska
            rådet hos statskontoret, som ju är rationaliseringsorgan för statsförvaltningen.
            Det har självfallet givit många inblickar i förvaltningens trögheter.
            Det nästan mest bisarra exemplet kommer från statskontoret självt.
            Det var na- turligtvis pinsamt att statens eget rationaliseringsorgan
            självt inte var så ra- tionellt. Därför tillkallade regeringen
            en särskild utredare. Denne fann att en del av statskontorets
            verksamhet var omöjlig att för-
          </p>
          <p xml:id="i-3qT8h5AD1SCG7wDEykenwZ">
            Mot. 1989/90 K236
          </p>
          <pb facs="riksdagen-motions-pdf/data/198990/mot_198990_k_236/mot_198990_k_236-005.pdf"/>
          <p xml:id="i-26d6FNbsXHJ3BBQ59mXd4Y">
            svara. Det gällde en kungörelse som sade att inga statliga organ
            fick köpa in fotostatmaskiner, dupliceringsmaskiner etc. utan
            att först rådfråga statskon- toret eller postens inköpsavdelning
            (enligt en uppdelning som jag aldrig lärde mig). Men inga myndigheter
            brydde sig om detta, utan de hörde sig för hos olika leverantörer
            och valde det som verkade passa bäst. Cirkuläret om att man skulle
            rådfråga statskontoret satt väl oläst i någon pärm hos respek-
            tive myndighets administrativa avdelning. De verk som till äventyrs
            kände till bestämmelsen brydde i alla fall sig inte om den, eftersom
            man utgick från att när statskontorets experter hunnit granska
            en apparat hade den nog re- dan hunnit bli gammal. De där handläggarna
            på statskontoret var säkert jät- teduktiga på att bedöma maskinerna,
            men eftersom deras arbete inte avsatt något reellt spår i förvaltningens
            maskininköp var det väl lika bra att lägga ned verksamheten. Men
            det budskapet ledde till vådliga protester från både verk och
            fack. Att peka ut en enhet som överflödig kan inte accepteras.
            I remissvaren blev det därför till stor del en lång plädering
            för att just den avdelningen skulle vara kvar. När statskontoret
            granskar andra myndigheter ska kontoret dyka ned på sådant som
            är meningslöst eller orationellt. Men inom den egna myndighe-
            ten reagerade man med samma revirinstinkt som är grundreflexen
            i varje myndighet.
          </p>
          <p xml:id="i-VzvrUqpXrZuWXnhw4Nakh9">
            Särintressen
          </p>
          <p xml:id="i-NxnNJjGWoY584pLB55zS8u">
            Här har jag bara tagit några enkla exempel ur levande livet.
            Inom försvarom- rådet, som jag haft anledning att tränga in i
            genom utskott och en rad utred- ningar, har jag funnit rent skrämmande
            trögheter och suboptimeringar. Olika särintressen har oerhörd
            makt, så någon helhet är knappast möjlig att formulera. Så har
            det alltid varit i försvaret, och så är det i alla länders för-
            svar. Att försvaret är ett extra svårartat fall hänger naturligtvis
            samman med att det i långa fredsperioder inte finns något ”kundintresse”.
            Skola och sjuk- vård kan inte komma lika snett, eftersom elever
            och deras föräldrar eller patienter och deras anhöriga kan slå
            larm till offentlighet och politiker. (En mer detaljerad beskrivning
            kring försvarets särintressen gav jag i ett inträ- desanförande
            i krigsvetenskapsakademien 1987.) Problemen i relationerna allmänhet-politiker-myndigheter
            är tidlösa och finns överallt. Självfallet i en skala långt värre
            än vår om man går till Sovjet, eftersom marxist-leninismen i praktiken
            blivit en enda stor byråkrati som självändamål, om så hela befolkningen
            ska svälta ihjäl på kuppen. Myndigheterna är långt starkare än
            departementen ifråga om planerings- resurser och tillgång på handläggare,
            och departementen är mångdubbelt starkare än riksdagsutskotten.
            Det är naturligtvis då lätt för myndigheter att styra regeringen
            och lätt för regeringen att styra saker för utskotten. Sverige
            är ett svårt fall till följd av arvet från Axel Oxenstierna. Han
            in- förde systemet med självständiga myndigheter. Det gick därför
            att förvalt- ningen sammantaget inte var större än att man från
            kungen och hans råd kunde överblicka verksamheten. Det gick nog
            ännu på 20-talet, då i princip hela den centrala statsförvaltningen
            ännu rymdes på Riddarholmen.
          </p>
          <p xml:id="i-CSpm361CECQHcjA2GcVVUm">
            1" Riksdagen 1989/90. 3 saml. Nr K236-246
          </p>
          <p xml:id="i-QJqWjJTuScgWokHC68PVfD">
            Mot. 1989/90 K236
          </p>
          <pb facs="riksdagen-motions-pdf/data/198990/mot_198990_k_236/mot_198990_k_236-006.pdf"/>
          <p xml:id="i-9gxkRyefPfTx29CPnvgLSg">
            Men dagens myndigheter är så många att överblicken för länge
            sedan är borta. Ingen levande människa kan sägas ha överblick
            över svensk statsför- valtning. Förvaltningsutredningen på 70-talet
            var ett försök att ta politiskt kom- mando över utvecklingen.
            Inga ”reformer” borde genomföras utan att man först ”krångeldeklarerat”
            dem, dvs. angivit vad de kommer att kosta i form av byråkrati.
            Men för två år sedan genomdrev riksdagsmajoriteten en för- ändring
            av sjukförsäkringen utan att ange att förändringen skulle kräva
            starkt ökad byråkrati. I fjol tillfördes försäkringskassorna 600
            nya tjänster och i år föreslås ytter- ligare tjänster. Samtidigt
            som skolan skulle få mindre resurser byggdes alltså sjukförsäkringsadministrationen
            ut. Den nation som sätter sin främsta ex- pansion inom byråkratin
            verkar snarast be om att komma på dekis. Det här var några av
            mina erfarenheter av svensk statsförvaltning. 349 le- damöter
            har naturligtvis tillsammans mycket stora erfarenheter från byrå-
            kratins sätt att verka. Men riksdagen som sådan är dålig på att
            matcha förvaltningen. Utskotten är så överhopade med att ge nya
            resurser och stifta nya lagar att de sällan hinner gå tillbaka
            och se efter vad som blev verklighet av redan fattade be- slut.
            Riksdagens revisorer är inte dimensionerade för att kunna göra
            mer än ett begränsat antal granskningar per år.
          </p>
          <p xml:id="i-Q8pf5ZegdsCa5NLcDmz5a3">
            Riksdagen i underläge
          </p>
          <p xml:id="i-BSX7w9r4mnwzMCNs6mjymm">
            Riksdagen behöver ett långt bättre grepp än idag om frågor kring
            byråkratin. Teoretiskt finns mycken kunskap, från Max Weber fram
            till vår tids byråkra- tiforskare i många länder. Likaså finns
            massor av exempel på förvaltningens metoder att färga beslutsunderlag
            och att efter riksdagens beslut söka om- tolka dessa. Förvaltningsutredningen
            på 70-talet och verksledningskommittén på 80- talet betydde säkert
            en hel del för att inom riksdagen stimulera tänkande kring relationerna
            mellan statsmakterna och byråkratin. Men likväl var det inte mer
            än två punktinsatser. Jag upplever att riksdagens utskott var
            för sig inte klarar av att genom- skåda sina myndigheter. Grundförutsättningen
            för att kunna förstå vad som händer i förvaltningen är att reda
            ut vilka särintressen som agerar på respek- tive område. Nästa
            led är att klara ut vilka metoder dessa intressen kan för- väntas
            använda sig av. I princip finns fyra sätt att få kunskap om detta.
            Man kan granska ett visst verksamhetsområde idag, men det är svårt
            då aktörerna naturligtvis söker dölja sina metoder. Man kan studera
            vad som hänt inom samma verksam- hetsområde tidigare — det är
            ju alltid lättare att få tag i sanningen om förflu- ten tid än
            om nutid. Man kan söka dra lärdomar av vad som uppdagats kring
            motsvarande verksamhetsområden i andra länder. Man kan slutligen
            söka dra nytta av erfarenheter från andra verksamhetsområden,
            mer eller mindre angränsande till utskottets eget område. Något
            av riksdagsutskotten — kanske i första hand finansutskottet —
            borde bygga upp en generell kompetens, en slags kunskaps- och
            erfarenhetsbank,
          </p>
          <p xml:id="i-7iCqYHz9JijqeTUSkH5X97">
            Mot. 1989/90 K236
          </p>
          <pb facs="riksdagen-motions-pdf/data/198990/mot_198990_k_236/mot_198990_k_236-007.pdf"/>
          <p xml:id="i-6nuUhUdqypTzqmgxbNPFLt">
            kring hur förvaltningen agerar och fungerar. Grundkunskapen måste
            komma både utifrån och från riksdagen själv. En fortsatt utveckling
            av sam- arbetet mellan utskotten och riksdagens revisorer blir
            också en naturlig del i ett sådant arbete att generellt öka riksdagens
            kompetens att bedöma effek- ter av fattade beslut liksom av kommande
            beslut. Socialförsäkringsutskottet verkade inte förutse byråkratikonsekvenserna
            av förändringarna i sjukförsäkringen härom året. Om finansutskottet
            tog på sig uppgiften att vara riksdagens expertorgan för bedömning
            av byråkratin borde finansutskottet vid remiss av frågor av detta
            slag ha kunnat slå larm och påpeka att man inte bör fatta beslut
            om ändrade regler innan det är klar- lagt vilka krångeleffekter
            de har. Mot denna bakgrund bör riksdagen besluta genomföra en
            egen granskning av metoder att förstärka riksdagens förmåga att
            genomskåda statsförvalt- ningen och dess effekter. Utredningen
            bör ta sikte på vägar att över utskotts- gränserna förmedla erfarenhet
            och insikt av generell natur genom att samla kunskap såväl från
            riksdagens egna organ som från forskning och internatio- nell
            debatt. Särskilt bör belysas möjligheterna att genom utökat samarbete
            mellan utskott och riksdagens revisorer kunna angripa allvarligare
            misshus- hållningar och systemfel i statsförvaltningen och den
            statsunderstödda verk- samheten.
          </p>
          <p xml:id="i-ArevykxVE2gfCiVHxPwN3T">
            Hemställan
          </p>
          <p xml:id="i-2HBLZnbsBDGopvvuEhRv3K">
            Med hänvisning till det anförda hemställs att riksdagen beslutar
            genomföra en egen granskning av metoder att förstärka riksdagens
            förmåga att genomskåda statsförvaltningen och dess effekter i
            enlighet med vad som anförts i motionen.
          </p>
          <p xml:id="i-D4xTuJ1upUF26jv24vJUj5">
            Stockholm den 23 januari 1990
          </p>
          <p xml:id="i-SBL4d6y5sYeS3J8Dah8ibL">
            Hans Lindblad (fp)
          </p>
          <p xml:id="i-QX1rfAnEzEoaG29yanp6zy">
            Mot. 1989/90 K236
          </p>
        </div>
      </div>
    </body>
  </text>
</TEI>
