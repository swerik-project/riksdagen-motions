<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-CU-00334">
  <teiHeader>
    <fileDesc>
      <titleStmt>
        <title>Översyn av systemet med gode män</title>
        <author corresp="i-UbgZDZPBynu5dutQ3jCsDn">av Christina Örnebjär (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:334 av Christina Örnebjär (L)</title>
          <idno type="rdwebb">H402334</idno>
          <rs type="number">334</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H402334/text</ref>
          <ref type="dokument_url_html">http://data.riksdagen.se/dokument/H402334</ref>
          <ref type="dokumentstatus_url_xml">http://data.riksdagen.se/dokumentstatus/H402334</ref>
          <ref type="docx">http://data.riksdagen.se/fil/7E978B36-E2A8-499E-90F1-03E2056B354E</ref>
          <ref type="pdf">http://data.riksdagen.se/fil/B7D74F8E-EF8C-42ED-9569-47995F608060</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UbgZDZPBynu5dutQ3jCsDn</idno>
            <name>Christina Örnebjär</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-6qJKkRvBWuiT1YbfS53pTS" type="signed"/>
        <correspContext corresp="i-6qJKkRvBWuiT1YbfS53pTS">
          <note type="signatory" corresp="i-UbgZDZPBynu5dutQ3jCsDn"/>
        </correspContext>
        <correspAction xml:id="i-FPBMpUatCKaEVJ67GhGLFK" type="submitted">
          <date when="2016-09-29"/>
          <time when="15:58:33"/>
        </correspAction>
        <correspAction xml:id="i-8aWBDJUS4hiHXujcACKz2X" type="reviewed">
          <date when="2016-09-30"/>
          <time when="12:44:46"/>
        </correspAction>
        <correspAction xml:id="i-7J9Z7pZk56wM7HoQ5WwpQE" type="referred">
          <date when="2016-10-14"/>
        </correspAction>
        <correspAction xml:id="i-CvH6MCvYk7ujUQeocUFihG" type="assigned">
          <date when="2017-06-22"/>
          <time when="11:35:50"/>
        </correspAction>
        <correspContext corresp="i-CvH6MCvYk7ujUQeocUFihG">
          <ref type="assignedTo">Civilutskottet</ref>
        </correspContext>
        <correspAction xml:id="i-BeQAS4bnoQHPx7QeTFvD9J" type="behandlas_i"/>
        <correspContext corresp="i-BeQAS4bnoQHPx7QeTFvD9J">
          <ref type="uppgift">2016/17:CU10</ref>
          <ref type="ref_dok_id">H401CU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">CU10</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AoxdSn8f1TwKuiBLKX5X7W" type="motHeader">
        <div xml:id="i-GUCoGgBmz7L7bZnjWYoXKe" type="motTitle">
          Motion till riksdagen 2016/17:334 av Christina Örnebjär (L) Översyn
          av systemet med gode män
        </div>
      </div>
      <div xml:id="i-7Ju9KLYZPaAewysTqqeJJd" type="motBody">
        <div xml:id="i-FV1HYR6gAkw4urpsB6vVe3" type="motProposal" subtype="förslag">
          <head xml:id="i-FU7jcZ4eEATud5qQHq1q7U">
            Förslag till riksdagsbeslut
          </head>
          <list xml:id="i-S7muLY2queYCwWiRPwhBcH">
            <item xml:id="i-QeWtceyUj3kswPukTJP6Jy" sortKey="Yrkande 1">
              Riksdagen ställer sig bakom det som anförs i motionen om en utredning
              för genomgång och översyn av det framtida systemet för gode män,
              förvaltare och förmyndare med särskilt fokus på en lösning för
              ensamkommande flyktingbarn och tillkännager detta för regeringen.
            </item>
          </list>
        </div>
        <div xml:id="i-FqHk8NCr7GVvqFLCXPYBCn" type="motContent">
          <head xml:id="i-A1SwxBYzXFfjkrX9Nvr1w4" type="h1">
            Motivering
          </head>
          <p xml:id="i-6DrURWpk3A9WJpVLGd4XBD">
            Sedan lång tid tillbaka har vi ett väletablerat system med gode
            män och förvaltare, som står under tillsyn av en kommunal överförmyndare
            eller en kommunal överförmyndarnämnd, som i sin tur står under
            tillsyn av länsstyrelsen.
          </p>
          <p xml:id="i-WDVRRUjqVhtHRQwGHHRUjD">
            En god man eller en förvaltare utför en mängd varierande uppgifter
            för sin huvudman. Främst handlar det om att sköta ekonomin eller
            biträda vid kontakter med olika myndigheter. Även så praktiska
            uppgifter som att se till att huvudmannen har en tillfredsställande
            bostad eller att hjälpa till med inköp av mat och kläder kan ingå.
          </p>
          <p xml:id="i-Xi4GGP24PvcyKDesMAk1Np">
            Samhället är i behov av många personer som är villiga att åta
            sig denna typ av uppdrag. För att så ska ske måste reglerna kring
            den gode mannens respektive förvaltarens förordnande och arbetsuppgifter
            med mera vara enkla och tilltalande. Även om dessa uppdrag är
            förenade med ett arvode har de ändå till stor del karaktären av
            ett ideellt engagemang.
          </p>
          <p xml:id="i-GnpLcV7H7mAP59FgHgFZiB">
            Reglerna om godmanskap, förvaltare och förmyndare finns i föräldrabalken.
            Även om det genom årens lopp gjorts förändringar i reglerna har
            dessa sin grund i en lagstiftning som är bortåt 100 år gammal
            och tillkommen i ett samhälle som förändrats avsevärt sedan dess.
          </p>
          <p xml:id="i-HcxVhMUkhBz5ADiYRdD8R2">
            När det kommer barn och ungdomar till Sverige som är på flykt
            utan föräldrar och övrig familj har de rätt till en god man. Syftet
            är bland annat att säkerställa att barnet får rätt hjälp, får
            ut den ersättning det har rätt till och får hjälp i kontakt med
            myndigheter. En god man är en juridisk ställföreträdare för barnet
            och har inte barnet i sin faktiska vård. En god man ska inte följa
            men barnet till skolan, på läkarbesök eller andra aktiviteter.
          </p>
          <p xml:id="i-HgWFaqJKRzMi8YkZe7EBy5">
            Migrationsverket utser ett offentligt biträde vars uppgift är
            att företräda barnet gentemot Migrationsverket under asylprocessen.
            HVB-hemmet eller familjehemmet ansvarar för den dagliga omsorgen
            och samordnar livet med och runt barnen och följer med barnen
            vid såväl planerade som akuta besök till hälso- och sjukvård,
            tandvård och optiker. Idag upphör kravet på god man när barnets
            föräldrar kommit till Sverige och tar över vårdnad och förmyndarskapet
            eller om en särskilt förordnad vårdnadshavare utsetts.
          </p>
          <p xml:id="i-EEr3HXzgNkgdfD5o4LNgh9">
            Rekordmånga unga förväntas idag växa upp på HVB-hem eller stödboende.
            Det ligger inte i en god mans uppdrag att förmedla värderingar
            eller utveckla och tillgodose en social utveckling. Även om det
            kan sägas åligga HVB-hemmen att fostra säger det sig självt att
            det inte blir ens i närheten av samma sak som att växa upp i ett
            eget hem med närvarande vuxna.
          </p>
          <p xml:id="i-DJJjJf6eNL43z2RCv37eyT">
            Det system vi har idag med god man är inte uppbyggt för ensamkommande
            flyktingbarn. Vi har också sett hur systemet missbrukas där en
            god man kan ha över 60 barn hen är ansvarig för. Andra gör mer
            än de egentligen ska, vilket gör att roller krockar. Uppdraget
            som god man till en minderårig som står helt utan andra vuxna
            släktingar är något helt annat än uppdraget som god man till någon
            som på grund av sjukdom, psykisk störning, försvagat hälsotillstånd
            eller liknande behöver hjälp med att till exempel bevaka sina
            rättigheter eller sköta sin ekonomi.
          </p>
          <p xml:id="i-WpQVHZzc8wQSkrLRfnX3Uj">
            På många berättigade grunder måste man fråga sig om inte hela
            systemet med gode män, förvaltare och förmyndare samt kommunala
            överförmyndare alternativt överförmyndarnämnder och länsstyrelsens
            tillsynsfunktioner måste bli föremål för en grundläggande och
            förutsättningslös genomgång och översyn med särskilt fokus på
            en lösning för ensamkommande flyktingbarn.
          </p>
        </div>
        <div xml:id="i-5Yza17pfSTv1CYmDz8gVEd" type="signatureBlock">
          <list xml:id="i-FMdnypKahaMFcV29dRX5kz">
            <item xml:id="i-pmp4recZRVXbpgBoW7pJT" type="signature">
              Christina Örnebjär (L)
            </item>
          </list>
        </div>
      </div>
    </body>
  </text>
</TEI>
