<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00237">
  <teiHeader>
    <fileDesc>
      <titleStmt>
        <title>Multinationella företag och fackliga rättigheter</title>
        <author corresp="i-EgqHRHVoW5y9USDYuNoYuA">av Hillevi Larsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Multinationella företag och fackliga rättigheter</title>
          <idno type="rdwebb">GU02A237</idno>
          <rs type="number">A237</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A237/text</ref>
          <ref type="dokument_url_html">http://data.riksdagen.se/dokument/GU02A237</ref>
          <ref type="dokumentstatus_url_xml">http://data.riksdagen.se/dokumentstatus/GU02A237</ref>
          <ref type="doc">http://data.riksdagen.se/fil/240D7252-57B8-4D9B-BD50-C3491AE44C3B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4zCmVi1FRDaaZRVUvUoALD" type="signed"/>
        <correspContext corresp="i-4zCmVi1FRDaaZRVUvUoALD">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction type="referral" xml:id="i-3cYFUo4D7tKZPqqNZEGFTh">
          <date when="2006-11-07"/>
        </correspAction>
        <correspAction type="dismissal" xml:id="i-NrSn3z6AJ4DNtjPRAsdzdR">
          <date when="2006-11-07"/>
        </correspAction>
        <correspAction type="numbering" xml:id="i-EJnuSG8q8Xbx18t3HdxW1V">
          <date when="2006-11-01"/>
        </correspAction>
        <correspAction type="submission" xml:id="i-Pf8Ziqrm5WcSAMpCV9qXaf">
          <date when="2006-10-31"/>
        </correspAction>
        <correspAction type="transfer" xml:id="i-NojGpWQAoBzeGBMXKegd5Q">
          <date when="2006-10-30"/>
        </correspAction>
        <correspAction type="assigned" xml:id="i-2PRfGYA58XnrBC97vvMGbF"/>
        <correspContext corresp="i-2PRfGYA58XnrBC97vvMGbF">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Nmkhm4aVQZ4tmmUB3HpnG2">
            Förslag till riksdagsbeslut
          </head>
          <list style="ol">
            <item xml:id="i-PQbZUi9LHeoDuk4cX8UbMA">
              Riksdagen tillkännager för regeringen som sin mening vad i motionen
              anförs om gränsöverskridande fackliga rättigheter inom EU.
            </item>
            <item xml:id="i-TJn5wMkinb6JVoHcwAn9Ef">
              Riksdagen tillkännager för regeringen som sin mening vad i motionen
              anförs om vikten av att EU driver en rättvis handelspolitik. 1
            </item>
          </list>
          <p xml:id="i-A2fVVLcR3JQELeU7PDWnev">
            1 Yrkande 2 hänvisat till NU.
          </p>
        </div>
        <div type="motContent">
          <head type="h1" xml:id="i-Tdjy6yCTtphfRkPwTNykQw">
            Multinationella företag och fackliga rättigheter
          </head>
          <head type="h1" xml:id="i-HBpBs4V6GCNzVwspDBWsC">
            Motivering
          </head>
          <p xml:id="i-JeNJBvxcWpZdTmSiRr1ezw">
            I takt med att företagen blivit alltmer multinationella har vår
            makt över kapitalet minskat. Därmed kan jobben med lätthet flyttas
            dit lönerna är lägst och vinsten tas ut där skatterna är lägst.
          </p>
          <p xml:id="i-R4LsyAW748D4sctxwSVVk6">
            För ett enskilt land är det näst intill omöjligt att förhindra
            att företagen med detta tillvägagångssätt sätter sig över de nationella
            reglerna. Om exempelvis vi i Sverige försöker tvinga ett företag
            att skatta för vinsten i Sverige är risken stor att detta företag
            helt enkelt avvecklar sin verksamhet här och flyttar över den
            till redan befintliga dotterbolag i andra länder. På samma sätt
            är det med lönerna och arbetsrätten. Anses dessa för betungande
            av företagsledningen kan företaget helt enkelt säga upp svensk
            personal och anställa i andra länder där fackföreningarna inte
            är så välutvecklade och arbetarna inte vågar ställa några krav.
          </p>
          <p xml:id="i-36cvCj7AS5p1vkhTWxG3qR">
            På detta sätt riskerar vi att gröpa ur de fackliga rättigheter
            och det skattesystem som är resultatet av hundra års arbetarkamp.
          </p>
          <p xml:id="i-4cMN8ew2FhzxsxBmC4udMw">
            Vi måste nu finna instrument som kan kontrollera marknadskrafterna
            på den internationella nivå där de numera verkar. Nyckeln är att
            ställa krav på de multinationella företagen, över gränserna.
          </p>
          <p xml:id="i-KDJfxybXjzt4NbZprkMJw">
            Första steget är att skapa en miniminivå vad gäller rättigheter
            för arbetarna i olika länder. Andra steget är att tillåta koncernfackligt
            samarbete över gränserna, innefattande konfliktåtgärder såsom
            strejkrätt. Om alla arbetare i alla länder där ett multinationellt
            företag har dotterbolag kunde sluta sig samman, skulle de utgöra
            en väsentlig påtryckning gentemot företagsledningen. Då upphör
            nämligen företagsledningens möjligheter att spela ut arbetare
            i olika länder mot varandra i jakten på vinst.
          </p>
          <p xml:id="i-HmKukSGGGNpkAi5shXNH3Z">
            Låt oss börja med EU, därmed når vi större delen av Europa. Företagen
            är ytterst beroende av tillgång till den europeiska marknaden,
            med 445 miljoner invånare, och har därför ett stort intresse av
            att ha verksamhet inom unionen. Hotet att flytta om lönerna och
            skatterna inte sänks kommer därmed att tonas ner väsentligt. Därmed
            finns goda möjligheter att få genomslag både för minimiskatter
            på vinst och kapital och rättigheter för arbetarna inom EU. Vi
            ska angripa företagen på deras känsligaste punkt, plånboken!
          </p>
          <p xml:id="i-W61k4b1erU1iLHgLWugHmY">
            Men låt oss inte nöja oss med detta! Målet är naturligtvis att
            gå vidare och även stärka arbetarnas ställning i resten av världen.
            Detta både för vår egen skull och av solidaritet. Får vi till
            stånd gemensamma fackliga rättigheter inom EU stärker det naturligtvis
            arbetarnas rättigheter oerhört. Men redan idag ser vi en ökande
            social dumpning även i länder utanför EU. I takt med att polska
            arbetare får högre löner väljer de svenska företag som en gång
            flyttade dit från Sverige att ta steget vidare och flytta till
            länder som Kina.
          </p>
          <p xml:id="i-9o5PX8D5V565KEku1NVJXS">
            Arbetarna som lever som slavar i världens utvecklingsländer gynnas
            knappast av att de rika ländernas företag utnyttjar dem till det
            yttersta. Deras rättigheter går inte framåt på det sättet. Det
            enda som händer är att de stora företagen blir ännu större, kan
            etablera sig i ännu fler länder och göra ännu större vinster.
            Därmed stärks deras makt ännu mer, på bekostnad av arbetarna och
            de enskilda ländernas möjligheter att ställa krav på dem.
          </p>
          <p xml:id="i-5s9CKCXwB26TyE4JmKCY7A">
            Verkligheten borde vara nog för att väcka protester! Vi kan ju
            se att de europeiska företag som lämnat Europa i jakt på lydig
            och billig arbetskraft i underutvecklade länder, samtidigt fortsätter
            att sälja sina produkter till Europas folk. Det måste bli ett
            slut på detta! Först gör de människor här hemma arbetslösa, ofta
            utan en krona i avgångsvederlag, bara för att vi har byggt upp
            en välfärd som gjort att folk vågar kräva en lön det går att leva
            på. Men inte nog med detta, sedan flyttar de till länder där arbetarskyddet
            är obefintligt och till och med barn utnyttjas som arbetskraft,
            för att de är ännu billigare och mer lätthanterliga än sina föräldrar.
            Men de vill fortsätta att sälja sina produkter på den europeiska
            marknaden. Och detta låter vi dem göra utan att de ens behöver
            skatta för den enorma vinsten. Vinsten tar de ut i skatteparadis
            av olika slag.
          </p>
          <p xml:id="i-EiRnoYDhdXroQHHYwbBv2F">
            Givetvis är det dags att vi genom EU börjar ställa motkrav. Vi
            kan gott kräva att de företag som vill sälja produkter i EU-området
            ska kunna garantera att varorna tagits fram med hänsyn till människor,
            djur och miljö. Särskilt viktigt är att arbetarna har en miniminivå
            av rättigheter i form av lön och arbetarskydd. Barnarbete är den
            värsta avarten och ska inte tillåtas alls med mindre än att barnen
            garanteras kort arbetstid, skolgång, umgänge med familjen och
            en anständig lön.
          </p>
          <p xml:id="i-RfFiQ33qTFL2NMyeE4qYBE">
            Om hela den europeiska marknaden stängdes för ruttna, skrupelfria
            företag, då skulle vi börja se resultat! Inget företag skulle
            ha råd att ta den enorma förlust det skulle innebära att lämnas
            utanför Europas gigantiska marknad. De skulle illa kvickt vara
            beredda att anpassa sig. Om vi i Sverige skulle stänga vår gräns
            för sådana företag skulle det vara av mindre betydelse för företag
            med stor omsättning (i vissa fall lika stor som vår BNP). Men
            hela Europa, det är en annan femma!
          </p>
          <p xml:id="i-4RyzrTV1bo3T4KD8SYzyFV">
            Lyckas vi få EU att ställa sig bakom fackliga rättigheter på
            Europanivå och krav på rättvis handel skulle det innebära ett
            dramatiskt steg i kampen mot de multionationella företagens rovdrift!
          </p>
        </div>
        <div type="motSignatures">
          <list>
            <item xml:id="i-JT1Rkv2J5xDYTSmLYtUGt7">
              Hillevi Larsson (s)
            </item>
          </list>
        </div>
      </div>
    </body>
  </text>
</TEI>
