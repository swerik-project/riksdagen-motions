<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1958-a-ak--00343">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__343/mot_1958_a_ak__343-001.pdf"/>
      <fw xml:id="i-QZw9pCGMu6VfYt5xLLVjrZ">
        Motioner i Andra kammaren, nr 343 år 1958 11
      </fw>
      <div xml:id="i-MmCWTwRGZLEWzcp3Ki74na" type="motHeader">
        <div xml:id="i-N1Yi5gdiEKmkarqcDxfmMx" type="motTitle"/>
        <div xml:id="i-PtgASmyHKog5hnWKyRGKs3" type="motSubmissionInfo"/>
      </div>
      <div xml:id="i-RQQkk94GXUfaZkp9KkSztz" type="motBody">
        <div xml:id="i-PVkecLhYpgx9cJeW42K6sq">
          <p xml:id="i-KwgHAnbs6UzsxUb5UDxQmw">
            Nr 343
          </p>
          <p xml:id="i-83WY77ijfWNWiEtkmUVTA7">
            Av herr Cassel m. fl., om införande av ett rättsinstitut innebäran-
            de enskild äganderätt till lägenheter.
          </p>
          <p xml:id="i-3znb48sSWngcbRttk1czd9">
            En av de för närvarande mest brännande frågorna på byggnadsområdet
            är saneringen av fastighetsbeståndet i städernas centralare delar.
            Behovet av saneringsåtgärder har tidigare vid skilda tillfällen
            fastslagits, bl. a. av statsmakterna i samband med olika bostadssociala
            utredningar. Av olika skäl har saneringsverksamheten emellertid
            stagnerat. Sålunda har beräk- nats att under tiden 1921—1945 ca
            40 2 av de färdigställda bostadslägen- heterna härrörde från saneringsföretag
            mot ca 10 92 under tiden därefter. Stagnationen har medfört en
            rad ogynnsamma verkningar, vilka dock icke alltid blivit omedelbart
            skönjbara och därför ej i tillbörlig grad beaktade. I dagens läge
            torde man icke längre utan allvarliga skadeverkningar kunna nonchalera
            saneringsfrågorna. På många håll i landet är en fastig- hetssanering
            nu oundgängligen nödvändig. Härtill bidrar flera orsaker, som
            sammanhänger både med fastigheternas skick och med kravet på modern
            planering i städerna. Sålunda är byggnaderna ofta omoderna, hårt
            nedslit- na och förfallna, ofta till följd av ett på grund av
            hyresregleringen efter- satt underhåll. I vissa fall hotar ren
            förslumning. Ålderdomliga kvarters- och tomtbildningar omöjliggör
            på en del orter en rationell lösning av de problem, som städernas
            behov av kommunikationsleder och öppna platser för med sig. Trafiken
            kräver en översiktlig planering. Efter hand som de för bostadsbebyggelse
            väl lämpade områdena i städernas ytterområden bli- vit utnyttjade
            blir det också allt oförsvarligare att låta de centralare de-
            larna upptas av otidsenliga byggnader, som icke på långt när bidrar
            till bostadsförsörjningen så, som en modern bebyggelse skulle
            kunna göra. Bo- stadsbebyggelsen blir på detta sätt i stor utsträckning
            fellokaliserad. Det är t. ex. angeläget att bereda flerfamiljshusens
            innevånare så kort restid som möjligt, och man bör därför eftersträva
            att lägga dessa hus centralt.
          </p>
          <p xml:id="i-4r7b8H645WWjaqB5dyyXGE">
            Om saneringsfrågorna till fullo beaktades skulle emellertid —
            enligt vad företagna utredningar visar — för lång tid framåt en
            mycket betydande
          </p>
          <p xml:id="i-FfJE2jZH1oaUv9L3WMj2sL">
            del av nyproduktionen av bostadshus kunna förläggas till centralt
            belägen mark. Det är vår övertygelse, att saneringsproblemen kräver
            en långt större uppmärksamhet än vad som hittills kommit dem till
            del. Av väsentlig betydelse då det gäller saneringen är att en
            rationell pla- nering av bebyggelsen sker. Denna planering måste
            göras för relativt stora områden på en gång, eftersom saneringsföretagen
            annars ej kan genom- föras på ett ekonomiskt riktigt sätt. Vid
            det arbete för sanering som hit- tills utförts i olika städer
            har det emellertid visat sig, att mycket stora svå-
          </p>
          <pb facs="riksdagen-motions-pdf/data/1958/mot_1958_a_ak__343/mot_1958_a_ak__343-002.pdf"/>
          <fw xml:id="i-XWq2WWizs4LCfDkQZWxJAM">
            12 Motioner i Andra kammaren, nr 343 år 1958
          </fw>
          <p xml:id="i-2KuTRWhWLZhoLv7W23Kd35">
            righeter yppats både för saneringsprojektens planering och för
            deras ut- förande. I någon mån har dessa svårigheter varit av
            teknisk art. Till över- vägande delen har de dock haft juridisk-ekonomisk
            karaktär. Marken i städernas innerområden är nämligen regelmässigt
            splittrad i en mängd små mer eller mindre oregelbundna tomter,
            som oftast befinner sig i olika äga- res händer. Detta medför
            stora svårigheter då det gäller att — så som är nödvändigt för
            saneringsföretagens genomförande — upphäva bestående tomtgränser
            och samla äganderätten till ett flertal sammanhängande tomt- områden
            till ett enda rättssubjekt. De åtgärder som hittills vidtagits
            för att avhjälpa dessa olägenheter har väsentligen syftat till
            att förse kommunerna med maktmedel för att över- ta marken och
            därigenom kunna uppträda som initiativtagare till sane- ringsåtgärder,
            verkställare av sådana och ägare av alltmer betydande mark- områden
            i städerna. Däremot har föga gjorts för att animera och under-
            lätta för de enskilda fastighetsägarna själva att medverka till
            saneringen. En sådan medverkan ställer sig nu ofta mycket svår.
            Därest nämligen en privat köpare till det saneringsområde varå
            nybyggnad planeras anmält sig, fordras för att saneringen skall
            kunna genomföras att samtliga ägare till de bestående tomterna
            går med på att sälja desamma. Traditioner, fa- miljeband, de hänsyn
            som sammanhänger med dispositionen av kommer- siella lokaler i
            fastigheterna samt den nuvarande bostadsbristen gör emel- lertid
            ej sällan tomtägarna ovilliga att sälja, och det har hänt att
            ett privat saneringsprojekt helt omöjliggjorts genom att en eller
            ett par fastighets- ägare vägrat avyttra sina tomter. I sådant
            fall kan saneringen genomföras endast om kommunen själv uppträder
            som köpare och med maktmedel tvingar de enskilda fastighetsägarna
            att avstå från sin mark. Sådana kom- munala saneringsföretag är
            enligt vår mening att betrakta som nödlös- ningar. I en del fall
            är tomtägarna visserligen eniga om angelägenheten av sa- neringsprojektets
            genomförande och villiga att överlåta tomterna till ett enda rättssubjekt,
            men ingen av ägarna har ekonomiska möjligheter att förvärva de
            andras tomter för att själv utföra saneringsföretaget, och an-
            nan köpare anmäler sig icke. även under sådana omständigheter
            hotar ofta ingripanden från kommunens sida. Dessa kommunala engagemang
            anser vi vara både onödiga och olyckliga. De medför, som redan
            antytts, att en allt större del av marken kommer i kommunens ägo,
            varigenom mindre och mindre utrymme lämnas åt det enskilda fastighetsägandet.
            För vår del finner vi det angeläget att slå vakt om det enskilda
            fastighetsägandet och i möjligaste mån vidga detta. Det betyder,
            vad saneringsfrågorna beträffar, att åtgärder måste vidtas för
            att underlätta enskilt deltagande i saneringen och även uppmuntra
            därtill. Det är uppenbart att i fall sådana som de ovan angivna
            saneringen skulle avsevärt underlättas, därest man för de enskilda
            tomtägarna kunde ställa i utsikt att de på grund av sitt tomtinnehav
            på något sätt skulle få ingå som ägare av den efter saneringen
            bildade tomten och de därå uppförda bygg-
          </p>
          <pb facs="riksdagen-motions-pdf/data/1958/mot_1958_a_ak__343/mot_1958_a_ak__343-003.pdf"/>
          <fw xml:id="i-FrqnY6UYk4a8SVmjsBe7dx">
            Motioner i Andra kammaren, nr 343 år 1958 13
          </fw>
          <p xml:id="i-XuDDmyzpx2nkXjfnLjW3r4">
            naderna. De finge då intresse av att medverka i saneringen och
            att som in- satskapital till densamma tillskjuta de av dem ägda
            tomterna. Sedan sa- neringen genomförts kvarstode ju ändock deras
            äganderätt till en del av fastigheten. Varken bostadsrättsföreningsinstitutet
            eller övliga former av samäganderätt syns emellertid i nu förevarande
            avseende obetingat lämp- liga, bl. a. därför att de icke medför
            enskild, avgränsad äganderätt. Och sådan syns inte minst av psykologiska
            skäl mest eftersträvansvärd. Det synes som om man i utlandet uppmärksammat
            dessa frågor mera än hos oss. Sålunda har i Tyskland saneringen
            av städerna i samband med återuppbyggnaden efter det andra världskriget
            i hög grad underlättats ge- nom det tyska rättsinstitutet &gt;»Wohnungseigentum&gt;.
            Detta institut tillkom år 1951 och har konstruerats som en särskild
            form av samäganderätt till fastighet, vilken rätt kvalificerats
            genom delägarnas enskilda äganderätt till lägenheter eller vissa
            andra delar av fastigheten. Väsentligt är således att enskild
            äganderätt till lägenheter skapats. Praktiskt gestaltar sig rättsförhållandena
            beträffande en bostadsfastig- het, vari &gt;»Wohnungseigentum&gt;
            inrättats, på följande sätt. Varje lägenhet äges med enskild äganderätt
            av en lägenhetsägare. Denna enskilda ägan- derätt är oupplösligt
            förbunden med en ideell andel i de för gemensamt bruk i fastigheten
            ingående delarna, t. ex. tomt, trappuppgångar, källare 0. s. v.
            Dessa delar ägs således med samäganderätt av alla fastighetens
            lä- genhetsägare. »Wohnungseigentum&gt;» kan definieras såsom
            den enskilda äganderätten till en bostadslägenhet i förbindelse
            med samäganderättsan- del i den gemensamma egendom till vilken
            den hör. En &gt;Wohnungseigen- tum&gt; kan köpas och säljas samt
            intecknas för gäld. Den kan sägas ha alla de den enskilda äganderättens
            karakteristika, som icke får vika inför så- dana förhållanden,
            som ett samboendeförhållande alltid måste föra med sig. Den kan
            instiftas redan vid planeringen av ett hus, innan detta bygges,
            men den kan också uppkomma genom att i ett färdigbyggt hus lägenhe-
            lerna säljs och &gt;»Wohnungseigentum»-gemenskap inrättas. Fastighetens
            för- valtning sköts av alla lägenhetsägarna gemensamt genom utsedd
            förvalta- re och genom lägenhetsägarstämma. »Wohnungseigentum»
            synes i Tysk- land ha fått en relativt vidsträckt tillämpning,
            och dess införande förefal- ler icke ha berett större svårigheter.
            Det syns mycket sannolikt, att om det i Sverige funnes ett institut
            lik- nande det tyska »&gt;Wohnungseigentum» betydande hinder för
            sanering i privat regi skulle vara undanröjda. Sålunda skulle
            det bli möjligt, att de enskilda tomtägarna i mycket högre grad
            än nu enades om saneringspro- jekten och genomförde dem själva;
            traditioner, familjeband och faktorer av psykologisk art komme
            ju att i hög grad beaktas. Det kommunala in- flytandet och den
            hotande kommunaliseringen av fastighetsbeståndet skulle kunna
            undvikas. Den enskilda äganderätten skulle sättas i första rummet.
            Ett institut motsvarande »&gt;Wohnungseigentum» skulle emellertid
            också medföra åtskilliga andra fördelar. Om man kunde erbjuda
            de bostadssö- kande enskild äganderätt inte endast till villor
            och radhus utan även till
          </p>
          <pb facs="riksdagen-motions-pdf/data/1958/mot_1958_a_ak__343/mot_1958_a_ak__343-004.pdf"/>
          <fw xml:id="i-AFM3dpcLLdzBEyfX98XPHv">
            14 Motioner i Andra kammaren, nr 343 år 1958
          </fw>
          <p xml:id="i-DesSZsxD66mimNn91zqswv">
            bostadslägenheter skulle detta sannolikt uppmuntra till ett ökat
            bostads- sparande, varigenom i dagens läge ytterst önskvärda kapitaltillskott
            till bostadsbyggandet skulle erhållas och bostadskrisen kunna
            hävas snabbare än som eljest kan ske. Andra önskvärda åtgärder
            för att uppmuntra bo- stadssparandet, t. ex. viss skattefrihet
            för amorteringar, skulle kunna ges en vidsträckt och rättvis tillämpning
            och därigenom i sin tur i än högre grad, än om enskild äganderätt
            till lägenheter icke funnes, bidra till att bostadsbyggandets
            kapitalförsörjning ordnades på ett tillfredsställande sätt. Därest
            ett rättsinstitut innebärande enskild äganderätt till lägenheter
            in- rättades skulle detta innebära, att redan uppförda fastigheter
            skulle kunna omvandlas till &gt;»Wohnungseigentum&gt;-hus. Stor
            betydelse skulle detta ha inte minst för de fastigheter, där kommunerna
            har ägarintressen. Hyres- gästerna skulle kunna bli ägare av lägenheterna,
            varigenom reparations- och underhållskostnaderna skulle kunna
            pressas ned, eftersom reparatio- nerna i stor utsträckning skulle
            komma att utföras av ägarna själva. Fastig- hetsägandet skulle
            populariseras, och ansvaret för bostädernas goda skick skulle
            förstärkas avsevärt i förhållande till vad som nu är fallet. Samtidigt
            skulle, vad de s. k. allmännyttiga bostadsföretagens hus beträffar,
            statliga och kommunala lånemedel kunna frigöras och disponeras
            för andra bygg- nadsobjekt. Att detta vore en högst önskvärd utveckling
            är uppenbart. Vi anser, att vad vi nu anfört väl motiverar, att
            en utredning görs om möjligheterna att i Sverige införa ett institut
            liknande det tyska &gt;»Wohnungs- eigentum&gt;». Det må emellertid
            framhållas, att införande av äganderätt till bostadslägenheter
            också skulle stöta på många stora svårigheter. Det räc- ker att
            peka på hänsynen till de bestående grundprinciperna för fastighets-
            rätten i vårt land, avgränsningen till institutet bostadsrätt
            och de problem, som lägenheterna skulle erbjuda som kreditobjekt.
            Måhända kommer det att vid närmare studium befinnas, att de fördelar,
            som skulle nås med ett institut motsvarande »Wohnungseigentum&gt;,
            kan erhållas också genom en upprustning och modernisering av bostadsrättsinstitutet.
            I så fall bör en utredning också omfatta dessa frågor. Varje nytt
            uppslag som kan medföra, att situationen på bostadsmarknaden och
            saneringsområdet förbättras, måste hälsas med tillfredsställelse.
            Med stöd av det anförda hemställes, att riksdagen i skrivelse
            till Kungl. Maj:t måtte begära en utredning med direktiv att undersöka
            möjligheterna att i svensk rätt införa ett institut innebärande
            enskild ägande-
          </p>
          <p xml:id="i-NxL1oGUiXSmQ7Vy6Y5VBD5">
            rätt till lägenhet samt att — om ett sådant institut icke skulle
            visa sig realiserbart — klarlägga huruvida de i mo- tionen angivna
            syftena kan nås genom en revision av bo- stadsrättsinstitutet.
          </p>
          <p xml:id="i-BWpi95X5ULtiwZqLSqzg2W" type="date">
            Stockholm den 26 januari 1958
          </p>
          <p xml:id="i-2Mv43oxxBPK2D2tBwbTeVd">
            Leif Cassel Tage Magnusson Eric Nilsson i Borås i Svalöv
          </p>
        </div>
      </div>
    </body>
  </text>
</TEI>
