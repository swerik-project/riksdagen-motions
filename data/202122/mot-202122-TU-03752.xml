<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-03752">
  <teiHeader>
    <fileDesc>
      <titleStmt>
        <title>En modern tågpolitik för pendling, gods, jobb och tillväxt</title>
        <author corresp="i-5kLPqJYKuXdEi7mU2QqyGZ">av Maria Stockhaus m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3752 av Maria Stockhaus m.fl. (M)</title>
          <idno type="rdwebb">H9023752</idno>
          <rs type="number">3752</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9023752/text</ref>
          <ref type="dokument_url_html">http://data.riksdagen.se/dokument/H9023752</ref>
          <ref type="dokumentstatus_url_xml">http://data.riksdagen.se/dokumentstatus/H9023752</ref>
          <ref type="docx">http://data.riksdagen.se/fil/8C0DE8F8-C75A-4C13-B15A-76A243FFC952</ref>
          <ref type="pdf">http://data.riksdagen.se/fil/604F01ED-0241-4212-8319-26B0D26A74E7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KoABdAPF5wcu7bTLEqhj3Z</idno>
            <name>Helena Storckenfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8B4ueCC9pupiEWN32uixW9" type="signed"/>
        <correspContext corresp="i-8B4ueCC9pupiEWN32uixW9">
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-S1jBpohzgG7cgcBjfgN1Fb"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-KoABdAPF5wcu7bTLEqhj3Z"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-3PejfC6DLADwCwjFHBuNkf" type="submitted">
          <date when="2021-10-05"/>
          <time when="12:39:49"/>
        </correspAction>
        <correspAction xml:id="i-2A85wnMYqh9qi1t64WKzFC" type="reviewed">
          <date when="2021-10-05"/>
          <time when="15:22:32"/>
        </correspAction>
        <correspAction xml:id="i-HiJxfNyJXhoT7pTD3c8m66" type="referred">
          <date when="2021-10-14"/>
        </correspAction>
        <correspAction xml:id="i-HD4v9AdS9P4XQEHRpwDK75" type="assigned">
          <date when="2022-11-08"/>
          <time when="09:37:36"/>
        </correspAction>
        <correspContext corresp="i-HD4v9AdS9P4XQEHRpwDK75">
          <ref type="assignedTo">Trafikutskottet</ref>
        </correspContext>
        <correspAction xml:id="i-E4rouXADTpE5qGfaDAidPx" type="behandlas_i"/>
        <correspContext corresp="i-E4rouXADTpE5qGfaDAidPx">
          <ref type="uppgift">2021/22:TU17</ref>
          <ref type="ref_dok_id">H901TU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU17</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-72rkLT3X6ovFgqKyixogdT" type="behandlas_i"/>
        <correspContext corresp="i-72rkLT3X6ovFgqKyixogdT">
          <ref type="uppgift">2021/22:TU11</ref>
          <ref type="ref_dok_id">H901TU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU11</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B6wvSxsv5Vbk9uB9MvLWtV" type="behandlas_i"/>
        <correspContext corresp="i-B6wvSxsv5Vbk9uB9MvLWtV">
          <ref type="uppgift">2021/22:TU9</ref>
          <ref type="ref_dok_id">H901TU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU9</ref>
          <ref type="ref_dok_titel">Fjärde järnvägspaketet och andra järnvägsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KoeLU8cXz3HgGGec42mEaT" type="behandlas_i"/>
        <correspContext corresp="i-KoeLU8cXz3HgGGec42mEaT">
          <ref type="uppgift">2021/22:TU5</ref>
          <ref type="ref_dok_id">H901TU5</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU5</ref>
          <ref type="ref_dok_titel">Kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KpdYyhmUqsXNC3w7dP3Dks" type="behandlas_i"/>
        <correspContext corresp="i-KpdYyhmUqsXNC3w7dP3Dks">
          <ref type="uppgift">2021/22:TU16</ref>
          <ref type="ref_dok_id">H901TU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU16</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3752 av Maria Stockhaus m.fl. (M)
          En modern tågpolitik för pendling, gods, jobb och tillväxt
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-WMT1DJsfrED3Q6AyreuMza">
            Förslag till riksdagsbeslut
          </head>
          <list style="ol">
            <item xml:id="i-Ai36HhJubnoKRwfkXTZQUo">
              Riksdagen ställer sig bakom det som anförs i motionen om tågsatsningar
              som gynnar jobb och tillväxt och tillkännager detta för regeringen.
            </item>
            <item xml:id="i-Wn3z7RpkWkES3VAGfcgzan">
              Riksdagen ställer sig bakom det som anförs i motionen om att
              säga nej till byggandet av höghastighetsjärnväg och tillkännager
              detta för regeringen.
            </item>
            <item xml:id="i-CrYxuTjCVUwseaJ8QkMexU">
              Riksdagen ställer sig bakom det som anförs i motionen om järnvägsunderhåll
              och tillkännager detta för regeringen.
            </item>
            <item xml:id="i-BuUY12dXEjd4PhLRzFaBp3">
              Riksdagen ställer sig bakom det som anförs i motionen om kapacitetsbrister
              på järnvägen och tillkännager detta för regeringen.
            </item>
            <item xml:id="i-6dWpsLjXUBumdzuNG4Dmtn">
              Riksdagen ställer sig bakom det som anförs i motionen om att
              det ska gå att köra tåg i 250 kilometer i timmen på viktiga stråk
              i hela Sverige och tillkännager detta för regeringen.
            </item>
            <item xml:id="i-TpEY4z46BsPvpHYGFNNe8t">
              Riksdagen ställer sig bakom det som anförs i motionen om nationella
              mål om punktlighet och ekonomiska incitament att hålla dessa och
              tillkännager detta för regeringen.
            </item>
            <item xml:id="i-7owKD83CV6unPkTU4ABaz2">
              Riksdagen ställer sig bakom det som anförs i motionen om konkurrensneutral
              tillgång till järnvägens infrastruktur och tillkännager detta
              för regeringen.
            </item>
            <item xml:id="i-9cpF3ZKeK6qotZBMsZ7BHj">
              Riksdagen ställer sig bakom det som anförs i motionen om att
              förbättra Trafikverkets arbete med underhåll av järnväg för att
              säkra gods- och pendlingsflöden och tillkännager detta för regeringen.
            </item>
            <item xml:id="i-5vB5DBiTS54To4o8ageajH">
              Riksdagen ställer sig bakom det som anförs i motionen om konkurrensneutral
              tillgång till digital infrastruktur och tillkännager detta för
              regeringen.
            </item>
            <item xml:id="i-UhZmD6pLEimKuAFVxFZGuj">
              Riksdagen ställer sig bakom det som anförs i motionen om att
              främja en fortsatt konkurrensutsatt marknad för underhåll av järnvägen
              och tillkännager detta för regeringen.
            </item>
            <item xml:id="i-XVe7Wh8CaL7Mg7tFvFg2R8">
              Riksdagen ställer sig bakom det som anförs i motionen om att
              ta nästa steg i arbetet för att halvera restiden med tåg mellan
              Oslo och Stockholm och tillkännager detta för regeringen.
            </item>
            <item xml:id="i-8EkjUWgHrh4zKyD463s2xG">
              Riksdagen ställer sig bakom det som anförs i motionen om fler
              längre och tyngre tåg och tillkännager detta för regeringen.
            </item>
            <item xml:id="i-Bb68PCNRGroNAiNkBTU4PC">
              Riksdagen ställer sig bakom det som anförs i motionen om att
              göra en översyn i syfte att minska fusket med biljetter och tillkännager
              detta för regeringen.
            </item>
            <item xml:id="i-8hgrp4TWMXBKpE52QqHELC">
              Riksdagen ställer sig bakom det som anförs i motionen om skärpta
              straff för personer som otillbörligen befinner sig inom spårområde,
              och detta tillkännager riksdagen för regeringen.
            </item>
            <item xml:id="i-66LbVpnahGnGPCtHnEa5Nr">
              Riksdagen ställer sig bakom det som anförs i motionen om böter
              på plats vid otillbörligt uppehållande inom spårområde och tillkännager
              detta för regeringen.
            </item>
            <item xml:id="i-RuUkoJvmreVSjXn3VqyURU">
              Riksdagen ställer sig bakom det som anförs i motionen om tydliga
              regler avseende operatörers ansvar för att inte förorsaka onödigt
              slitage på järnvägar och tillkännager detta för regeringen.
            </item>
            <item xml:id="i-W75s8GzuJmnZTcKRmFbgfQ">
              Riksdagen ställer sig bakom det som anförs i motionen om sanktionsavgifter
              för bokade men icke nyttjade tåglägen och tillkännager detta för
              regeringen.
            </item>
            <item xml:id="i-SNkUSTHL44TWt75aq2wPTS">
              Riksdagen ställer sig bakom det som anförs i motionen om förutsättningar
              för ett gemensamt biljettsystem i hela Europa och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-3kHdKicBDbivYrQfQhfScv" type="h1">
            Motivering
          </head>
          <p xml:id="i-RLrTSU3JJvixgYmib7sk7T">
            Svensk järnväg har problem med trängsel på spåren i pendlingsområden
            och eftersatt underhåll som påverkar inte minst gods- och pendlingsflöden.
            Regeringens oförmåga att hantera frågan om höghastighetståg på
            ett ekonomiskt ansvarsfullt sätt har påverkat de­batten om järnväg.
            Viktiga frågor avseende utvecklingen av svensk järnväg har till
            stor del försvunnit från den politiska dagordningen. I stället
            har debatten fastnat i en omodern diskussion om att flytta över
            transporter från flyg, båt och väg till räls. Moderaterna ser
            tåget som ett av fyra viktiga framtida fossilfria färdmedel. Sverige
            behöver en robust järnväg med bra underhåll.
          </p>
          <p xml:id="i-M4t56m4wspj2rVaicarwxc">
            Moderaterna vill kombinera robusta och ekonomiskt försvarbara
            underhållsinsatser med investeringar i kostnadseffektiva och kapacitetshöjande
            åtgärder på järnväg runt omkring i landet. Vi satsar kommande
            planperiod 13 miljarder mer än regeringen på järnvägsunderhåll.
            Det behövs mer av underhåll, fler spår i befintligt nät och helt
            nya spår när det är samhällsekonomiskt försvarbart. Moderaterna
            vill prioritera de järnvägs­satsningar som ger ekonomisk lönsamhet.
            Vi vill se en hållbar politik för en robust järnväg som gynnar
            jobb och tillväxt.
          </p>
          <head xml:id="i-8bMN9tH8YDno12CuxjwsMs" type="h2">
            Prioritera tågsatsningar som gynnar jobb och tillväxt
          </head>
          <p xml:id="i-5q6J3RZQKgF7R3LJ5m9kam">
            Riksrevisionen riktar i rapporten Att tänka efter före – statens
            planering av höghastig­hetsjärnvägar (RiR 2019:31) skarp kritik
            mot regeringens hantering av frågan om hög­hastighetsjärnväg.
            Riksrevisionen noterar att projektet inte bedömts enligt de riktlinjer
            som riksdagen och regeringen ställt upp. I stället föreslår Riksrevisionen
            att regeringen ska identifiera de brister i förhållande till de
            transportpolitiska målen som höghastighets­järnvägen är tänkta
            att lösa. Det handlar framför allt om att utreda steg 1‑åtgärder
            såsom avgifter och skatter för att uppnå ett effektivare kapacitetsutnyttjande,
            men även steg 2‑ och steg 3‑åtgärder såsom optimeringsåtgärder
            och trimningsinsatser.
          </p>
          <p xml:id="i-M7z83T9wqTMHim7dTyht33">
            Moderaterna ställer sig bakom Riksrevisionens bedömningar och
            konstaterar att dessa ligger i linje med den kritik vi tidigare
            riktat mot regeringens politik. Regeringens hantering av frågan
            om svensk järnväg är i hög grad präglad av en politisk låsning
            vid höghastighetsjärnväg. Att regeringen i proposition 2020/21:151
            väljer att dra hela projek­tet i ytterligare årslång långbänk
            är direkt ansvarslöst.
          </p>
          <p xml:id="i-FXcac1QQc9Gc5Pn7ztWJTZ">
            Moderaterna anser att den så kallade fyrstegsmodellen är väl
            inarbetad och syftar till att säkerställa att skattebetalarnas
            pengar används på ett ansvarsfullt sätt. Nu är det hög tid för
            regeringen att tillsätta en större övergripande utredning som
            syftar till att identifi­erade bristerna i svensk järnväg med
            utgångspunkt i fyrstegsprincipen. Utredningen bör prioritera tågsatsningar
            som gynnar jobb och tillväxt, exempelvis möjligheten att köra
            längre tåg, bättre underhåll, bygga bort så kallade flaskhalsar
            och fokusera på människors möjlighet till pendling.
          </p>
          <head xml:id="i-JW1Ffng849kpq4KPdDvZmP" type="h2">
            Nej till höghastighetståg
          </head>
          <p xml:id="i-9TpM31TVJbvzdTeHs5YucX">
            Utifrån prioriteringar om den samhällsekonomiska och miljömässiga
            nyttan säger Moderaterna nej till höghastighetsjärnväg.
          </p>
          <p xml:id="i-E4tVi4R2j1TErVKMkkc8bt">
            Externa beräkningar pekar på en sammanlagd kostnad för projektet
            på mellan 350 och 400 miljarder kronor, och projektet beräknas
            bli klimatneutralt tidigast 2050. De tidsmässiga och miljömässiga
            vinsterna blir begränsade. Järnvägens stora utmaningar kopplat
            till pendling och bristfälligt underhåll löses inte genom satsningen
            på höghastig­hetståg.
          </p>
          <head xml:id="i-XNjxNSsgDeCVABopK1q2jo" type="h2">
            Prioritera jobb och tillväxt i hela Sverige
          </head>
          <p xml:id="i-ThGja4NCwKn1HzSmgAquNu">
            Svensk järnväg behöver rustas för pendling och gods. Moderaterna
            vill bygga färdigt påbörjade satsningar, gå vidare med vissa utpekade
            prioriterade satsningar som exempel­vis halverad restid Oslo–Stockholm,
            bygga klart Västra stambanan och att långsiktigt kunna köra tåg
            250 km/tim genom hela Sverige. Fokus ska vara jobb och tillväxt
            i hela Sverige. Detta kräver att bygga bort flaskhalsar, binda
            ihop och utöka pendlingsstråk och stärka godstrafiken.
          </p>
          <head xml:id="i-664AuSD353jnGWmYw7maLc" type="h2">
            Inför nationella mål om punktlighet och ekonomiska incitament
            för att hålla dessa
          </head>
          <p xml:id="i-Uw9YLMFQ6WTsPEP9Hasd6f">
            Punktlighet är viktig, och det ska löna sig att göra rätt. I
            dag saknas tillräckligt tydliga ekonomiska incitament som innebär
            konsekvenser för operatörer som inte sköter sig. Regeringen bör
            initiera en utredning om punktlighet med ekonomiska incitament
            som gynnar de som uppfyller kraven avseende punktlighet.
          </p>
          <head xml:id="i-EAadPjiXjk3o7zmWhZhfyM" type="h2">
            Prioritera järnvägsunderhållet
          </head>
          <p xml:id="i-QSpNrP1AtEq4u2kgoqgzmE">
            Den svenska järnvägen har stora brister avseende underhåll. Detta
            är en skuld som byggts upp under decennier och som behöver prioriteras
            under kommande planperiod. Företag ska kunna känna trygghet att
            varor levereras i tid i samband med godstrans­porter. På samma
            sätt ska pendlare veta att de kan komma i tid till jobbet och
            hem för att hämta på exempelvis förskola. Regeringen bör initiera
            arbetet med att ta fram en plan för att täcka underhållsskulden
            på järnväg.
          </p>
          <head xml:id="i-PLUcTLVvZhP5wVuL6KYWxd" type="h2">
            Åtgärda järnvägens kapacitetsbrister
          </head>
          <p xml:id="i-TfBDibUYedU3tF3q4YCDGL">
            Det finns ett antal områden på det svenska järnvägsnätet där
            det ofta uppstår förseningar och trängsel. För att säkerställa
            flöden både för pendlare och godstranstransporter bör regeringen
            tydligt identifiera dessa områden och ge Trafikverket tydligt
            i uppdrag att prioritera arbetet med dessa i en sammanhållen kontext.
          </p>
          <head xml:id="i-KBcXvHvitPBSems8mUfzts" type="h2">
            Tåg 250 kilometer i timmen på viktiga stråk genom hela Sverige
          </head>
          <p xml:id="i-NudUfEbbiUZc3Ar5J3aX1T">
            Som en del av arbetet att stärka järnvägen bör regeringen långsiktigt
            verka för att det ska vara möjligt att köra tåg 250 kilometer
            i timmen på sträckor över hela Sverige. Detta ska ske etappvis,
            där det är samhällsekonomiskt lönsamt. Detta ska ses som se en
            långsiktig vision för arbetet att stärka svensk järnväg som helhet.
          </p>
          <head xml:id="i-VSNJSfvMrREjbgGXyQ5oqY" type="h2">
            Säkerställ konkurrensneutral tillgång till järnvägens infrastruktur
          </head>
          <p xml:id="i-N7CA1GEY5KVTh5Ti2ffqbZ">
            Moderaterna tror på mångfald och sund konkurrens. Svensk järnväg
            präglas fortsatt av tidigare decenniers statliga monopol. Vi ser
            detta i exempelvis tilldelning av spårtider vid rusningstrafik
            och svårighet för konsumenter att kunna boka biljetter från olika
            bolag. Monopolet är avskaffat men strukturerna lever fortsatt
            kvar. Det är olyckligt då en sund konkurrens driver utvecklingen
            och gynnar konsumenten med lägre priser och större tillgänglighet.
            Den svenska järnvägen behöver långsiktigt bli betydligt mer dynamisk,
            modern och tillgänglig. Regeringen bör skyndsamt säkerställa att
            fler kommersiella tågbolag kan få tillgång till en konkurrensneutral
            järnvägsinfrastruktur bland annat i form av tåglägestilldelning,
            depåtillgång och signalsystem.
          </p>
          <head xml:id="i-92GU3SDZsYGLX7GJet6ecW" type="h2">
            Inför sanktionsavgifter för bokad men icke nyttjad spårtid
          </head>
          <p xml:id="i-TunitdSwftr3PkiQnYXfCY">
            Att företag bokar spårtider som de inte nyttjar är från tid till
            annan ett problem. I dag sker detta utan att det får konsekvenser.
            Det är orimligt givet att det på vissa platser och vid vissa tider
            är stor trängsel på spåren. Detta gäller exempelvis vid storstädernas
            in- och utpendling. Regeringen bör utreda hur detta kan stävjas
            och överväga en modell där företag riskerar böter för bokad och
            inte nyttjad spårtid.
          </p>
          <head xml:id="i-G3SfdYvsbTf5A7jqbbgXZR" type="h2">
            Säkerställ konkurrensneutral tillgång till digital infrastruktur
          </head>
          <p xml:id="i-FB12Gf1edwAKxWHd8y7uT4">
            Det ska vara lätt att boka tågbiljett vid resa inom landet och
            lätt att välja mellan olika tågsätt och bolag. Detta är förutsättningen
            för en fungerande marknad. Så är inte fallet i dag. Konsumenter
            tvingas i stället söka mellan olika hemsidor och system. Konkurrens­verket
            konstaterar i en skrivelse till regeringen (dnr 230/2018) att
            det finns ett större marknadsproblem och pekar på faktorer som
            SJ:s starka ställning på tågmarknaden i kombination med dess position
            som den centrala försäljningskanalen. Regeringen bör därför skyndsamt
            säkerställa att hinder tas bort för en marknadsdriven konkurrens­neutral
            plattform för att köpa biljetter från alla bolag som kör på svensk
            järnväg
          </p>
          <head xml:id="i-9jZonHD3jfsRzRdAgw7cvy" type="h2">
            Främja en fortsatt konkurrensutsatt marknad för underhåll av
            järnvägen
          </head>
          <p xml:id="i-2xBC1z56xavFpmt2G9AmcF">
            Trafikverket fick den 14 november 2019 uppdraget att upprätta
            en långsiktig plan för underhåll av järnväg. Efter begäran från
            Trafikverket beslutade regeringen att förlänga uppdraget, och
            utredningen presenterades den 29 april (SOU 2020:18). Utredningen
            föreslår i linje med de av regeringen aviserade riktlinjerna att
            delar av järnvägsunder­hållet ska återförstatligas.
          </p>
          <p xml:id="i-Nau6hEiWVRWsbMp8DTdfYk">
            Att järnvägens underhåll och investeringar upphandlas har inneburit
            att våra skatte­medel kunnat användas effektivare. Enligt en rapport
            från VTI har konkurrensutsätt­ningen genom upphandling av järnvägsunderhåll
            sänkt underhållskostnader med ca 12 procent. Detta med bibehållen
            kvalitet. Det är i ljuset av detta som regeringens vilja om återförstatligande
            blir obegriplig. Vi lever i en modern och global tid med många
            och stora aktörer inom järnvägssektorn. Att backa tillbaka till
            ett gammalt monopolliknande system kommer att generera ökade kostnader
            samt effektivt stänga dörren för nya och innovativa lösningar.
            Trafikverkets ansvar för besiktningen av skicket och underhålls­behoven
            på hela järnvägen ska dock ligga kvar. Flera utvärderingar, bland
            annat Gunnar Alexanderssons En annan tågordning – bortom järnvägsknuten
            (SOU 2015:110), pekar på Trafikverkets otillräcklighet avseende
            såväl upphandlingar som att bedöma järnvägen ur ett övergripande
            perspektiv. Detta behöver därmed förändras genom att öppnas upp,
            moderniseras och förbättras.
          </p>
          <head xml:id="i-PhasuDMn7kgSuVjfABD9zp" type="h2">
            Fortsätt arbetet för att halvera restiden med tåg mellan Stockholm–Oslo
          </head>
          <p xml:id="i-FAiW7Us5f2HgUDFt5oxkz9">
            Moderaterna vill fortsätta bygga ihop Sverige med grannländerna
            inom ramen för sam­arbete med privata aktörer. Sverige bör gå
            vidare med projektet järnväg Oslo–Stockholm 2.55. Projektet skulle
            fullt utbyggt halvera resandetiden från dagens sex timmar till
            tre timmar med sex stopp som gynnar pendling i växande regioner.
            Norska regeringen har ställt sig positiv till fortsatta förhandlingar.
          </p>
          <p xml:id="i-R5w6DudpMw83Y6rQ87Wq3n">
            Oslo–Stockholm 2.55 visar på alternativa möjligheter till höghastighetståg.
            Projektet nyttjar befintlig järnväg, bygger ut och nytt på de
            delsträckor där detta är nödvändigt samt samarbetar finansiellt
            med ett annan land. Allt detta sammantaget innebär en hög grad
            av kostnadseffektivitet. All forskning och erfarenhet visar att
            principen rusta, vårda och bygga om befintlig infrastruktur är
            väsentligt mycket mer lönsam än att bygga nytt. Detta gäller särskilt
            järnväg. Höghastighetståg innebär nya raka stambanor för tåg som
            färdas snabbt med väldigt få stopp. Oslo–Stockholm stärker pendlingskorridoren
            Stockholm–Västerås–Örebro–Karlstad samt det gränsöverskridande
            resandet till Oslo. Detta till en väsentligt lägre kostnad.
          </p>
          <p xml:id="i-49P2NCyW3vrhp8oZufytpe">
            Oslo–Stockholm 2.55 visar vad man kan uppnå om man utgår från
            befintlig järnväg och har ett tydligt fokus att stärka pendling
            och tillväxt. Regeringens primära syfte med höghastighetståg är
            att minska inrikesflyget. Givet att inrikesflyget vid tidpunkten
            när de nya stambanorna står färdigbyggda sannolikt kommer flygas
            fossilfritt är miljö­argumenten för höghastighetståg helt orimliga.
            Regeringen bör nu gå vidare med samtal med Norge samt ge Trafikverket
            i uppdrag att fortsätta att utreda projektet.
          </p>
          <head xml:id="i-BUPeGKjA3kVTN2iQgAjQum" type="h2">
            Bygg för fler, längre och tyngre tåg
          </head>
          <p xml:id="i-XXvTNgKDnqWZj4QGZcVMwe">
            Längre och tyngre tåg ökar tågets konkurrenskraft genom förbättrad
            lönsamhet och effektivitet. Trafikverket har genomfört försöksverksamhet
            med trafik med upp till 730 meter långa godståg i Sverige. Resultaten
            redovisas i rapporten Möjligheter att köra längre och/eller tyngre
            godståg (Trafikverket 2015:17).
          </p>
          <p xml:id="i-SeaJmFh6RT8EpfTBGGSyNj">
            Ökad längd på tåg innebär att samma mängd gods kan transporteras
            av färre tåg, och pendlingstågen kan köras med fler vagnar. Det
            ger förbättrade pendlingsmöjligheter, minskar transportkostnaderna
            och frigör kapacitet på spåren. Vidare blir järnvägs­systemet
            mindre känsligt för störningar då antalet tåg i rörelse reduceras.
            Längre och tyngre tåg är ett viktigt sätt att stärka Sveriges
            konkurrenskraft kopplat till den tunga basindustrin. Regeringen
            bör ge Trafikverket i uppdrag att prioritera frågan om att bygga
            om stationer för att kunna ta emot längre och tyngre tåg.
          </p>
          <head xml:id="i-WvH2ojdQuawWnpNkUnoFuf" type="h2">
            Minska fusket med biljetter
          </head>
          <p xml:id="i-937zjW8QV9BE263mYf5jEN">
            Arbetet mot fusket att åka med spårbunden trafik utan att betala
            avgift måste intensifi­eras. Vi ser i dag hur människor bryter
            mot detta, hur vakter blir hotade och slagna och att människor
            trotsar förbud mot tiggeri inne i vagnar. Detta visar att arbetet
            med att beivra fusk och annan brottslighet måste intensifieras.
            Regeringen bör skyndsamt utreda fler åtgärder för att beivra fusk
            och hot.
          </p>
          <head xml:id="i-3cxedwyQSRgeASknMkBxLD" type="h2">
            Skärpta straff för personer som otillbörligen befinner sig inom
            spårområde
          </head>
          <p xml:id="i-LSDVJAiG8yX8dkjVBMXghJ">
            Antalet störningstimmar på grund av att obehöriga befinner sig
            på spårområdet har enligt Trafikverket nästan fördubblats, från
            2 664 timmars försening (2013) till 5 102 (2018). I den mån de
            skyldiga straffas ligger straffen på låga bötesnivåer, varför
            straffen för dessa brott bör skärpas. Detta såväl avseende bötesbeloppens
            storlek som förbättrade möjligheter att döma till skadestånd för
            de förseningar detta orsakat. Regeringen bör skyndsamt utreda
            en lagskärpning i båda dessa delar.
          </p>
          <head xml:id="i-2eNDncsxv2y7XHrzXWi7Si" type="h2">
            Böter på plats vid otillbörligt uppehållande inom spårområde
          </head>
          <p xml:id="i-3aBH51cD9DFhbR9BJi2kre">
            För att stärka arbetet med att beivra spårspring bör polis och
            vakter ges möjlighet att utdöma böter på plats enligt samma modell
            som i dag sker för bland annat fortkörning och felparkering. Regeringen
            bör skyndsamt utreda frågan och återkomma med förslag som möjliggör
            detta.
          </p>
          <head xml:id="i-7o9qjgvBYRhXn5tmyqNRFh" type="h2">
            Tydliga regler avseende operatörers ansvar att inte förorsaka
            onödigt slitage på järnvägar
          </head>
          <p xml:id="i-Bc314NvE8CJ9cC5CJcvPk5">
            Det svenska järnvägsnätet utsätts för ständigt slitage. Detta
            gäller såväl järnvägsräls som tågens elförsörjning. Hur och i
            vilken takt är dock avhängigt på hur väl tågopera­törer sköter
            sina fordon. Här föreligger en stor skillnad där bland annat vissa
            äldre tåg nöter av tråd och föranleder elfel, förseningar och
            onödiga kostnader. I dag finns stora möjligheter att mäta och
            kartlägga slitage på elförsörjning. Exempel på detta är mät­vagnar
            (IMV 200) och mätdressiner (IMV 100) och system där ingenjörer
            kan följa tågen i realtid och se var slitage och därmed risk för
            elfel kan uppstå. Det ska löna sig för tågoperatörer att investera
            i moderna tåg som i mindre grad sliter på infrastrukturen. Regelverket
            i denna del behöver tydliggöras. Det ska löna sig ekonomiskt för
            operatörer att göra rätt. Regeringen bör se över regelverket i
            dessa delar.
          </p>
          <head xml:id="i-D3dyneXpG1Zc9htk2JYq4k" type="h2">
            Ett gemensamt biljettsystem i hela Europa
          </head>
          <p xml:id="i-6J2NFfCwNuzfs7hQQ3WHhr">
            Att boka tågbiljett över hela Europa ska vara lätt. I dag ser
            vi en stor skillnad mellan flyget och tåget. Att boka flyg till
            någon europeisk destination kräver några enstaka klick hemma på
            datorn, trots byten och att olika flygbolag är involverade. Kontrasten
            till att boka tåg, som kräver mycket tid av sökande och jämförande,
            är stor. Detta att förenkla resandet borde vara en viktig fråga
            för regeringen.
          </p>
          <p xml:id="i-VVvPdFHH98Dmo8siXoMRcL">
            Regeringen har dock valt att i stället upphandla enstaka tågförbindelser
            av nattåg till Tyskland. Detta är en dyr och ineffektiv politik
            som sannolikt bara gynnar en mycket begränsad grupp resenärer.
            Moderaterna säger nej till denna dyra och ineffektiva sats­ning.
            I stället bör regeringen skyndsamt påbörja arbetet att öppna upp
            för kommersiella plattformar i syfte att skapa förutsättning för
            ett bokningssystem av tågbiljetter som är lika lätt och transparent
            som flyget.
          </p>
        </div>
        <div type="motSignatures">
          <list>
            <item xml:id="i-G4q8nScRfa9X5MsvsgqSP2">
              Maria Stockhaus (M)
            </item>
            <item xml:id="i-RA29y8dzSrUJrskBnjNKDh">
              Sten Bergheden (M)
            </item>
            <item xml:id="i-3HTxgLhrQ28z67BfCjs5dQ">
              Anders Hansson (M)
            </item>
            <item xml:id="i-NhbX7jKjNSqD4pjZAJwNpT">
              Åsa Coenraads (M)
            </item>
            <item xml:id="i-Y7uJwRhw36zTjtU7niSWYz">
              Helena Storckenfeldt (M)
            </item>
            <item xml:id="i-9fDG9hLxGp3D7h1E767Bs6">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
