<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-01305">
  <teiHeader>
    <fileDesc>
      <titleStmt>
        <title>Barn och vuxna i ekonomiskt utsatta familjer</title>
        <author corresp="i-3SiHjpmKqDX1ahURx9ZWt3">av Maj Karlsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1305 av Maj Karlsson m.fl. (V)</title>
          <idno type="rdwebb">H8021305</idno>
          <rs type="number">1305</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8021305/text</ref>
          <ref type="dokument_url_html">http://data.riksdagen.se/dokument/H8021305</ref>
          <ref type="dokumentstatus_url_xml">http://data.riksdagen.se/dokumentstatus/H8021305</ref>
          <ref type="docx">http://data.riksdagen.se/fil/9FC83993-C8AD-4CCC-AB7D-C804828AFCA8</ref>
          <ref type="pdf">http://data.riksdagen.se/fil/8A1B63AF-D2E3-4512-922F-D8DC38A82B44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmari Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UfdLzL3dnqptLw2jWH5GXB" type="signed"/>
        <correspContext corresp="i-UfdLzL3dnqptLw2jWH5GXB">
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-EgXqeVnPhVAxu5tLpK9F8M"/>
        </correspContext>
        <correspAction xml:id="i-EsN8MPNVKB5AMzY2HApCUu" type="submitted">
          <date when="2020-10-02"/>
          <time when="10:40:18"/>
        </correspAction>
        <correspAction xml:id="i-JdbNmnexCw7xvcEhN8JETQ" type="reviewed">
          <date when="2020-10-02"/>
          <time when="11:22:28"/>
        </correspAction>
        <correspAction xml:id="i-7tDQPd91PSf7KMAgHwv3bK" type="referred">
          <date when="2020-10-14"/>
        </correspAction>
        <correspAction xml:id="i-tKHm6Fzic1UJm3jH4Qe7A" type="assigned">
          <date when="2021-06-15"/>
          <time when="13:51:30"/>
        </correspAction>
        <correspContext corresp="i-tKHm6Fzic1UJm3jH4Qe7A">
          <ref type="assignedTo">Socialutskottet</ref>
        </correspContext>
        <correspAction xml:id="i-HXQ869y4qiirJGGKK7Z4sR" type="behandlas_i"/>
        <correspContext corresp="i-HXQ869y4qiirJGGKK7Z4sR">
          <ref type="uppgift">2020/21:SoU24</ref>
          <ref type="ref_dok_id">H801SoU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU24</ref>
          <ref type="ref_dok_titel">Socialtjänst- och barnfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y9nFyvmfuisx5L6ijYTyct" type="motHeader">
        <div xml:id="i-WE4TXn8TXc6kGpMzkLzy2p" type="motTitle">
          Motion till riksdagen 2020/21:1305 av Maj Karlsson m.fl. (V)
          Barn och vuxna i ekonomiskt utsatta familjer
        </div>
      </div>
      <div xml:id="i-8d7xPHPLAPFmkmNKMvtSk9" type="motBody">
        <div xml:id="i-H186sG6avgW3RpkAgoQV2E" type="motProposal" subtype="förslag">
          <head xml:id="i-6AHgTaigFxnFyfvgLeDZzS">
            1 Förslag till riksdagsbeslut
          </head>
          <list xml:id="i-Wqi8skwQn8BUVQNAQz9uJn" style="ol">
            <item xml:id="i-DmrdFTEWEgRFSWuz8CQVtD">
              Riksdagen ställer sig bakom det som anförs i motionen om att
              dator och bredband bör ingå i riksnormen för försörjningsstöd
              och tillkännager detta för regeringen.
            </item>
            <item xml:id="i-FMhgzrSNwSLJpPvvzcTRpc">
              Riksdagen ställer sig bakom det som anförs i motionen om att
              föräldrar med försörjningsstöd ska ha rätt till ledighet från
              sina skyldigheter i syfte att ha semester med sina barn och tillkännager
              detta för regeringen.
            </item>
            <item xml:id="i-RWHRKfnjvBrwao5iuCtox2">
              Riksdagen ställer sig bakom det som anförs i motionen om att
              riktlinjerna för ekonomiskt bistånd, inklusive försörjningsplikten,
              bör ses över i syfte att säkerställa att det alltid görs individuella
              bedömningar och tillkännager detta för regeringen.
            </item>
            <item xml:id="i-QU8vr19znRSjpq8WqGy17U">
              Riksdagen ställer sig bakom det som anförs i motionen om att
              utbetalat skadestånd inte ska räknas som inkomst vid ansökan om
              ekonomiskt bistånd och tillkännager detta för regeringen.
            </item>
            <item xml:id="i-MWC8WDJQ1xxiMZqWo5iF8b">
              Riksdagen ställer sig bakom det som anförs i motionen om att
              en utredning bör tillsättas med uppgift att se över huruvida det
              s.k. arbetsvillkoret överensstämmer med socialtjänstlagens intention
              och tillkännager detta för regeringen.
            </item>
            <item xml:id="i-9iLhvWXwBN38ePmsZELg3M">
              Riksdagen ställer sig bakom det som anförs i motionen om att
              statistiken kring ekonomiskt bistånd ska kompletteras och förbättras
              och tillkännager detta för regeringen.
            </item>
            <item xml:id="i-2W9rcmfLbCyMtE9XMiGNMp">
              Riksdagen ställer sig bakom det som anförs i motionen om att
              regeringen bör utarbeta en nationell handlingsplan mot barnfattigdom
              och tillkännager detta för regeringen.
            </item>
            <item xml:id="i-6u7zxxvrYwHyvGXTbVT4pL">
              Riksdagen ställer sig bakom det som anförs i motionen om att
              socialtjänstlagen bör ändras så att barn får rätt till grundläggande
              försörjning oberoende av om föräldrarna anses ha rätt till bistånd
              eller inte, och detta tillkännager riksdagen för regeringen.
            </item>
            <item xml:id="i-XPUGZU2GJV8omiDTm52QUf">
              Riksdagen ställer sig bakom det som anförs i motionen om att
              i syfte att stärka barns rätt bör en utredning tillsättas för
              att se över hur bedömningen kring ekonomiskt bistånd bör ske i
              relation till barns och ungas tillgångar och inkomster och tillkännager
              detta för regeringen.
            </item>
          </list>
        </div>
        <div xml:id="i-XUZGWDeDtk62aBNb2JXAxL" type="motContent">
          <head xml:id="i-G6wSbSPUwNMfkmqqDjFjLw" type="h1">
            2 Inledning
          </head>
          <p xml:id="i-DXHiH8cnWFDzg4Y4d8s6G8">
            Att välfärden fungerar är en förutsättning för många människors
            frihet. Generell välfärd ska omfatta alla som är i behov av den.
            Den generella välfärden innebär en solidarisk omfördelning av
            ekonomiska resurser mellan kvinnor och män, mellan lågavlönade
            och högavlönade, mellan olika perioder i våra liv och mellan friska
            och sjuka. För Vänster­partiet är det en självklarhet att pengarna
            som är avsatta för att finansiera den gemen­samma välfärden ska
            gå till människor som behöver stöd och hjälp och inte till privata
            utförare i välfärdsbranschen.
          </p>
          <p xml:id="i-YLdXT6vwjSsp9FQNqPunY7">
            Under de senaste decennierna har många i Sverige fått det bättre,
            men de sociala och ekonomiska klyftorna ökar. Den grupp som har
            det sämst i samhället ligger kvar på samma nivå som tidigare eller
            har fått det sämre. Var man bor och vad ens föräldrar tjänar får
            allt större betydelse för de barn som växer upp nu. Skillnaderna
            i hälsa ökar, och hur friska vi är och hur länge vi lever beror
            mycket på vad vi tjänar och var vi bor.
          </p>
          <p xml:id="i-Tyeik6ueoQe9bkmShSjfzg">
            Den borgerliga regeringen som styrde Sverige mellan 2006 och
            2014 försämrade många av de utjämnande stödsystemen. Det som tidigare
            hade setts som sociala problem, som arbetslöshet och bostadslöshet,
            började betraktas som individens egna problem. I stället för att
            söka strukturella, samhälleliga, lösningar lades ansvaret för
            lösningen över på den som var utsatt. Nedmontering av socialförsäkringarna
            och arbetslöshetsförsäkringen ledde till att ansvaret för de personer
            som drabbats av samhällsförändringarna flyttades över till kommunerna,
            och belastningen på socialtjänsten har därefter ökat markant.
          </p>
          <p xml:id="i-6LJTMwXQ6346PZhpX3KhHK">
            I dag blir människor som är i behov av samhällets stöd allt mer
            beroende av ideella krafter. Mycket av det arbetet är bra och
            viktigt men Vänsterpartiets uppfattning är att det är samhällets
            uppgift att garantera bostad, grundläggande ekonomisk trygghet
            och hjälp och stöd. Vi vill att civilsamhället ska vara ett komplement
            till en rättighets­baserad socialtjänst, inte dess ersättning.
            Vår målsättning är en stark och välfungerande välfärd som alla
            kan lita på. För att uppnå det krävs en socialpolitik som bygger
            på kunskap och erfarenhet och som sätter människors rättigheter
            och integritet i centrum.
          </p>
          <p xml:id="i-EjzEvjw2dNC68bhVVM9hNc">
            Som ett resultat av Vänsterpartiets budgetförhandlingar med regeringen
            under förra mandatperioden tillsattes en jämlikhetskommission
            med uppdrag att ”lämna förslag som syftar till att långsiktigt
            öka den ekonomiska jämlikheten och öka möjligheterna till social
            rörlighet. Den ekonomiska jämlikheten ska framför allt främjas
            genom åtgärder som bidrar till en så jämn fördelning av marknadsinkomsterna
            som möjligt”. I juli i år kom kommissionens betänkande En gemensam
            angelägenhet, där man bl.a. slår fast att jämlika förutsättningar
            är gynnsamt för den ekonomiska utvecklingen, att sambandet mellan
            jämlikhet och tillit till samhället är starkt och att en jämn
            fördelning av villkor och möjligheter leder till en genomsnittligt
            bättre hälsa i samhället. I betänkandet står det: ”Vid en samlad
            bedömning framstår det som om motiven för ökad jämlikhet i nuläget
            väger tyngre än de motsatta. Jämlikhet har under lång tid fått
            stå tillbaka för andra politiska mål, men de snabba förändringar
            som ägt rum både i Sverige och i omvärlden motiverar en omprövning.”
            Vänsterpartiet kommer att återkomma till Jämlikhetskommissionens
            förslag för ökad ekonomisk jämlikhet framöver.
          </p>
          <head xml:id="i-PvfhWgweRQRpZpmNar4GER" type="h1">
            3 Ekonomiskt bistånd
          </head>
          <p xml:id="i-LMa6ctFqaTY1g3JbdUi8Lv">
            Vänsterpartiet ser ett stort behov av en grundlig översyn av
            det ekonomiska biståndet. Trots de ökande ekonomiska klyftorna
            i samhället och Vänsterpartiets påtryckningar valde regeringen
            att inte ta med det uppdraget i sin utredning Framtidens socialtjänst,
            som kom med sitt slutbetänkande Hållbar socialtjänst – En ny socialtjänstlag
            i augusti 2020. Att främja jämlikhet i levnadsvillkor är ett av
            socialtjänstens viktigaste åtag­anden. Det innebär att allmänna
            standardförbättringar för stora grupper inom befolk­ningen även
            bör komma de ekonomiskt utsatta till del. Målet är att biståndet
            ska ge en skälig levnadsnivå och att personer och familjer som
            lever med försörjningsstöd ska kunna leva ett liv som liknar det
            stora flertalets. Det är därför mycket olyckligt att regeringen
            väljer att inte utreda hur jämlikheten kan öka mellan familjer
            som lever med ekonomiskt bistånd och de familjer som inte gör
            det.
          </p>
          <p xml:id="i-9mv4MeeFwuZXRG67prK8Ab">
            Riksnormen omfattar endast vissa kostnader av försörjningsstödet.
            Normen var från början tänkt som en lägstanivå men har kommit
            att bli en högstanivå. Vid sidan om riksnormen finns en andra
            del av försörjningsstödet där det görs en individuell skälig­hetsbedömning
            av kostnaderna, såsom hyra och elkostnader. Även dessa har kommit
            att schabloniseras av kommunerna och befästs genom rättspraxis.
            Dator och bredband ingår inte i normen trots att Socialstyrelsen
            i sina allmänna råd om ekonomiskt bistånd rekommenderar att dator
            med internetuppkoppling bör ingå i ett hems utrustning.
          </p>
          <p xml:id="i-B4vmE7dNVJXdv8f2RGW9qQ">
            Riksnormen räknas upp varje år men trots det ökar klyftan mellan
            låginkomsttagare och mottagare av ekonomiskt bistånd kraftigt.
            Även begreppet ”nödhjälp” används inom socialtjänsten och det
            innebär att familjer kan leva i månader, ibland år, på att bara
            få pengar till mat och hyra men inte till exempelvis mediciner,
            kläder eller annat livsnödvändigt.
          </p>
          <p xml:id="i-2Ru3K6zYJPMdgzf2QTxQcr">
            Vänsterpartiet ser ett stort behov av att minska klyftan mellan
            allmänna inkomst­nivåer och ersättningsnivåerna för försörjningsstöd.
            Vi har därför avsatt 960 miljoner kronor i vår budget för 2021
            för att höja riksnormen med 700 kronor i månaden för personer
            som lever med försörjningsstöd (motion 2020/21:3170). Dator och
            bredband bör ingå i riksnormen för försörjningsstöd. Detta bör
            riksdagen ställa sig bakom och ge regeringen till känna.
          </p>
          <p xml:id="i-5Jg8JYUPK5RG9hnAgzAQfF">
            Föräldrar som har försörjningsstöd saknar i dag rätten att ha
            semester för att kunna vara med sina barn under sommarmånaderna
            och återhämta sig. I stället tvingas man bl.a. att hela tiden
            stå till arbetsmarknadens förfogande och kan därför inte åka på
            semester med sina barn. Föräldrar med försörjningsstöd ska ha
            rätt till ledighet från sina skyldigheter i syfte att ha semester
            med sina barn. Detta bör riksdagen ställa sig bakom och ge regeringen
            till känna.
          </p>
          <p xml:id="i-BaqpmWoCzY8ZLjvs4dweGF">
            Vad som ska räknas som inkomster påverkar nivån på försörjningsstödet.
            Det är reella inkomster som ska räknas men allt oftare räknas
            även fiktiva inkomster såsom andra bidrag som är möjliga att ansöka
            om. Även skadestånd för brottsoffer räknas som inkomst och sänker
            försörjningsstödet.
          </p>
          <p xml:id="i-4Xfr5XEUDZC1hYWgcvmMeC">
            De flesta kommuner har som rutin att ge avslag om någon äger
            sin bostad. Det tas i dag inte tillräcklig hänsyn till konsekvenserna
            av att tvingas sälja sitt boende och bli bostadslös, speciellt
            inte när det finns barn i hushållet. Detsamma gäller för personer
            som äger och är beroende av en bil för att exempelvis vara aktivt
            arbetssökande.
          </p>
          <p xml:id="i-8e7mhSQ2jy1cVu8GLJQHwQ">
            Försörjningsplikten kan även ställa till problem vid behov av
            ekonomiskt bistånd. Om en person är gift eller sambo med någon
            som har en inkomst så ses det som att personen kan få sina behov
            tillgodosedda genom denne. Detta kan leda till att den ekonomiskt
            utsatta hamnar i en beroendeställning som förhindrar möjligheten
            till ett självständigt liv. En kvinna som exempelvis flyr från
            en våldsam relation har inte möjlighet att få ekonomiskt bistånd
            så länge hon fortfarande är gift eller anses vara sambo med mannen
            som har utsatt henne för våld.
          </p>
          <p xml:id="i-FtfyEE6WtTkfiGmqGD9hMo">
            Fokus för bedömningarna av ekonomiskt bistånd bör ligga mer på
            de individuella behoven, och större hänsyn ska tas till barns
            behov. Med anledning av detta bör riktlinjerna för ekonomiskt
            bistånd, inklusive försörjningsplikten, ses över i syfte att säkerställa
            att det alltid görs individuella bedömningar. Detta bör riksdagen
            ställa sig bakom och ge regeringen till känna.
          </p>
          <p xml:id="i-M7wYwgHDhQBrLHqE9jF7Hb">
            Att få upprättelse när man har blivit utsatt för ett brott är
            väldigt viktigt. Många kvinnor som lämnar en relation där de har
            utsatts för våld hamnar i ekonomiska problem för att de exempelvis
            förlorar sitt hem och inkomst och tvingas bo på ett skyddat boende.
            Det finns även andra exempel på när ett brott mot individen har
            orsakat den ekonomiska utsattheten. För att säkerställa att alla
            brottsoffer får upprättelse genom skadestånd bör utbetalat skadestånd
            inte räknas som inkomst vid ansökan om ekono­miskt bistånd. Detta
            bör riksdagen ställa sig bakom och ge regeringen till känna.
          </p>
          <p xml:id="i-GcWkrgB6A5CayCWzVtCdoM">
            Nedmonteringen av den generella välfärden har bidragit till att
            allt fler människor hamnar hos socialtjänsten och fastnar i samhällets
            absolut yttersta skyddsnät. Människor som inte har ett förvärvsarbete
            hör oftast hemma i andra trygghetssystem men när kraven ökar för
            att kvalificera sig till a‑kassa och sjukförsäkring ökar andelen
            fattiga i samhället. Att leva på den låga ersättning som ekonomiskt
            bistånd utgör under en kort period kan vara krävande men att leva
            på stödet under lång tid kan vara hälsofarligt. Enligt Vänsterpartiet
            får försörjningsstöd aldrig bli en långsiktig eller permanent
            lösning. Socialtjänstens förebyggande arbete måste prioriteras
            och särskilda hjälp­insatser ska sättas in när människor riskerar
            att fastna i långvarigt behov av ekonomiskt bistånd. Detta gäller
            särskilt familjer med barn.
          </p>
          <p xml:id="i-6ECMghnmU8Tz6BQMNh8a6E">
            Ingen ska behöva bli hänvisad till socialtjänsten med arbetslöshet
            som enda skäl. Socialtjänstens arbete med arbetslösa personer
            riskerar att fokusera mer på de krav som ska ställas på den arbetslösa
            för att den ska bli beviljad ekonomiskt bistånd än på hur stödet
            bör se ut för att på bästa sätt hjälpa personer att hitta en annan
            försörjning. Att en person inte anses stå till arbetsmarknadens
            förfogande kan leda till att hela försörjnings­stödet dras in.
            Bistånd kan nekas även om en person har sökt jobb och deltagit
            i arbets­sökaraktiviteter. Då ekonomiskt bistånd villkoras på
            detta sätt utgår inte längre bedöm­ningen från individens behov
            vilket den ska göra enligt socialtjänstlagen. En utredning bör
            därför tillsättas med uppgift att se över huruvida det s.k. arbetsvillkoret
            överens­stämmer med socialtjänstlagens intention. Detta bör riksdagen
            ställa sig bakom och ge regeringen till känna.
          </p>
          <p xml:id="i-EPCJKYkNtcuSTi92H5WUjJ">
            Det saknas nationell statistik kring antalet ansökningar och
            antalet avslag gällande ekonomiskt bistånd. Det enda som framgår
            av Socialstyrelsens statistik är hur kostna­derna för ekonomiskt
            bistånd utvecklats och det visar inte om restriktiviteten har
            ökat eller minskat. För att kunna följa utvecklingen kring ekonomiskt
            bistånd bör därför statistiken kompletteras och förbättras. Detta
            bör riksdagen ställa sig bakom och ge regeringen till känna.
          </p>
          <p xml:id="i-2AjNEFv7tdnVoGeSHFcAgF">
            Vi är långt ifrån att se alla konsekvenser av coronapandemin
            men vi vet att många i vårt land kommer få stora ekonomiska bortfall
            i sin privatekonomi. Människor och familjer som redan lever på
            gränsen till fattigdom kommer att få behov av försörjnings­stöd
            framöver, men även personer som tidigare inte levt i ekonomisk
            utsatthet kan nu bli tvungna att ansöka om försörjningsstöd p.g.a.
            plötslig arbetslöshet eller att inkomster till det egna företaget
            försvinner. För att inte försvåra deras liv ytterligare är det
            nu extra viktigt att kraven och praxis kring försörjningsstöd
            förändras och lättas upp.
          </p>
          <head xml:id="i-DqtBbE4r1aXU8bGFj95KTd" type="h1">
            4 Barn i ekonomiskt utsatta familjer
          </head>
          <p xml:id="i-8cA1DPc42J7dgAfspFnoey">
            Ett ekonomiskt jämlikt samhälle skapar bättre chanser och valmöjligheter
            för alla barn. Klyftorna mellan barn till fattiga föräldrar och
            barn till rika föräldrar ökar. Att leva i fattigdom har en mängd
            negativa konsekvenser för barn och det är väl belagt att en fattig
            barndom ökar risken för social utsatthet senare i livet. Sannolikheten
            att själv hamna i de lägre inkomstskikten ökar ju lägre inkomster
            ens föräldrar hade under uppväxten. Det finns tydliga kopplingar
            mellan fattigdom i barndomen och utbild­ningsresultat, etablering
            på arbetsmarknaden, hälsa och trygghet i det egna bostadsområdet.
          </p>
          <p xml:id="i-WUoJH78eQMfZM1oUF6p9V8">
            Enligt Rädda Barnen lever 186 000 barn i ekonomisk utsatthet
            i Sverige i dag. För att minska antalet krävs det en ekonomisk
            politik som minskar klyftorna i samhället. Det krävs satsningar
            på fler jobb, rätt till arbete på heltid, bättre arbetslöshetsförsäkring,
            sjukförsäkring och rätt till barnomsorg på obekväm arbetstid.
            Men det krävs även riktade politiska satsningar som sätter barnens
            bästa i centrum. I syfte att minska de ekonomiska klyftorna mellan
            barn i samhället och de negativa hälsokonsekvenser som ekonomisk
            utsatthet leder till bör regeringen utarbeta en nationell handlingsplan
            mot barnfattigdom. Detta bör riksdagen ställa sig bakom och ge
            regeringen till känna.
          </p>
          <p xml:id="i-RdsHmoVJgXTGscgFygKvYB">
            I socialtjänstlagens målparagraf står det att ”barns behov särskilt
            ska beaktas”. I FN:s barnkonvention står det att barnets bästa
            ska komma i främsta rummet i alla åtgärder som rör barn. Barnkonventionen
            går längre än socialtjänstlagen när det kommer till barns rättigheter.
            I och med att barnkonventionen ska bli svensk lag bör detta ses
            över. En lagändring bör göras i socialtjänstlagen så att barnets
            bästa blir avgörande även i arbetet med ekonomiskt bistånd. I
            dag har inte barn i Sverige någon egen rätt till ekonomiskt bistånd.
            När föräldrar får avslag på sin ansökan om ekonomiskt bistånd
            så får även barnen det. Även den del av biståndet som är till
            för barnen och som ska gå till grundläggande behov som boende,
            mat, barnens kläder och fritidsintressen dras in. Att barn drabbas
            av föräldrarnas livssituation anses inte stämma överens med socialtjänstlagens
            intention om alla människors rätt till ekonomisk och social trygghet
            eller med principen om barnets bästa. Enligt Vänsterpartiet bör
            alla barn garanteras en grundläggande ekonomisk trygghet under
            sin uppväxt. Barns bästa ska vara avgörande även vid beslut om
            försörjningsstöd. Socialtjänstlagen bör därför ändras så att barn
            får rätt till grundläggande försörjning oberoende av om föräldrarna
            anses ha rätt till bistånd eller inte. Detta bör riksdagen ställa
            sig bakom och ge regeringen till känna.
          </p>
          <p xml:id="i-Geiv8TbAVYmCcdXCDWrr7a">
            För Vänsterpartiet är det även viktigt att barn aldrig ska vara
            försörjningsskyldiga gentemot sina föräldrar. Inkomster från ungdomars
            sommarjobb, extraarbete, skade­stånd eller arv bör exempelvis
            inte påverka föräldrarnas rätt till ekonomiskt bistånd. Det ska
            därmed inte vara möjligt för socialtjänsten att räkna av ett barns
            eller en ungdoms tillgångar eller inkomster mot barnets del i
            familjens kostnader. Samtidigt är det ytterst viktigt att föräldrar
            inte ska kunna dra nytta av sina barn genom att föra över inkomster
            eller egendom på dem och på så sätt undvika ett sänkt eller indraget
            bistånd. I syfte att stärka barns rätt bör en utredning tillsättas
            för att se över hur bedömningen kring ekonomiskt bistånd bör ske
            i relation till barns och ungas tillgångar och inkomster. Detta
            bör riksdagen ställa sig bakom och ge regeringen till känna.
          </p>
        </div>
        <div xml:id="i-JZ6spTK5HLjTzfUe9Cb3B7" type="motSignatures">
          <list xml:id="i-Jx5mKs3qU5jDtNtfi1Yyd1">
            <item xml:id="i-MJXWGMh3PFGVZjD4mZLAkv">
              Maj Karlsson (V)
            </item>
            <item xml:id="i-HqVt8RSCLPS8oHLua4Bb9Z">
              Nooshi Dadgostar (V)
            </item>
            <item xml:id="i-XaxLGX4mpNp8vLEpkvcpYr">
              Momodou Malcolm Jallow (V)
            </item>
            <item xml:id="i-9mZK8s8iPEugXaPGygzLv">
              Daniel Riazat (V)
            </item>
            <item xml:id="i-PysWUBGmscTG4eYq4Cv9Rz">
              Karin Rågsjö (V)
            </item>
            <item xml:id="i-Cgt4EcpK6meVzrKN4jt4h">
              Ilona Szatmari Waldau (V)
            </item>
            <item xml:id="i-7zTR2ue9xX1nYmwT19pQFw">
              Vasiliki Tsouplaki (V)
            </item>
          </list>
        </div>
      </div>
    </body>
  </text>
</TEI>
