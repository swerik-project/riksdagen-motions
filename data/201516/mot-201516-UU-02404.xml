<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-02404">
  <teiHeader>
    <fileDesc>
      <titleStmt>
        <title>Palestina</title>
        <author corresp="i-H7qdW9GRQn7LaQ2UGGAvYC">av Kerstin Lundgren m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2404 av Kerstin Lundgren m.fl. (C)</title>
          <idno type="rdwebb">H3022404</idno>
          <rs type="number">2404</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3022404/text</ref>
          <ref type="dokument_url_html">http://data.riksdagen.se/dokument/H3022404</ref>
          <ref type="dokumentstatus_url_xml">http://data.riksdagen.se/dokumentstatus/H3022404</ref>
          <ref type="docx">http://data.riksdagen.se/fil/ECE67ABD-C608-4A10-922B-7B4571681F22</ref>
          <ref type="pdf">http://data.riksdagen.se/fil/559ECFCF-2C11-48E2-8799-A10148998199</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-FucmvyHZ22CXcKRGnfjaC4</idno>
            <name>Anders Åkesson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NjLuyLdXEzYKx2L31fVk35" type="signed"/>
        <correspContext corresp="i-NjLuyLdXEzYKx2L31fVk35">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-FucmvyHZ22CXcKRGnfjaC4"/>
          <note type="signatory" corresp="i-RSqbTnBBX6dtdvF5RUM8Lr"/>
        </correspContext>
        <correspAction type="submitted" xml:id="i-JFvDruzVRFRSJG46vb4VE">
          <date when="2015-10-06"/>
          <time when="13:03:14"/>
        </correspAction>
        <correspAction type="referred" xml:id="i-5NKM5mZhA5AKFZYZDTKpQA">
          <date when="2015-10-13"/>
        </correspAction>
        <correspAction type="assigned" xml:id="i-CfTpj6irZ9R2jCtynzZtoA">
          <date when="2016-06-01"/>
          <time when="15:03:47"/>
        </correspAction>
        <correspContext corresp="i-CfTpj6irZ9R2jCtynzZtoA">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-K4hZ4pGGHhb34VdZyWnrD6"/>
        <correspContext corresp="i-K4hZ4pGGHhb34VdZyWnrD6">
          <ref type="uppgift">2015/16:UU12</ref>
          <ref type="ref_dok_id">H301UU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU12</ref>
          <ref type="ref_dok_titel">Mellanöstern och Nordafrika</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2015/16:2404 av Kerstin Lundgren m.fl. (C) Palestina</div>
      </div>
      <div type="motBody">
        <div type="motSummary">
          <head xml:id="i-WaqT5kC5mDf8ufRudwpJbw">
            Sammanfattning
          </head>
          <p xml:id="i-HrjJgQQ8JiqyJwXUQ1aUr9">
            Efter regeringens erkännande av Palestina efterfrågar Centerpartiet
            ytterligare initiativ till stöd för en tvåstatslösning mellan
            Israel och Palestina, att regeringen ska verka för att parterna
            i konflikten hanterar utestående frågor om gränsdragningar, blockaden
            mot Gaza, bosättningar, flyktingproblematiken och mänskliga rättigheter,
            samt bidra till att främja kvinnors rättigheter och aktiva deltagande
            i konfliktlösningsarbetet i enlighet med FN-resolution 1325.
          </p>
        </div>
        <div type="TOC" xml:id="i-4TGgXB5PwR6pek2NJzheUU">
          <head xml:id="i-6UitkwwbvGCFkE6YML2CbD">
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Motivering
            </item>
            <item style="indent-level: 2">
              Ord och handling till stöd för nya fredsförhandlingar
            </item>
            <item style="indent-level: 2">
              Ett inkluderande fredsbyggande
            </item>
          </list>
        </div>
        <div type="motProposal" subtype="förslag">
          <head xml:id="i-4p4WF1A6UtcvvXYRt1wD4P">
            Förslag till riksdagsbeslut
          </head>
          <list style="ol">
            <item xml:id="i-8HmDa9Q6GVPVyh4punsN5U">
              Riksdagen ställer sig bakom det som anförs i motionen om att
              Sveriges regering inte bara i ord utan även i handling ska ge
              stöd till en tvåstatslösning mellan Israel och Palestina och tillkännager
              detta för regeringen.
            </item>
            <item xml:id="i-9cjkrbjucLukPnLJwicLbZ">
              Riksdagen ställer sig bakom det som anförs i motionen om att
              Sveriges regering ska verka för att parterna i konflikten hanterar
              utestående frågor om gränsdragningar, blockaden mot Gaza, bosättningar,
              flyktingproblematiken och mänskliga rättigheter och tillkännager
              detta för regeringen.
            </item>
            <item xml:id="i-Vroh67storDotSzY1qhcUk">
              Riksdagen ställer sig bakom det som anförs i motionen om att
              Sveriges regering ska verka för att parterna i konflikten främjar
              kvinnors rättigheter och aktiva deltagande i konfliktlösningsarbetet
              i enlighet med FN-resolution 1325 och efterföljande resolutioner
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-8at7AdvHDh6ez1fkAFdZuV">
            Motivering
          </head>
          <p xml:id="i-EhKd3FjopmJqEkJRrTN7hu">
            Israelerna har alltsedan Israel utropades som en självständig
            stat 1948 levt i krigets skugga. Detsamma har gällt för palestinierna.
            Skillnaden är att Israel då accepterade FN:s generalförsamlings
            delningsplan från 1947 och självständigt utropade sig till stat
            medan palestinierna då motsatte sig delningen med följden att
            en palestinsk stat aldrig bildades. Kriget var ett faktum. Israel
            är i dag en internationellt erkänd, demokratisk stat utan internationellt
            erkända gränser, utan fred med alla sina grannar. Palestinierna
            saknar alltjämt en egen stat, men har inte minst genom stöd från
            EU och FN arbetat för statsbyggande.
          </p>
          <p xml:id="i-XHrKvuA4znojf8vWt1FG4Z">
            I en rapport från 2011 av Robert H Serry, FN:s specielle koordinator
            för Mellanösterns fredsprocess, Unsco, klargjordes att förberedelserna
            institutionellt för att bilda en stat kommit så långt som det
            var möjligt i sin dåvarande form. Regeringsfunktionerna för en
            stat var då tillräckliga. Palestiniernas principiella rätt till
            egen statsbildning har erkänts av världssamfundet. En tvåstatslösning
            utifrån 1967 års gränser, med landbyten och Jerusalem som huvudstad
            för två stater har varit utgångspunkt för fredssamtal under årtionden.
          </p>
          <p xml:id="i-R8rpNedzScJ1yxjE4QrvEm">
            Sverige erkänner stater, inte regeringar. Vi ska självklart stödja
            och respektera fria och rättvisa val, och varje folks rätt till
            självbestämmande. Lika självklart ska vi ha vår rätt att vara
            tydliga mot förtryckarregimer av vilket slag de vara månde. Vi
            värnar internationell rätt och välkomnar alla att lösa konflikter
            via Internationella domstolen. Straffrihet är aldrig acceptabelt
            och alla ska ha rätt till en rättvis rättegång. Vi vill se alla
            länder ansluta sig till Romstadgan och Internationella brottmålsdomstolen,
            även Israel.
          </p>
          <p xml:id="i-34tK4hC9ZVgACbKLra32eT">
            Det faktum att fredsprocessen mellan Israel och Palestina pågått
            under så lång tid utan en lösning visar att dagens situation inte
            ger avgörande förutsättningar för fred. Under årtionden förhandlar
            en icke-stat med en stat som sedan mer än 40 år ockuperar det
            område som i allt väsentligt utgör förutsättningen för en livskraftig
            palestinsk stat. 1988 sökte PLO (Palestinian Liberation Organization)
            genom en palestinsk självständighetsförklaring nå internationellt
            erkännande. Sedan dess har runt 135 stater avgett separata erkännanden.
            Det har inte heller inneburit fred. Det finns i dag ingen snar
            lösning i sikte oavsett erkännande eller inte.
          </p>
          <p xml:id="i-W4PQozUVX5jfKQcCu6Dcif">
            Men efter den långa tid som ockupationen pågått, och med alla
            de förändringar på marken som ägt rum under tiden, har berörda
            kunnat misstolka omvärldens agerande som ett tyst medgivande för
            en de facto annektering av palestinska områden. Det fortsatta
            byggandet av bosättningar på ockuperade områden innebär i dag
            att tilltron till en tvåstatslösning kraftigt undermineras.
          </p>
          <p xml:id="i-KmtwH82VuscjM7ZPVNU4fR">
            De principer som finns inom folkrätten för att säkerställa rätten
            till självbestämmande måste vara vägledande för det internationella
            samfundet. När det gäller erkännande av stater är det för Centerpartiet
            självklart att det är folkrättens principer som gäller. Sverige
            har generellt hävdat att tre villkor ska vara uppfyllda för ett
            erkännande av stater. Det måste finnas ett folk, ett territorium
            och en regering som har kontroll. För att tydliggöra vår respekt
            för varje folks självbestämmanderätt, för internationell rätt
            och för att tydliggöra att både palestinier och israeler har samma
            rätt till en egen stat var det i princip rätt av den rödgröna
            regeringen att 2014 fatta beslut om att erkänna Palestina.
          </p>
          <head type="h2" xml:id="i-VP7jdg2r2vRG7kgKM45DAB">
            Ord och handling till stöd för nya fredsförhandlingar
          </head>
          <p xml:id="i-LQvwRTeWRfCbfJAMB3hHSC">
            Det är viktigt att Sverige inte bara i ord utan även i handling
            ger sitt stöd till en tvåstatslösning. Den rödgröna regeringen
            får inte luta sig tillbaka efter beslutet om ett erkännande av
            Palestina. Centerpartiet vill att den rödgröna regeringen visar
            handlingskraft och tar nya initiativ för att bidra till att förmå
            parterna att återuppta fredsförhandlingarna.
          </p>
          <p xml:id="i-KyRWG85Z4GWyHD1QNFLdGD">
            Vi vill att regeringen ska ta nya initiativ med syfte att bredda
            och fördjupa dialogen med Palestina och Israel och uppmuntra parterna
            till inkluderande politiska processer och fria val i Palestina.
            Regeringen behöver fortsätta uppmuntra parterna i konflikten att
            hantera utestående frågor om gränsdragningar, blockaden mot Gaza,
            bosättningar, flyktingproblematiken och mänskliga rättigheter.
            Behovet av fortsatta påtryckningar för rätten till yttrandefrihet,
            föreningsfrihet och mötesfrihet är tydligt. Likaså är det angeläget
            att yrka på intensifierade insatser mot diskriminering av kvinnor
            och flickor samt för ett bättre skydd mot könsrelaterat våld.
          </p>
          <head type="h2" xml:id="i-MCQbUPYcxuvyZ7JW8Uw9hW">
            Ett inkluderande fredsbyggande
          </head>
          <p xml:id="i-H5kzTpQjZBmMwCB2uhzEM4">
            Centerpartiet vill särskilt att regeringen ska vara pådrivande
            för att parterna i konflikten mellan Israel och Palestina ska
            uppmärksamma och vidta åtgärder för att förhindra de negativa
            konsekvenser konflikten har på kvinnor och minoriteter, och understödja
            dessa gruppers deltagande och inflytande i den demokratiska utvecklingen
            och fredsbyggandet.
          </p>
          <p xml:id="i-3ZQGciz5ihdBpb8JY8op7y">
            Sverige har en nationell handlingsplan för genomförande av resolution
            1325 sedan 2006. En ny handlingsplan utarbetas för närvarande
            och träder i kraft i början av 2016. För Centerpartiet är det
            angeläget att Sverige ska fortsätta verka för att resolution 1325
            och efterföljande resolutioner efterlevs och att den nya handlingsplanen
            för genomförandet av resolution 1325 bidrar till att högre krav
            ställs på parterna i konflikten för främjandet av kvinnors rättigheter
            och aktiva deltagande i konfliktlösningsarbetet.
          </p>
        </div>
        <div type="motSignatures">
          <list>
            <item xml:id="i-CG5nfEodt8rHsDZy5DbYbX">
              Kerstin Lundgren (C)
            </item>
            <item xml:id="i-4XESeuraMUfEJL8UUz7RG3">
              Anders Åkesson (C)
            </item>
            <item xml:id="i-T6qM6pLBDj4FVu85d2t3Ri">
              Ola Johansson (C)
            </item>
          </list>
        </div>
      </div>
    </body>
  </text>
</TEI>
