<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00331">
  <teiHeader>
    <fileDesc>
      <titleStmt>
        <title>Kristnas situation i Turkiet</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kristnas situation i Turkiet</title>
          <idno type="rdwebb">GV02U331</idno>
          <rs type="number">U331</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U331/text</ref>
          <ref type="dokument_url_html">http://data.riksdagen.se/dokument/GV02U331</ref>
          <ref type="dokumentstatus_url_xml">http://data.riksdagen.se/dokumentstatus/GV02U331</ref>
          <ref type="doc">http://data.riksdagen.se/fil/34FDABF4-4057-4CAB-8C9A-8873A1EC0426</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JgtXnYUXf8BVk1bQSaHHKs" type="signed"/>
        <correspContext corresp="i-JgtXnYUXf8BVk1bQSaHHKs">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction type="referral" xml:id="i-Bruh1eHywn9GWF6qyTmAAu">
          <date when="2007-10-16"/>
        </correspAction>
        <correspAction type="dismissal" xml:id="i-G4hdb6JBLekqwZBgE1n2uS">
          <date when="2007-10-16"/>
        </correspAction>
        <correspAction type="numbering" xml:id="i-Qvuf11PbJQKGKgJUiQKSHK">
          <date when="2007-10-08"/>
        </correspAction>
        <correspAction type="submission" xml:id="i-LkWCaR5zGHfitnvwyegkhy">
          <date when="2007-10-05"/>
        </correspAction>
        <correspAction type="transfer" xml:id="i-6SgbMbjqxbazH3xNE9magA">
          <date when="2007-10-05"/>
        </correspAction>
        <correspAction type="assigned" xml:id="i-NWnMhbxEurG6qkth13vYCN"/>
        <correspContext corresp="i-NWnMhbxEurG6qkth13vYCN">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Vguma97yA95Tg55iWKzPK7">
            Förslag till riksdagsbeslut
          </head>
          <list style="ol">
            <item xml:id="i-NXDTjUNRTdz3rjDZYntcrP">
              Riksdagen tillkännager för regeringen som sin mening vad som
              anförs i motionen om att EU bör ställa krav på Turkiet att behandla
              alla kristna minoriteter lika inför lagen som medborgare utan
              att göra någon religiös, språklig, etnisk eller geografisk skillnad.
            </item>
            <item xml:id="i-JCWoECi5oPFxj1kpVoyL7t">
              Riksdagen tillkännager för regeringen som sin mening vad som
              anförs i motionen om att i internationella sammanhang verka för
              att assyrier, syrianer, kaldéer och armenier ska accepteras i
              Turkiet som landets ursprungsfolk och att deras nationella identitet
              erkänns samt att frågan förs upp på EU:s dagordning.
            </item>
            <item xml:id="i-6aseBSXmqF9gKLJRqGt2q5">
              Riksdagen tillkännager för regeringen som sin mening vad som
              anförs i motionen om att EU bör ställa krav på Turkiet att acceptera
              det arameisk-syriska språket som ett av landets officiella språk.
            </item>
            <item xml:id="i-96bhwy5kAawNtsHiQkEpZC">
              Riksdagen tillkännager för regeringen som sin mening vad som
              anförs i motionen om att regeringen bör verka för att EU ställer
              krav på Turkiet att landet ger rätt till assyrierna, syrianerna,
              kaldéerna och armenierna att fritt kunna utöva och utveckla sin
              kulturs seder och bruk.
            </item>
            <item xml:id="i-2qYEDWDaeyG6JNmU7YHpkS">
              Riksdagen tillkännager för regeringen som sin mening vad som
              anförs i motionen om att EU bör ställa krav på Turkiet att återlämna
              assyriers, syrianers och kaldéers bosättningsområden, vilka tömts
              sedan början av 1900-talet.
            </item>
            <item xml:id="i-7BcJHQM8hF9hAGgkHgvVhH">
              Riksdagen tillkännager för regeringen som sin mening vad som
              anförs i motionen om att regeringen bör verka för att EU ställer
              krav på Turkiet att acceptera och legalisera assyriers, syrianers,
              kaldéers och armeniers alla politiska, sociala och kulturella
              institutioner.
            </item>
          </list>
        </div>
        <div type="motContent">
          <head type="h1" xml:id="i-RgQ7JW92T5SHMnC9ogFDq1">
            Turkiet och Europa
          </head>
          <p xml:id="i-Vm221BL7p9szuZn6vEtzqA">
            Turkiets ansträngningar att närma sig Europa började redan vid
            republikens bildande 1923. Under hela Ataturks tid vid makten
            gjordes omfattande reformer i syfte att göra Turkiet till ett
            europeiskt land. Arbetet att anpassa sig efter Europas mönster
            fortsätter än idag. Turkiet är medlem i FN, IMF, Nato, OECD, OSSE
            och Världsbanken samt har skrivit under de flesta internationella
            konventioner om mänskliga rättigheter.
          </p>
          <p xml:id="i-YGuMFdBpYJvVapY9PM425P">
            Ansträngningarna för att komma med i dåvarande EG och nuvarande
            EU började redan 1963. Det första associationsavtalet (Ankaraavtalet)
            undertecknades i september 1963 mellan EEG och Turkiet. Avtalet
            trädde i kraft 1964 och kompletterades med tilläggsprotokoll 1970
            och 1988. Enligt avtalet skulle samarbetet inledas med en femårig
            förberedande fas, sedan skulle detta följas av en tolvårig övergångsfas.
            Under denna tid skulle en tullunion bildas. I slutfasen skulle
            tullunionen vara etablerad och verksamheten inriktas på en närmare
            samordning av den ekonomiska politiken mellan parterna.
          </p>
          <p xml:id="i-UnAbyxf78m8DQHw4fmQCXx">
            Associeringsavtalet inrymmer regler för ett samarbete för att
            skapa fri rörlighet för turkiska arbetare inom gemenskapen. Enligt
            avtalet skulle fri rörlighet för arbetskraft ha gällt mellan Turkiet
            och EG från 1986. Att detta inte förverkligades beror emellertid
            förmodligen på oljekrisen i mitten av 1970-talet. Krisen innebar
            att behovet av arbetskraft minskade drastiskt i Europa. Från att
            ha haft ett stort behov av arbetskraft från Turkiet och andra
            länder blev nu fri rörlighet av arbetskraft snarast ett hot.
          </p>
          <p xml:id="i-PJTWV77Y1X7djAWwEkTzH7">
            Relationerna mellan EU och Turkiet påverkades även av militärkupperna.
            Under hela 1970-talet var turkisk inrikespolitik instabil och
            närmast kaotisk. Dessa problem gick även ut över Europapolitiken
            som blev motsägelsefull och osäker. Delar av den turkiska vänstern
            var emot EU-medlemskap, som de ansåg bara skulle leda till att
            europeiska företag exploaterade Turkiet. Under det kaotiska regeringsskiftet
            i Turkiet hade det muslimska partiet som var EU-fientligt vågmästarrollen
            i parlamentet. I slutet av 1970-talet upphörde Ecevit, dåvarande
            premiärminister, tillfälligt samarbetet med EU.
          </p>
          <p xml:id="i-Hs9spz1qHcopShXG4xsQXz">
            Efter militärkuppen 1980 frös relationerna mellan Turkiet och
            EU. Det parlamentariska samarbetet mellan EU:s och Turkiets parlament
            upphörde under några år. Associationsrådet som har uppgiften att
            övervaka associationsavtalet lade ner sitt arbete fram till 1986,
            då samarbetet återupptogs. År 1987 sökte Turkiet EG-medlemskap,
            trots Tysklands och de andra medlemsländernas råd att inte göra
            det. Ansökan avslogs den 19 december 1989. Som orsaker angavs
            dels att Turkiet skulle få stora svårigheter att anpassa sig till
            EG ekonomiskt och socialt, dels att det fanns politiska betänkligheter
            i fråga om Turkiets bristande respekt för de mänskliga rättigheterna,
            en otillräcklig politisk pluralism och problemet med det delade
            Cypern. Trots EU:s negativa svar blev utgången inte såsom för
            Marocko utan EU behöll dörrarna öppna för Turkiet. För Turkiets
            del blev detta en bekräftelse att landet är europeiskt land, jämfört
            med Marockos situation att landet inte tillhör Europa. Islamisterna
            tolkade detta som att Turkiet borde ta lärdomar av resultatet
            och vända sig till den islamiska världen för djupare samarbete.
          </p>
          <p xml:id="i-HgDcrWtzPV63S2Gvxpxh9a">
            I mars 1995 enades EU:s utrikesministrar om att upprätta en tullunion
            med Turkiet. Europaparlamentet godkände avtalet i december 1995
            som påbörjades redan 1964. Beslutet skapade en livlig debatt i
            EU-länderna, eftersom meningarna var delade i frågan. Många ville
            säga nej till tullunionen och hänvisade till den bristande respekten
            för de mänskliga rättigheterna i Turkiet. Efter parlamentets godkännande
            trädde dock tullunionen i kraft den 1 januari 1996. Tullunionen
            innebär, förutom att tullar och andra handelshinder slopas, att
            Turkiet och EU ska föra en gemensam handelspolitik gentemot omvärlden
            och ha samma regler vad gäller standardisering, miljökrav och
            annat.
          </p>
          <p xml:id="i-JzjGjrkeMRisSjyCjspuuq">
            Vid toppmötet i Luxemburg 1213 december 1997 bekräftade EU-länderna
            att Turkiet har en principiell rätt att ansluta sig till EU men
            att de politiska och ekonomiska förhållandena i landet är sådana
            att anslutningsförhandlingarna inte kan inledas. Turkiet inbjöds
            istället att delta i ett nyskapat forum kallat Europeiska konferensen.
            Att Turkiet inte fick vara med i den grupp länder som erhöll kandidatstatus
            vid toppmötet i Luxemburg ledde till försämrade relationer mellan
            Turkiet och EU. Turkiet ansåg sig diskriminerat i förhållande
            till Cypern och kandidatländerna i Central- och Östeuropa. Därför
            uteblev Turkiet från Londonkonferensen i mars 1998 som anordnades
            av Storbritannien. Denna konferens var den första med EU:s kandidatländer.
            Trots att Turkiet var inbjudet, accepterades inte inbjudan och
            landets representanter åkte aldrig till konferensen. Ståndpunkten
            var en protest från Turkiets sida mot att landet anser sig ha
            blivit orättfärdigt behandlat och föremål för en annorlunda bedömning
            än andra kandidatländer.
          </p>
          <p xml:id="i-zharYhuWTQnX3fP7MCMzW">
            Vid Europeiska rådets toppmöte i Helsingfors den 1011 december
            1999 beslutades, i enlighet med kommissionens förslag, att Turkiet
            ska betraktas som kandidatland men att landet ännu inte är redo
            att inleda förhandlingar. Detta beslut blev historiskt för Turkiets
            del.
          </p>
          <p xml:id="i-72TCkPBFpLTnMRQTtMWHYQ">
            Erkännandet av Turkiet som kandidatland är en milstolpe inte
            bara för Europa utan för hela världen, sade Turkiets premiärminister
            Bulent Ecevit. Han lovade också att de mänskliga rättigheterna
            i Turkiet ska garanteras på samma sätt som i EU. Reformeringen
            har gått trögt i Turkiet och därför har förhandlingarna skjutits
            på framtiden.
          </p>
          <p xml:id="i-A8uPUQ76gsq9oryAY78UXY">
            EU:s erkännande av Turkiet som kandidatland är kopplat till EU:s
            krav på Köpenhamnskriterierna. Den sittande regeringen har tagit
            många positiva och historiska beslut, bl.a. avskaffandet av dödstraff,
            förbud mot tortyr och språkliga friheter. Reformpaket har avlöst
            varandra och lagförändringar fortsätter än idag. Turkiet har sedan
            den 3 oktober 2005 blivit antaget som kandidatland för ett EU-medlemskap.
            Medlemskap lär dock inte bli aktuellt inom ramen för nästa finansiella
            perspektiv, vilket skulle innebära att Turkiet kan bli EU-medlem
            tidigast 2015. Det är dock en del som Turkiet måste göra för att
            klara målen om Köpenhamnskriterierna om de mänskliga rättigheterna
            och det gäller speciellt rättigheterna för landets minoriteter.
          </p>
          <head type="h1" xml:id="i-297rcrFsv1xgMrrT1KPfpa">
            Turkiets historia av minoritetsförtryck
          </head>
          <p xml:id="i-9qenFX8NE7VbY3oZM8jomQ">
            Turkiet har ett mörkt förflutet vad gäller sin behandling av
            kristna minoriteter som i tusentals år bott i landet. Exempel
            på förtryckta kristna minoriteter är assyrier, syrianer, kaldéer
            och armenier. Mellan 1914 och 1927 minskade det kristna antalet
            med ca 3 000 000 människor, alltså med ca 94 %. Under dessa år
            dödades mellan 1 och 2 miljoner armenier, ca 1,5 miljoner greker
            tvångsdeporterades till Grekland och resterande dödade var övriga
            kristna grupper som exempelvis assyrier, syrianer och kaldéer.
            Efter folkmordet fanns det en spillra av assyrier, syrianer och
            kaldéer kvar i Turkiet, medan armenierna i princip utrotades,
            endast 50 000 lever idag i Istanbul. Det finns även en beräkning
            som menar att det finns ca 2 miljoner människor med armeniskt
            påbrå som idag döljer sin armeniska identitet eller som förlorat
            den då de konverterat till islam. En armenisk journalist i Turkiet
            uppmanade nyligen dessa att komma ut som armenier, vilket han
            för övrigt riskerar fängelse för.
          </p>
          <p xml:id="i-87AFDiYhoPdUBnZWbkyFNW">
            Kristna minoriteter förtrycks systematiskt idag i Turkiet. Ett
            problem är att det militära Nationella säkerhetsrådet måste erkänna
            varje enskild språkkurs och man har inte rätt att läsa främmande
            språk i den statliga skolan. Minoriteterna kan således inte bedriva
            undervisning på sitt eget språk.
          </p>
          <p xml:id="i-SR4JBQ2RAKsQ2KSdCakwfP">
            Sedan 5 juni 1935 har minoriteter varit förbjudna att äga fastigheter,
            vilket försvårar renovering m.m. Turkiet har gjort en modifiering
            av lagen där man måste styrka rätten att äga inför ministerrådet,
            vilket bara är ett spel för gallerierna. Man behöver stärka äganderätten
            och möjlighet till renovering.
          </p>
          <p xml:id="i-AESZr3kq7gnH2t4PFNA3Y1">
            I Turkiet hyllas även de som deltog i folkmordet, i Istanbul
            finns bl.a. en staty på Topal Osman med inskriptionen: förintade
            pontusarerna, armenierna och kastade i Sakarja-slaget grekerna
            i havet. Detta är bara ett exempel på saker i Turkiet som gör
            att det skapas underlag för en missaktning mot kristna.
          </p>
          <p xml:id="i-Bws2tTTJjFTdsgYCZnc4x9">
            Armenierna har idag fått minoritetsstatus i Turkiet, men lider
            ändå av samma problematik som andra kristna grupper. Viktigt för
            dessa skulle ett religiöst och kulturellt utbyte med Armenien
            vara, vilket skulle stärka de historiska banden och kunna fungera
            som en stabiliserande faktor för de övriga kristna som finns i
            landet. De kristna länderna Armenien och Georgien, som båda gränsar
            till Turkiet, kan bidra till ett starkt stöd för de kristna i
            Turkiet. Turkiet har idag en ekonomisk och politisk blockad mot
            Armenien som underminerar integrationen i regionen. Detta är ett
            allvarligt brott mot folkrätten då den inte har stöd hos FN och
            bidrar till en fortsatt osämja och polarisering mellan religioner
            och folkslag.
          </p>
          <p xml:id="i-Ho7D23ytzGpcX7nZASfUT7">
            En annan förtryckt minoritet i Turkiet är assyrier, syrianer
            och kaldéer, vilka är arvtagare till civilisationens vagga Mesopotamien
            och har bott i Turkiet långt före Ottomanska riket. Trots att
            Turkiet i Lausannefredsfördraget från 1924 garanterar icke-muslimska
            minoriteters rättigheter har assyrier, syrianer och kaldéer officiellt
            inte fått något av den turkiska staten. Tvärtom, p.g.a. förföljelserna
            har assyrier, syrianer och kaldéer lämnat Turkiet och flytt till
            olika europeiska länder, USA och Australien. Idag finns det fler
            assyrier, syrianer och kaldéer utomlands än i hemlandet. Om detta
            fortsätter så kommer hela nationen och den kristna kulturen till
            stora delar att försvinna från Mellanösterns karta.
          </p>
          <p xml:id="i-XMBBPqih6obqTkPDvN16ei">
            I och med Turkiets EU-kandidatur har hoppet vuxit för assyrier,
            syrianer och kaldéer att återvända. Turkiets dåvarande premiärminister
            Bulent Ecevit förklarade i en kommuniké att assyrier, syrianer
            och kaldéer kan återvända till sina byar under den turkiska statens
            garantier. Efter sådana offentliga uttalanden har många att assyrier,
            syrianer och kaldéer återvänt till Turkiet för att undersöka möjligheterna
            för permanent återkomst. Vissa byar har påbörjat återuppbyggandet
            av byarna och vissa individer har försiktigt börjat med investeringar
            i området. För att Turkiet ska kunna bli fullvärdig EU-medlem
            krävs av Turkiet att uppfylla Köpenhamnskriterierna i praktiken
            och inte bara i teorin. För att assyrier, syrianer och kaldéer
            ska kunna återvända till Turkiet och för att de som är kvar där
            ska kunna stanna krävs av Turkiet att assyrier, syrianer och kaldéer
            erkänns som ett av landets ursprungsfolk och att deras medborgerliga
            fri- och rättigheter respekteras.
          </p>
          <head type="h2" xml:id="i-R1M8niJAm8j9cmNoCSKfKj">
            Kristna konvertiter
          </head>
          <p xml:id="i-F6TNhqWbcFh56u75g5yfcK">
            Den 18 april 2007 nåddes världen av nyheten att tre kristna män
            brutalt hade mördats i staden Malatya, en turkisk provinsstad
            norr om Antiokia. Pastor Necati Aydin, tvåbarnsfar och 35 år gammal,
            miste livet tillsammans med Ugur Yuksel. Den tredje personen var
            den tyska missionären och bokförläggaren Tilman Geske, 46 år gammal
            trebarnsfar.
          </p>
          <p xml:id="i-33fUbfLWpGEB4DPf7FKNxt">
            Händelsen kom inte helt oväntat för den lilla minoritetsgrupp
            av turkiska konvertiter som finns i Turkiet. Under de sista årtiondena
            har även det turkiska samhället gått mot att bli mer pluralt.
            Det finns numera en grupp av några tusen konvertiter i landet.
            De lever oerhört utsatt och har en svag ställning i samhället.
            De saknar i realiteten möjlighet att registrera församlingar.
            De kan registrera sig som en förening men har stora svårigheter
            att t.ex. förvärva kyrkolokaler. Om man önskar skaffa en gudstjänstlokal
            måste marken vara avsedd för religionsutövande. Det blir i praktiken
            omöjligt att skaffa sig en lokal med de bestämmelserna.
          </p>
        </div>
        <div type="motSignatures">
          <list>
            <item xml:id="i-DYCiXYz9Pce1aGXsaeTh3p">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
