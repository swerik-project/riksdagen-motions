<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-04102">
  <teiHeader>
    <fileDesc>
      <titleStmt>
        <title>med anledning av prop. 2017/18:155 Modernare regler om assisterad befruktning och föräldraskap</title>
        <author corresp="i-WTUJB2R5FNpHU89dXa4RTX">av Emma Henriksson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4102 av Emma Henriksson m.fl. (KD)</title>
          <idno type="rdwebb">H5024102</idno>
          <rs type="number">4102</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5024102/text</ref>
          <ref type="dokument_url_html">http://data.riksdagen.se/dokument/H5024102</ref>
          <ref type="dokumentstatus_url_xml">http://data.riksdagen.se/dokumentstatus/H5024102</ref>
          <ref type="docx">http://data.riksdagen.se/fil/854A59F4-6A93-4BEF-B6DB-920F09E4793F</ref>
          <ref type="pdf">http://data.riksdagen.se/fil/EF68D97B-8A8F-4C06-AD25-1071424D71BA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-YSKeLiTp6e1eVBrTwK4cRX</idno>
            <name>Aron Modig</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-WdsRq77mGKygJh621MZvGR" type="basedOn"/>
        <correspContext corresp="i-WdsRq77mGKygJh621MZvGR">
          <ref>Proposition 2017/18:155</ref>
        </correspContext>
        <correspAction xml:id="i-LUeoXhkxJ7maAExHV4rTah" type="signed"/>
        <correspContext corresp="i-LUeoXhkxJ7maAExHV4rTah">
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-PgfrE9pakWspkNp9dr9ejT"/>
          <note type="signatory" corresp="i-DJ8dGLyQXx8GQeiGkcBRiK"/>
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-YSKeLiTp6e1eVBrTwK4cRX"/>
        </correspContext>
        <correspAction xml:id="i-FsfTqTfgkQJ94TtriiScNw" type="submitted">
          <date when="2018-04-11"/>
          <time when="16:25:28"/>
        </correspAction>
        <correspAction xml:id="i-K2ACdPPo9m9x7TRfp3NYep" type="dismissed">
          <date when="2018-04-12"/>
        </correspAction>
        <correspAction xml:id="i-Sd9p2s2LjvLoqmf16bTrCs" type="reviewed">
          <date when="2018-04-12"/>
          <time when="09:10:29"/>
        </correspAction>
        <correspAction xml:id="i-4BSprNXs9YPp7HLUZfR7WM" type="referred">
          <date when="2018-04-13"/>
        </correspAction>
        <correspAction xml:id="i-7H6YHP7ab7vts3JFnfNjY7" type="assigned">
          <date when="2018-06-13"/>
          <time when="16:42:55"/>
        </correspAction>
        <correspContext corresp="i-7H6YHP7ab7vts3JFnfNjY7">
          <ref type="assignedTo">Socialutskottet</ref>
        </correspContext>
        <correspAction xml:id="i-811VwkGBjwT27dVJn1ejug" type="behandlas_i"/>
        <correspContext corresp="i-811VwkGBjwT27dVJn1ejug">
          <ref type="uppgift">2017/18:SoU20</ref>
          <ref type="ref_dok_id">H501SoU20</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU20</ref>
          <ref type="ref_dok_titel">Modernare regler om assisterad befruktning och föräldraskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LxAyMWmURPV3jtHifcKQwX" type="motHeader">
        <div xml:id="i-JPNcFq43azVbmrrj3n1LPj" type="motTitle">
          Motion till riksdagen 2017/18:4102 av Emma Henriksson m.fl. (KD)
          med anledning av prop. 2017/18:155 Modernare regler om assisterad
          befruktning och föräldraskap
        </div>
      </div>
      <div xml:id="i-PctkheZSrgz2gsdMRGwjJ7" type="motBody">
        <div xml:id="i-LXaQXqLEfunirafbeTEWB4" type="motProposal" subtype="förslag">
          <head xml:id="i-STHYSVjURin9bfyUbadZif">
            Förslag till riksdagsbeslut
          </head>
          <list xml:id="i-M3WEzDGMM8DSk9KgqEsNhC" style="ol">
            <item xml:id="i-8M2KV916K9BqNDVfuej2Pg">
              Riksdagen ställer sig bakom det som anförs i motionen om att
              när det är aktuellt att samtidigt använda donerade ägg och spermier
              i första hand använda redan befruktade livsdugliga ägg och tillkännager
              detta för regeringen.
            </item>
            <item xml:id="i-WBPpHJK6CUc2ictNPCMMMx">
              Riksdagen ställer sig bakom det som anförs i motionen om att
              användandet av donerade könsceller och befruktade ägg ska tillåtas
              endast då det finns medicinsk grund för infertilitet och tillkännager
              detta för regeringen.
            </item>
            <item xml:id="i-YBDdvc1j8c1Dn1WG54xn8u">
              Riksdagen ställer sig bakom det som anförs i motionen om att
              donerade könsceller och befruktade ägg inte används i syfte att
              främja eller hindra specifika genetiska egenskaper och tillkännager
              detta för regeringen.
            </item>
            <item xml:id="i-6SRVg7tyG15nSaA4RmkgC1">
              Riksdagen ställer sig bakom det som anförs i motionen om vikten
              av fortsatt forskning om uppväxtvillkoren för barn som tillkommit
              med donerade könsceller och befruktade ägg och tillkännager detta
              för regeringen.
            </item>
            <item xml:id="i-LN2MoqUqEEWfiPYxvR6xuH">
              Riksdagen ställer sig bakom det som anförs i motionen om möjligheten
              att i folkbokföringen inte ändra redan befintliga familjerelationer
              vid ändrad könstillhörighet och tillkännager detta för regeringen.
            </item>
          </list>
        </div>
        <div xml:id="i-KuT9wk4JJFrdkxDnQUanwh" type="motContent">
          <head xml:id="i-Xtg97BhcAgFoqddUWow57J" type="h1">
            Motivering
          </head>
          <p xml:id="i-QTQBMJwSR981iUxcYYQWg4">
            Ofrivillig barnlöshet är ett stort problem för många par. Ungefär
            en tiondel av de par som önskar få barn tillsammans i Sverige
            är drabbade. Den livskris detta orsakar måste tas på stort allvar.
            Att vilja bli förälder men inte kunna väcker ofta existentiella
            frågor. Forskning visar att ofrivillig barnlöshet för många är
            något av det mest påfrestande man kan utsättas för. Det kan liknas
            vid en mycket långdragen kris utan tydlig avgränsning i tid. Därtill
            är det också ofta något som omvärlden inte känner till. Att på
            olika sätt stödja och hjälpa personer i den livssituationen är
            naturligt för oss som tror på familjens och de små gemenskapernas
            betydelse. Det kan handla om att bejaka fertilitetsbehandling
            inom etiska ramar, men också om att arbeta för större öppenhet
            i samtal runt barnlöshet och bättre möjlighet till exempelvis
            stödsamtal och krisbearbetning. Men det är också viktigt att politiskt
            verka för en kulturell och social situation som möjliggör och
            uppmuntrar familjebildning och barnafödande i den ålder då det
            är lättast för en kvinna att bli gravid och föda barn. Att skapa
            goda möjligheter också för yngre föräldrar att ta emot ett barn
            är en viktig fråga för Kristdemokraterna.
          </p>
          <p xml:id="i-VMMpeLHjv4MLoZgxm88jBh">
            I dag väljer allt fler att vänta allt längre med att bilda familj.
            Många livsmål konkurrerar med valet att försöka få barn och medelåldern
            för förstföderskor ligger i storstadsområdena nu över 30 år. Allt
            fler kvinnor väljer således att föda sitt första barn när de passerat
            den ålder då det biologiskt och medicinskt är optimalt för kvinnan
            att föda, nämligen mellan 20 och 29 år. Eftersom fertiliteten
            sjunker i ganska snabb takt efter 30-årsåldern innebär det uppskjutna
            barnafödandet att problemen med ofrivillig barnlöshet ökar.
          </p>
          <head xml:id="i-91AHCGVyZTG6TsiYUmeWXr" type="h2">
            In vitro-fertilisering (IVF) vid ofrivillig barnlöshet
          </head>
          <p xml:id="i-7ZPZMXURvtT4R5EX9MJUB7">
            Kristdemokraterna anser att målet ska vara att undvika att livsdugliga
            befruktade ägg blir över vid IVF-behandling (dvs. in vitro-fertilisering
            där befruktning sker utanför kroppen). Den absoluta majoriteten
            av IVF-behandlingar sker mellan makar/sammanboende med deras egna
            könsceller. Det är en medicinsk metod som hjälper par med exempelvis
            skadade äggledare eller nedsatt spermiefunktion att kunna få barn.
            Detta är i grunden något mycket positivt som vi bejakar.
          </p>
          <p xml:id="i-9LLfz98UTcLQMLnj4LFzap">
            I Sverige återförs sedan några år tillbaka vanligtvis ett befruktat
            ägg till livmodern, i undantagsfall två, vid IVF-behandling. I
            Sverige har vi därför inte någon hög frekvens flerbördsgraviditeter
            kopplade till IVF-behandling, och när det förekommer är det tvillinggraviditeter.
            Fosterreduktion, dvs. abort av något eller några foster men inte
            alla, är därmed inget som längre förekommer som en konsekvens
            av IVF i Sverige.
          </p>
          <p xml:id="i-TserbEr4jEVvccxKpj3Xq2">
            Det finns etiska frågor i samband med IVF. Vid behandlingen stimuleras
            kvinnans äggstockar och ett varierande antal ägg plockas ut och
            befruktas. Hur många ägg som befruktas och hur många av dessa
            som börjar dela sig till ett embryo på ett korrekt sätt, och därmed
            skulle kunna tänkas ge upphov till en graviditet, skiljer sig
            påtagligt mellan olika individer och är likaså svårt att förutsäga.
            Vid vissa IVF-behandlingar går det, trots relativt många utplockade
            ägg, inte att fullfölja behandlingen på grund av utebliven befruktning
            eller felaktiga delningar. Vid andra behandlingar kan det fås
            fler befruktade ägg av hög kvalitet än det/de som återförs till
            livmodern. Dessa embryon fryses då ned i avsikt att återföras
            vid en senare behandling utifall att den första graviditeten inte
            skulle lyckas eller om paret senare önskar fler barn. Denna behandling
            är betydligt enklare än en full IVF-behandling.
          </p>
          <p xml:id="i-SZpFCZKwbQLGWRaj66zx9d">
            Eftersom de befruktade ägg som bedöms kunna ge upphov till graviditet
            antingen återförs eller fryses ned efter en IVF-behandling menar
            vi att de etiska invändningarna uppkommer i de fall de frysta
            embryona inte blir använda. Som återgetts ovan är det svårt att
            försöka göra generella begränsningar i t.ex. antal ägg som befruktas
            vid varje IVF då behovet för framgångsrik behandling är mycket
            olika från par till par. En framkomlig väg att hjälpa infertila
            par att få barn på ett sätt som är etiskt acceptabelt utan att
            livsdugliga embryon inte används, kan kanske vara att sträva efter
            det som brukar kallas ”mild IVF”. Då stimulerar man kvinnans äggstockar
            relativt försiktigt i syfte att få ett mindre antal mogna ägg
            vid behandling. Detta reducerar därmed antalet befruktade ägg
            som kan bli aktuella för nedfrysning. Vidare måste policyn vara
            att samtliga befruktade ägg som blir frysta vid en IVF-behandling
            ska användas innan ytterligare behandlingar påbörjas i syfte att
            skapa fler embryon. På så sätt kan målet om att inga livsdugliga
            befruktade ägg blir över vid IVF-behandling uppnås.
          </p>
          <p xml:id="i-Q4cTvZNB3MZfDFGrNLNpo4">
            Även den föreslagna förändringen som innebär att nedfrusna befruktade
            ägg kan sparas tio år i stället för nuvarande fem år kan innebära
            att livsdugliga embryon inte kasseras, vilket främjar liv. Kristdemokraterna
            stöder därför denna förändring.
          </p>
          <head xml:id="i-5YYqGWjhb6996My5tpXKWP" type="h2">
            Donation av befruktade ägg
          </head>
          <p xml:id="i-DJoqxmv293FbyTbkHxTyFf">
            Sedan 1985 är det i Sverige tillåtet med spermadonation och sedan
            2003 även med äggdonation. Regeringen föreslår i propositionen
            att även befruktade ägg ska kunna doneras. Med andra ord ska kravet
            på att det blivande barnet ska ha en genetisk koppling till minst
            en förälder vid IVF-behandling tas bort. Det är inte oproblematiskt
            utifrån rätten att, så långt det är möjligt, få vetskap om och
            möjligheten att bli omvårdad av sina föräldrar, men samtidigt
            kommer ändringen sannolikt att innebära att redan befruktade ägg
            inte destrueras. Således främjar ändringen livet, vilket är ett
            bärande skäl för att – under vissa omständigheter – tillåta donation
            av befruktade ägg, även kallat embryoadoption, även om det innebär
            att barnet kommer att sakna genetisk koppling till föräldrarna.
          </p>
          <p xml:id="i-6jwbJhHkTvQEsj2FhydAf8">
            Eftersom främjandet av livet är ett bärande skäl för att tillåta
            embryoadoption behöver avvägningen göras vilken konsekvensen skulle
            komma att bli om det tillåts utan att också tillåta samtidig donation
            av såväl ägg som spermier. Barnet skulle även i dessa situationer
            komma att sakna genetisk koppling till båda föräldrarna. Vid embryoadoption
            uppvägs detta av principen om att främja livet. Detta argument
            finns inte i situationen då ingen befruktning ännu skett.
          </p>
          <p xml:id="i-6oWDckudTYkkS8mjyEdcBK">
            Vår bedömning är dock att om lagstiftningen medgav embryoadoption
            men inte samtidig donation av ägg och spermier i de fall embryon
            från IVF-behandlingar inte finns att tillgå – så är risken överhängande
            att fler ägg skulle komma att befruktas för att åstadkomma ett
            överskott av donerade befruktade ägg, dvs. motsatsen till det
            som skulle kunna uppnås genom tillåtande av embryoadoption. De
            eventuella nackdelar som kan komma av att barn växer upp med biologisk
            men inte genetisk koppling till någon av sina föräldrar ska därmed
            ställas mot att än fler livsdugliga befruktade ägg skulle riskera
            att förstöras. Värnandet av livet blir i denna avvägning det överordnade.
            Kristdemokraterna accepterar därmed även samtidig donation av
            såväl ägg som spermier i de fall befintliga embryon inte finns
            att tillgå.
          </p>
          <p xml:id="i-SthHeqABkSGx8Y8ZUr8Py5">
            Det är viktigt att det fortsatt tillämpas restriktivitet vad
            gäller antal ägg som befruktas för att undvika att redan befruktade
            ägg destrueras. För att ytterligare undvika att livsdugliga befruktade
            ägg förstörs ska principen vara att i de situationer då det är
            fråga om att samtidigt använda både donerade ägg och spermier
            ska redan befruktade livsdugliga ägg tillgängliga för donation
            primärt användas. Det innebär att samtidig donation av ägg och
            spermier enbart ska komma i fråga då embryon inte finns att tillgå.
            Livet kan då främjas genom att inte ytterligare befruktning sker
            och man kan undvika att redan befruktade ägg destrueras. Detta
            bör ges regeringen till känna.
          </p>
          <p xml:id="i-5Fj5Xfo8UURaXQwdnTAZxS">
            För att tillåta användandet av donerade könsceller bör principen
            vara att det finns medicinska orsaker till barnlösheten. Det är
            av stor vikt att donerade könsceller inte tillåts användas i syfte
            att eftersträva vissa egenskaper hos barnet. Vi ser därför positivt
            på att en särskild bedömning ska göras om en känd donator föreslås
            och att det företrädesvis är vårdgivaren som utser donator utifrån
            medicinska kriterier. Syftet med att tillåta donation av befruktade
            eller obefruktade könsceller är att avhjälpa barnlöshet, inte
            att främja eller hindra vissa genetiska egenskaper. En glidning
            mot det senare skulle riskera upprätthållandet av synen på alla
            människors lika och okränkbara människovärde. Att säkerställa
            att någon sådan glidning inte sker bör noga följas. Detta bör
            ges regeringen till känna.
          </p>
          <head xml:id="i-5CVezpS3DrqXTRYMTDtpfV" type="h2">
            Barnets rätt till kunskapen om det genetiska ursprunget
          </head>
          <p xml:id="i-4kxgvt82XdeRJDAtVmJzak">
            Den etiska fråga som donation av könsceller och befruktade ägg
            främst aktualiserar är barnets rätt till kunskap om sitt biologiska
            ursprung och de konsekvenser det kan få för barnet att växa upp
            med någon som inte är dess biologiska förälder. Barnets rätt att
            utifrån sin mognad få veta sitt biologiska ursprung och att denna
            rättighet stärks välkomnas. Kristdemokraterna anser att dessa
            frågor är angelägna och anser att det är viktigt att det fortsatt
            bedrivs forskning på detta område ur ett barnperspektiv. Fokus
            bör läggas på forskning som ger bättre kunskapsunderlag kring
            hur barn som tillkommit genom donerade könsceller och befruktade
            ägg mår samt hur donationen påverkar de aktuella familjerna. Förslag
            till förändringar av gällande rätt eller praxis bör präglas av
            försiktighetsprincipen och ta sin utgångspunkt i barnets bästa.
            Även om den forskning som hittills finns är begränsad så tyder
            den på att avsaknaden av genetisk koppling mellan barn och förälder
            inte leder till några negativa konsekvenser. Barn som tillkommit
            genom IVF-behandling med enbart donerade könsceller tycks generellt
            ha lika goda uppväxtvillkor som andra barn. Oavsett genetisk koppling
            så växer ett väldigt starkt band mellan den havande kvinnan och
            barnet under graviditeten. För barnet förefaller kunskapen om
            det genetiska ursprunget vara av mycket stor vikt, medan välbefinnandet
            i sig inte är avhängigt av en genetisk koppling till föräldrarna.
            Kristdemokraterna bedömer därmed att den försiktighet som inneburit
            att det hittills har krävts genetisk koppling till minst en förälder
            under vissa omständigheter inte längre kan anses vara nödvändig
            och vår hållning liknar därför regeringens bedömning i denna del.
            Det är dock angeläget att situationen för barnen som tillkommer
            under dessa premisser fortsatt följs.
          </p>
          <p xml:id="i-VBoAhBHyN8LyN9hppRGVhY">
            Barn som tillkommer såväl genom donerade redan befruktade ägg
            som genom två donerade könsceller kommer att sakna genetisk koppling
            till båda eller en av föräldrarna. Det är därför av största vikt
            att barnen tillförsäkras rätten till kännedom om sitt genetiska
            ursprung. Vi tillstyrker därför regeringens förslag om att barnet,
            när det uppnått tillräcklig mognad, ska ha rätt att från sina
            föräldrar få kännedom om att det tillkommit genom assisterad befruktning.
            Vi tillstyrker även förslaget att barnet både har rätt att få
            sina uppgifter införda i den särskilda journalen för donatorn
            och har rätt att få ta del av de anteckningar som finns om eventuellt
            andra personer som finns antecknade i samma journal.
          </p>
          <p xml:id="i-2PD9v6nK8awAZFHj6gPAG1">
            Samtycke till donation av ägg och spermier kan i dag dras tillbaka
            fram till befruktningen. Kristdemokraterna delar regeringens bedömning
            att detta fortsatt ska gälla. Det minskar risken för att redan
            befruktade ägg kasseras.
          </p>
          <head xml:id="i-DZLSH2uMrYJwifjWEsJnix" type="h2">
            Surrogatmödraskap
          </head>
          <p xml:id="i-Pn3de3EUugAAZ7eBF19Hd5">
            Kristdemokraterna anser att surrogatmödraskap fortfarande inte
            ska vara tillåtet och välkomnar att regeringen kommit till samma
            slutsats. Barn är ingen rättighet och det kan inte anses vara
            i barnets intresse att avsiktligt bryta den naturliga relationen
            mellan modern och barnet i livmodern. Surrogatarrangemang riskerar
            att leda till kommersialisering och utnyttjande av utsatta kvinnor
            som medel för att föda barn åt ofrivilligt barnlösa.
          </p>
          <p xml:id="i-PxavjtnB1TieJM5f4xphm6">
            De som argumenterar för surrogatmödraskap i vårt land bygger
            sitt resonemang på att kvinnan som bär fram och föder barnet gör
            det frivilligt och att det inte betalas ersättningar som innebär
            att surrogatmödraskapet blir ett alternativt sätt att tjäna pengar.
            Men det är högst osannolikt att förvärvsarbetande kvinnor utan
            ersättning tar på sig att bära ett barn i nio månader, med alla
            de medicinska risker det innebär och krav på avbrott från arbetet
            för mödravårdsbesök och förlossning, för att sedan lämna barnet
            ifrån sig. Den potentiella surrogatmamman kommer med allra största
            sannolikhet att kräva ekonomisk ersättning för förlorad arbetsinkomst,
            medicinsk risk och de fysiska obehag som en graviditet för med
            sig. Det finns därmed en uppenbar risk att ett system som tillåter
            surrogatmödraskap leder till exploatering av socialt och ekonomiskt
            utsatta kvinnor. Erfarenheter från länder där det är tillåtet
            visar att denna risk är påtaglig. Kvinnor som lider av psykisk
            ohälsa eller ensamhet kan se möjligheten att bli gravid och bära
            någon annans barn som ett sätt att bli behövd och oersättlig,
            om så bara för en tid. Rika västeuropéer vänder sig till mindre
            bemedlade i fattigare länder i Östeuropa eller i andra världsdelar.
            Det strider mot grundläggande värden om integritet och värdighet
            om utsatta kvinnor utnyttjas som medel för andra människors längtan
            efter barn. Vi menar att det är moraliskt fel att använda dessa
            kvinnors kroppar som medel för att uppfylla andra människors längtan
            efter barn. Det strider mot människans integritet och värdighet.
            Även om barnets arvsanlag kommer från de genetiska föräldrarna
            bär surrogatmamman barnet i nio månader. Erfarenheten visar att
            gravida ofta utvecklar ett mycket starkt band till fostret som
            kan vara svårt att bryta. Och graviditet och förlossning kan dessutom
            orsaka komplikationer, vilket gör att surrogatmamman kan ta allvarlig
            skada såväl fysiskt som psykiskt. Det kan också uppstå en rad
            av mycket komplicerade situationer. Vad händer om de genetiska
            föräldrarna väljer att gå skilda vägar under graviditeten eller
            om det skulle visa sig att barnet bär på en allvarlig fosterskada?
            Kan de genetiska föräldrarna kräva abort om surrogatmodern motsätter
            sig detta? Ska surrogatmodern ha rätt till fri abort? Det är också
            mycket oklart hur de genetiska föräldrarna och surrogatmodern
            reagerar psykologiskt under graviditeten, förlossningen och överlämnandet
            av barnet samt hur detta påverkar barnet och dess utveckling.
            Med hänsyn tagen till försiktighetsprincipen och barnperspektivet
            samt på grund av de övriga risker för exploatering som surrogatmödraskap
            för med sig bör detta inte vara tillåtet.
          </p>
          <head xml:id="i-5DV2MWbvh9vGFvHLrbcmoJ" type="h2">
            Föräldraskap vid ändrad könstillhörighet
          </head>
          <p xml:id="i-L4XfqRAmd7VKgK7L9HYyMn">
            I propositionen föreslås att föräldraskap vid ändrad könstillhörighet
            alltid ska följa av det juridiska könet även för familjerelationer
            som föregått ändringen av könsidentitet. Det förefaller vara en
            rimlig bedömning att det juridiska könet återspeglas i föräldraskapet
            då en person blir förälder efter den tidpunkt då könsidentitet
            fastställts. Även en huvudregel som fastslår att den som är kvinna
            folkbokföringsmässigt är mor/dotter/syster likväl som att den
            som är man är far/son/bror anser vi är rimlig. Dock bör det övervägas
            om redan befintliga familjerelationer alltid måste ändras i samband
            med att en person genomgår ändrad könstillhörighet.
          </p>
          <p xml:id="i-9XVh7XDt5ksJJHXACrpk8j">
            Det finns inga legala rättigheter eller skyldigheter i lagstiftningen
            som gör skillnad på familjebanden utifrån kön. Således torde det
            inte ur legalt hänseende vara av särskild vikt att befintliga
            familjerelationer ändras när en person ändrar könstillhörighet.
            Skälet till att öppna för möjligheten att behålla befintliga relationer
            såsom mellan befintliga barn och en person som senare i livet
            genomgår ett byte av könstillhörighet är att en påtvingad ändrad
            familjerelation skulle kunna försvåra i relationen. Den psykiska
            ohälsan och suicidrisken är mycket hög i gruppen av personer med
            könsidentitetsproblematik, och det är känt att familjerelationerna
            har en mycket stor vikt för att minska ohälsan. I de fall den
            enskilde inte önskar få familjerelationer ändrade bör detta således
            inte påtvingas vad gäller befintliga familjerelationer. I vilken
            mån detta förfarande kräver ytterligare stöd i lag eller förordning
            bör snarast utredas. Detta bör ges regeringen till känna.
          </p>
        </div>
        <div xml:id="i-HmxVpES8YFKpN7jkN2jF6c" type="signatureBlock">
          <list xml:id="i-AnFibtmcQwyhNKJv1qzKFJ">
            <item xml:id="i-D5TSY7jb2yPCTEhUF3Snhu" type="signature">
              Emma Henriksson (KD)
            </item>
            <item xml:id="i-P2YYKLpqnMiz5h1ZxuX3s2" type="signature">
              Caroline Szyber (KD)
            </item>
            <item xml:id="i-FUS7UcL81cMpo8fNRLydYm" type="signature">
              Annika Eclund (KD)
            </item>
            <item xml:id="i-VbXpDW2P5frxDHG7vwgAhw" type="signature">
              Lars-Axel Nordell (KD)
            </item>
            <item xml:id="i-MtfMj4WhcLx2Euqx6cmwFj" type="signature">
              Aron Modig (KD)
            </item>
          </list>
        </div>
      </div>
    </body>
  </text>
</TEI>
