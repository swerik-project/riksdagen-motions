<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--fk--00274">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__274/mot_1965__fk__274-001.pdf"/>
      <fw xml:id="i-VFyPummmP8BkBwy2GyYrQv">
        10 Motioner i Första kammaren, nr 274 år 1965
      </fw>
      <div xml:id="i-VTF78ThPL5GrvC3Kvc5rEJ" type="motHeader">
        <div xml:id="i-EFma1jJVir6wZuAeYKdjC2" type="motTitle"/>
        <div xml:id="i-QGgo8KinAgSVyD53yfMobz" type="motSubmissionInfo"/>
      </div>
      <div xml:id="i-XFuHLUnSexis2TTvnvR1f8" type="motBody">
        <div xml:id="i-L6WgsoxB9Na3WFBacVqrrT">
          <p xml:id="i-XWWcrULfSs4rvj7Jx15M2X">
            Nr 274
          </p>
          <p xml:id="i-8qd9n8Ye6XUeBpbc2mcMpZ">
            Av herr Johansson, Tage, och herr Hedström, angående folkbiblio-
          </p>
          <p xml:id="i-6HCg5C5yAeeVHTCctZ1eCX">
            teken. (Lika lydande med motion nr 332 i Andra kammaren)
          </p>
          <p xml:id="i-KWzkPCbnpneUwyYk6GnGgk">
            Upprustningen av skolväsen och bildningsarbete kan genomföras
            fullt och helt endast om det i varje kommun finns tillgång till
            den service- och informa- tionscentral, som ett modernt folkbibliotek
            innebär. Biblioteket måste ha ett allsidigt och aktuellt bokbestånd,
            handhas av kvalificerad personal, hållas öppet i erforderlig omfattning
            och samverka med andra bibliotek, såväl folkbibliotek som vetenskapliga
            bibliotek. Det är vidare önskvärt, att biblioteken utvecklas till
            allmänna kulturcentra. På åtskilliga håll kan man notera en gynnsam
            utveckling i sådan riktning. Ut- ställningar och författaraftnar
            förekommer i växande omfattning, musikverk- samhet börjar vinna
            insteg i biblioteken, och resurserna på AV-området över huvud
            börjar byggas ut. En viktig tendens inom modern biblioteksverksamhet
            är slutligen en strävan till utåtriktad och uppsökande verksamhet.
            Speciella verksamhetsformer före- kommer för barn, tonåringar,
            åldringar etc. Talböcker förmedlas till blinda, och böcker sänds
            till sådana handikappade, som ej själva kan besöka biblio- teken.
            Biblioteken samverkar med föreningar och organisationer, sprider
            infor- mation och gör läspropaganda. Vad ovan angetts är en målsättning,
            en tendens. I realiteten är bibliotekens standard ytterligt ojämn.
            Ett antal bibliotek står på en mycket hög nivå och bedriver en
            föredömlig och allsidig verksamhet. Det stora antalet bibliotek
            har däremot inte resurser nog att ens tillnärmelsevis ge verksamheten
            den mång- sidighet och kvalité som ovan antytts. I ett 50-tal
            kommuner saknas kommunalt folkbibliotek helt. Anslagen till biblioteken
            överskrider i de bästa biblioteken 10 kr. per invånare och år
            men ligger i många fall under 1 kr. per invånare. En granskning
            av lånesiffrorna visar motsvarande spridning; antalet lån kan
            över- skrida 10 per invånare och år men ligger i många fall under
            1. Självfallet finns det ett klart orsakssammanhang mellan dessa
            siffror i det att låga anslag leder till en outvecklad biblioteksverksamhet.
            Det framstår som en kulturell rättvisefråga, att befolkningen
            i varje kommun har tillgång till ett välutrustat bibliotek. Framför
            allt finner vi det angeläget att en standardhöjning sker på landsbygden,
            så att klyftan mellan stad och land på detta område utjämnas.
            1963 års riksdag hemställde hos Kungl. Maj:t om en utredning rörande
            grunderna för statsbidragsgivningen till folkbiblioteken. I 1964
            års statsverks- proposition meddelade chefen för ecklesiastikdepartementet,
            att ett förslag till höjning av bidragen överarbetats inom departementet
            i samråd med företrädare
          </p>
          <pb facs="riksdagen-motions-pdf/data/1965/mot_1965__fk__274/mot_1965__fk__274-002.pdf"/>
          <fw xml:id="i-MrxLqs3ULDbsi8G31R4zDz">
            Motioner i Första kammaren, nr 274 år 1965 11
          </fw>
          <p xml:id="i-YGkSingxVNHkVBRW2JWp6N">
            för olika biblioteksintressen. Målsättningen hade därvid framför
            allt varit att återvinna bidragens stimulanseffekt och att motverka
            kommunindelningsrefor- mens ogynnsamma verkningar med hänsyn till
            nu gällande maximeringsregler. Det statliga stödet till folkbiblioteken
            har nu sammankopplats med den kommunala skatteutjämningen, och
            det har i årets statsverksproposition förut- skickats att en avlösning
            av folkbiblioteksbidraget kommer att föreslås. Enligt vår mening
            är tiden inte mogen för en avlösning av detta bidrag på grund
            av den ojämnhet i standarden som ännu råder på detta område. Visserligen
            spelar de nuvarande statsbidragen ingen stor roll från rent finansiell
            synpunkt, men deras kvalitetsbefrämjande effekt har ändock varit
            högst avsevärd genom att de varit förenade med en rad bidragsvillkor,
            som kommunerna visat sig ange- lägna att uppfylla. Även om statsbidragen
            bibehålles, synes starka skäl tala för en ytterligare stärkning
            av biblioteksväsendets ställning genom en bibliotekslag, innebärande
            skyldighet för varje kommun att bedriva biblioteksverksamhet.
            De starkt varie- rande insatserna från kommunernas sida torde
            nämligen delvis bottna i att biblio- teksverksamheten hittills
            varit frivillig. En bibliotekslag skulle ge biblioteks- väsendet
            auktorisation som en samhällelig angelägenhet, ett nödvändigt
            komple- ment till skolväsendet och en bas för bildningsarbete
            och kulturell aktivitet. Lagen skulle vidare garantera kostnadsfria
            lån, lånerätt oavsett mantalsskriv- ningsort, viss kompetens hos
            bibliotekets chef etc. Någon detaljreglering av verk- samheten
            synes däremot ej böra ifrågakomma. Den standardutjämning som framstår
            som högst angelägen bör i stället kunna komma till stånd med hjälp
            av ett ändamålsenligt utformat stimulansbidrag. Vi får i detta
            sammanhang erinra om att såväl Norge som Danmark har lagar om
            obligatoriska kommunala folkbibliotek samt att det i vårt land
            redan föreligger skyldighet för kommun att inrätta skolbibliotek
            inom det obligatoriska skolväsendet. Med stöd av ovanstående får
            vi hemställa, att riksdagen i skrivelse till Kungl. Maj:t måtte
            anhålla om skyndsam utredning rörande införande av lag om obligatoriska
            kommunala folkbibliotek samt rörande en sådan utformning av statens
            stöd till folkbiblioteksväsendet, att en standardutjäm- ning underlättas;
            samt att i avvaktan på utredningens resultat frågan om en avlös-
            ning av det särskilda statsbidraget till folkbiblioteken uppskjutes
            tills vidare.
          </p>
          <p xml:id="i-BjbbxmPmqoBbvx7cjE16x9">
            Stockholm den 27 januari 1965
          </p>
          <p xml:id="i-2UfbTzSLszit9iRLfE18J5">
            Tage Johansson Uno Hedström
          </p>
        </div>
      </div>
    </body>
  </text>
</TEI>
