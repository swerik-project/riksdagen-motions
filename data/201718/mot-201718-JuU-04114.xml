<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-JuU-04114">
  <teiHeader>
    <fileDesc>
      <titleStmt>
        <title>med anledning av prop. 2017/18:174 En mer heltäckande terrorismlagstiftning</title>
        <author corresp="i-Dkz1KdQBrKqVm9WCptUQaD i-7HvCHEwjbKSjsnRP39c1s9">av Adam Marttinen och Patrick Reslow (SD, -)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4114 av Adam Marttinen och Patrick Reslow (SD, -)</title>
          <idno type="rdwebb">H5024114</idno>
          <rs type="number">4114</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H5024114/text</ref>
          <ref type="dokument_url_html">http://data.riksdagen.se/dokument/H5024114</ref>
          <ref type="dokumentstatus_url_xml">http://data.riksdagen.se/dokumentstatus/H5024114</ref>
          <ref type="docx">http://data.riksdagen.se/fil/F3E91C0E-ECF5-4498-AB5D-8F46BAA2FC9C</ref>
          <ref type="pdf">http://data.riksdagen.se/fil/663700D3-8924-451E-A9ED-CAE8F9A10A4A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Dkz1KdQBrKqVm9WCptUQaD</idno>
            <name>Adam Marttinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-PQgXW6J5J8h5VbSdtkhibS"/>
        <correspContext corresp="i-PQgXW6J5J8h5VbSdtkhibS">
          <ref>Proposition 2017/18:174</ref>
        </correspContext>
        <correspAction xml:id="i-8ZecCdSC2C67Ux1wTWxGPA" type="signed"/>
        <correspContext corresp="i-8ZecCdSC2C67Ux1wTWxGPA">
          <note type="signatory" corresp="i-Dkz1KdQBrKqVm9WCptUQaD"/>
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction type="submitted" xml:id="i-L6ThEjvJBbFbeUz11NJ8yh">
          <date when="2018-04-11"/>
          <time when="16:34:55"/>
        </correspAction>
        <correspAction type="reviewed" xml:id="i-ENKFs1NP87mv5te6vqe42a">
          <date when="2018-04-13"/>
          <time when="16:01:04"/>
        </correspAction>
        <correspAction type="dismissed" xml:id="i-4L2rfdLDWf8xXQqmaDva1C">
          <date when="2018-04-16"/>
        </correspAction>
        <correspAction type="referred" xml:id="i-CjKkZSdVBao1fwLFA9wTR5">
          <date when="2018-04-17"/>
        </correspAction>
        <correspAction type="assigned" xml:id="i-73A4Eq9KZXuTtwSdwEPz2h">
          <date when="2018-06-13"/>
          <time when="16:49:23"/>
        </correspAction>
        <correspContext corresp="i-73A4Eq9KZXuTtwSdwEPz2h">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-XWR4QGn6jrE9rcTPbkUqsk"/>
        <correspContext corresp="i-XWR4QGn6jrE9rcTPbkUqsk">
          <ref type="uppgift">2017/18:JuU35</ref>
          <ref type="ref_dok_id">H501JuU35</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU35</ref>
          <ref type="ref_dok_titel">En mer heltäckande terrorismlagstiftning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:4114 av Adam Marttinen och Patrick Reslow (SD, -) med anledning av prop. 2017/18:174 En mer heltäckande terrorismlagstiftning</div>
      </div>
      <div type="motBody">
        <div type="motProposal" subtype="förslag">
          <head xml:id="i-TW1dBtr9VErDSvURPiHLr3">
            Förslag till riksdagsbeslut
          </head>
          <list style="ol">
            <item xml:id="i-J6hMN9XMxK83Vhmf6F8X4G">
              Riksdagen ställer sig bakom det som anförs i motionen om registrering
              av att en person sympatiserar med en terrororganisation och tillkännager
              detta för regeringen.
            </item>
            <item xml:id="i-UCzcyeBCrMD5QZTcDPtZv4">
              Riksdagen ställer sig bakom det som anförs i motionen om rapporteringsplikt
              och tillkännager detta för regeringen.
            </item>
            <item xml:id="i-EpUJriZY5XoUq6pZaxP4Xb">
              Riksdagen ställer sig bakom det som anförs i motionen om att
              förbjuda propaganda för terrorism och tillkännager detta för regeringen.
            </item>
            <item xml:id="i-VLByTq9F6KCM4i5UVXDHbG">
              Riksdagen ställer sig bakom det som anförs i motionen om förbud
              mot rättfärdigande av terrorhandlingar och tillkännager detta
              för regeringen.
            </item>
            <item xml:id="i-7TBNeDWTRDQBfUSdG34QnD">
              Riksdagen ställer sig bakom det som anförs i motionen om att
              straffa varje form av deltagande i eller stöd till terroristorganisationer
              och tillkännager detta för regeringen.
            </item>
            <item xml:id="i-TU3yHVLhDYQAgk4pfmK2yK">
              Riksdagen ställer sig bakom det som anförs i motionen om skärpta
              straff för terroristbrott och tillkännager detta för regeringen.
            </item>
            <item xml:id="i-4CWDUoiCC9ELw9iteDPEuP">
              Riksdagen ställer sig bakom det som anförs i motionen om återkallande
              av medborgarskap vid terroristbrott och tillkännager detta för
              regeringen.
            </item>
            <item xml:id="i-4V4hTVjYKLPhNbpWbBQ1dk">
              Riksdagen ställer sig bakom det som anförs i motionen om omhändertagande
              av resenärer från terrorkontrollerade områden och tillkännager
              detta för regeringen.
            </item>
            <item xml:id="i-ykKZByzo6stkF3ozw2GQb">
              Riksdagen ställer sig bakom det som anförs i motionen om hemlig
              dataavläsning och signalspaning och tillkännager detta för regeringen.
            </item>
            <item xml:id="i-Q1iAWBU1s3hr4pyKWcDQ3t">
              Riksdagen ställer sig bakom det som anförs i motionen om att
              ge Säkerhetspolisen direkttillgång till Migrationsverkets asylsystem
              och tillkännager detta för regeringen.
            </item>
            <item xml:id="i-Ar9qDYUqQZRWZrUiLLprA2">
              Riksdagen ställer sig bakom det som anförs i motionen om utvisning
              vid terroristbrott och tillkännager detta för regeringen.
            </item>
            <item xml:id="i-GomrXTQgWrtJgTRrRpxRmu">
              Riksdagen ställer sig bakom det som anförs i motionen om fördjupat
              samarbete inom Norden och tillkännager detta för regeringen.
            </item>
            <item xml:id="i-CqNNGYjH6Sv4zyMHMGnBkE">
              Riksdagen ställer sig bakom det som anförs i motionen om gränskontroller
              och Schengensamarbetet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-DikFxMHZBuEtMeeVzsVQdV">
            Motivering
          </head>
          <p xml:id="i-MuxWqmyJdiiEthhsFzpPGj">
            Terrorattentat mot de europeiska länderna har blivit ett återkommande,
            fasansfullt moment i vardagslivet. Den trygghet som en stat ska
            erbjuda sina medborgare ifrågasätts med all rätt när våra bröder
            och systrar, i Sverige och i andra länder, blir bragda om livet
            till följd av främst islamistisk extremism. Det är inte frågan
            om ett enbart yttre hot som kan bekämpas med militär eller en
            otrygghet som kan stoppas med stängda gränser. Extremismen växer
            inom vårt land, i otrygga områden där majoritetssamhället och
            rättsstaten har fått ge vika för parallella strukturer.
          </p>
          <p xml:id="i-3uezFp5vHUkDX3VbqY9PQh">
            Sverigedemokraterna var tidigt ute och varnade för riskerna som
            öppna gränser, mångkulturalism och ett underfinansierat rättsväsen
            medför gällande framväxten av extremism och terrorism. Det var
            först när det var för sent, när Sverige redan drabbats, som de
            andra partierna uppvaknade. Trots detta uppvaknande är inte Sverige
            mindre utsatt i dag än i går. I takt med att IS besegras internationellt
            flyttas kampen till vår bakgård – där vi till följd av regeringens
            bristande insikt, och vilja att agera, nu har hundratals terrorister
            med praktisk erfarenhet av terrorn i IS och tusentals därutöver
            som delar deras åsikter.
          </p>
          <p xml:id="i-FCdA7zQy9PJsnAHNvHqGWC">
            Nu krävs det, mer än aldrig, att vi ligger steget före och driver
            igenom politik som bekämpar den destruktiva utvecklingen, att
            vi inte bara förbereder oss för terrordåd utan förekommer dem.
            För att nå dit krävs utökade resurser till rättsväsendet för att
            stärka arbetet med att upptäcka, utreda och bestraffa terrorbrott,
            det behövs utökade verktyg för de brottsbekämpande myndigheterna,
            men framför allt krävs det att politikerna anpassar sig efter
            hur verkligheten ser ut – inte hur de önskar att den skulle se
            ut.
          </p>
          <p xml:id="i-EqUcT98HEXrB8Dc7LJvaqM">
            Regeringens proposition är ett första steg. Vi kan konstatera
            att de till viss del har tagit till sig av Sverigedemokraternas
            kritik och föreslår bl.a. att straffbestämmelsen om terrorismresor
            ska utvidgas så att även terrorismresor till det egna medborgarskapslandet
            blir straffbara. Dessvärre kan vi även konstatera att de föreslagna
            lagändringarna är långt ifrån tillräckliga för att komma till
            rätta med det växande hotet utan riskerar att bli ett slag i luften.
            Vi ämnar därför komplettera regeringens förslag med åtgärder utifrån
            tre områden: förebyggande åtgärder, brottsbekämpning och internationella
            insatser.
          </p>
          <head type="h2" xml:id="i-JZspVm1YEdNYHfTWfsR1sT">
            Förebyggande åtgärder
          </head>
          <p xml:id="i-AHQfv2hJkcMHJJYPtAJCVn">
            Det förebyggande arbetet mot terrorism består delvis av underrättelsearbetet
            som Säkerhetspolisen bedriver genom att inhämta, bearbeta och
            analysera information för att ge kunskap om extremisters aktiviteter
            och planer samt deras förmåga att genomföra dessa. Det består
            även av åtgärder för att upptäcka, förhindra och motverka radikalisering
            i samhället i allmänhet.
          </p>
          <head type="h3" xml:id="i-JKSDUXzM5EibGxLoXZJq2N">
            Skärpt regelverk och tillsyn gällande bidrag till ideella föreningar
            och trossamfund
          </head>
          <p xml:id="i-P12aZkzMkidbeXyE34gNjx">
            Terrorism och extremism är i grunden ideologiskt motiverade varpå
            det behövs ett regelverk som i ett tidigt skede upptäcker och
            motverkar framväxten av de extrema ytterkanterna gällande politik
            eller religion. Alltför ofta uppmärksammas det att ideella föreningar
            eller trossamfund bjuder in predikanter som sprider antisemitiska
            eller antidemokratiska budskap, eller förhärligar islamistisk
            extremism.
          </p>
          <p xml:id="i-CeKJtsr4QmXzmHWpxhgQKa">
            Den svenska staten ska aldrig finansiera framväxten av eller
            underlätta och befrämja våldsbejakande extremism och antidemokratiska
            värderingar varpå vi kräver ett skärpt regelverk och tillsyn gällande
            bidrag till ideella föreningar och trossamfund.
          </p>
          <head type="h3" xml:id="i-HJidvkiT8DfnGTL8hDRKDJ">
            Stoppa det offentliga samhällets legitimering av och anpassning
            till den islamistiska ideologin
          </head>
          <p xml:id="i-GBoKHKmPmERGrPJS1FWrHK">
            I samband med att Sverige har haft en massiv invandring från
            avlägsna länder och kulturer har det svenska samhället präglats
            av en naivitet gentemot gruppens förmåga att anpassa sig till
            samhället. I stället för tydliga riktlinjer för vad som bör tolereras
            accepteras det mesta som sker i mångkulturalismens namn.
          </p>
          <p xml:id="i-3GiBxjuZj9NTGFjDpsFkD9">
            Tydlighet är viktigt. Därför vill Sverigedemokraterna förbjuda
            könssegregerade verksamheter, skattefinansierad omskärelse av
            barn samt servering av kött från djur som slaktats utan bedövning.
            Detta ska aldrig förekomma inom offentligt finansierade verksamheter.
          </p>
          <head type="h3" xml:id="i-HB5wi5hvin26xF554y9oyF">
            Utöka Forum för levande historias uppdrag
          </head>
          <p xml:id="i-EnNWUNcdcbKuRG4rBrUfv1">
            Forum för levande historia har ett uppdrag att främja arbetet
            med demokrati, tolerans och mänskliga rättigheter och har i dag
            särskilt till uppgift att informera om Förintelsen och kommunistiska
            regimers brott mot mänskligheten. Vi anser att detta arbete är
            positivt, för en grundsten i arbetet mot extremism är kunskap.
          </p>
          <p xml:id="i-9UYeRUndUYhQBgyg2yt7r2">
            Uppdraget för Forum för levande historia bör därför utökas till
            att, utöver att lyfta höger- och vänsterextremismens illgärningar,
            även lyfta islamismens antidemokratiska natur och brott mot mänskligheten.
            Detta för att förhindra att unga radikaliseras till följd av ett
            förhärligande av islamismen.
          </p>
          <head type="h3" xml:id="i-VRm5MfsnwL91gModyyvudv">
            Nationell handlingsplan kring radikalisering
          </head>
          <p xml:id="i-58VpY61DMxvJV9CNSYgYDB">
            Kriminalvården har vid ett flertal tillfällen fått i uppdrag
            att utveckla sitt arbete för att motverka och förebygga radikalisering
            och våldsbejakande extremism. Medan detta är positivt måste det
            finnas en enhetlig plan som även inkluderar hur kommunala, regionala
            och andra statliga enheter ska agera kring radikalisering.
          </p>
          <p xml:id="i-YPyGmmhUo5NB6qnD67P3bk">
            Sverigedemokraterna anser därför att det ska utformas och införas
            en nationell handlingsplan för arbetet med att upptäcka och motverka
            radikalisering så att vi kan säkerställa att hela Sverige har
            en fullgod beredskap och en tydlig ansvarsfördelning när en person
            som uppvisar tecken på radikalisering uppmärksammas.
          </p>
          <head type="h3" xml:id="i-Trg9YYzrGYL6UNbWro8di8">
            Utökat stöd till närstående
          </head>
          <p xml:id="i-QDiYbA2XnTCsimKvUZSFEi">
            Utöver en nationell handlingsplan krävs det tydlig information
            om hur exempelvis föräldrar, vänner och bekanta ska agera och
            vilket stöd de kan förväntas få när en person i deras umgängeskrets
            är på väg att dras in i nätverk präglade av våldsbejakande extremism.
          </p>
          <p xml:id="i-4AgfRfprJMiWfZYaZnD39U">
            Sverigedemokraterna anser att det ska finnas en instans att vända
            sig till när man vill rapportera in ett ärende rörande extremism
            och att denna instans ska samordna myndigheterna som på något
            sätt ansvarar för att motverka radikalisering och återkoppla till
            berörd person. Vidare bör lämplig myndighet ta fram lättläst information
            om hur man som närstående ska agera när man uppmärksammar extremism.
          </p>
          <head type="h3" xml:id="i-G6F515VLCMYgLawMUNgQgj">
            Utökat stöd till verksamheter som syftar till att få fram externa
            medlare och mentorsprogram
          </head>
          <p xml:id="i-Myzet9d8whe1xirqi5ouGV">
            Myndigheter kan göra en del för att upptäcka och motverka radikalisering,
            men för att få ett brett genomslag krävs det även ett understöd
            från övriga samhället. Effektiva åtgärder för att förhindra radikalisering
            och uppmuntra till avradikalisering är dialog och personliga relationer.
            Detta har vi redan sett i program i privat regi som syftar till
            att hjälpa radikaliserade personer att lämna en extrem våldsbejakande
            miljö.
          </p>
          <p xml:id="i-K9DN3u1CyGPg1SWANzvbhU">
            För att stärka arbetet med avradikalisering vill vi parallellt
            med att utöka kommunala och regionala verksamheters arbete även
            utöka det statliga stödet till privata verksamheter inom området.
          </p>
          <head type="h3" xml:id="i-8ezfwsKenhRSPTmBCXMwDV">
            Förbättrat utbildningsstöd till myndighetspersonal
          </head>
          <p xml:id="i-NFwpd434xhox27e1ruZME7">
            I takt med att problemet med radikalisering ökat kraftigt har
            vi kunnat se en brist i kompetens kring hur myndighetspersonal
            ska upptäcka radikalisering. Att se tidiga tecken och sätta in
            behandling snabbt är den bästa åtgärden för att förhindra radikalisering.
          </p>
          <p xml:id="i-YXUbd1P4fBQMimT73qfr7k">
            Sverigedemokraterna vill därför se ett förbättrat utbildningsstöd
            till den myndighetspersonal som troligen kan komma i kontakt med
            personer som uppvisar tecken på radikalisering.
          </p>
          <head type="h3" xml:id="i-YARSgWy1UwkF57qXWppaSj">
            Utöka stödet till forskning och utvärdera befintliga insatser
          </head>
          <p xml:id="i-KxY1Qv7DJsYmQAqHNseRi8">
            Ett effektivt arbete mot terrorism och våldsbejakande extremism
            kräver ett gott faktaunderlag och att insatser och åtgärder kontinuerligt
            utvärderas. Vi kan tyvärr konstatera att arbetet inom båda dessa
            områden inte är tillräckligt.
          </p>
          <p xml:id="i-QPgHQcRAYNr5dyAcMdioSL">
            Vi föreslår därför att stödet till forskning om radikalisering
            utökas samt att samtliga insatser utvärderas.
          </p>
          <head type="h3" xml:id="i-89uSjCueunfozJ7wGdkG3d">
            Registrering av att en person sympatiserar med en terrororganisation
          </head>
          <p xml:id="i-9sM4SrbVCakXzn1FTniVdR">
            Säpo rapporteras vara intresserade av att tillåtas registrera
            individer som sympatiserar med en terrororganisation. Polisdatalagen
            ger polismyndigheterna extra verktyg att arbeta med brottsbekämpning,
            när det gäller behandling av vissa personuppgifter i underrättelsesyfte.
            Enligt Säkerhetspolisen kan det finnas en koppling mellan personer
            som kan begå terrorrelaterade brott och som redan har IS-sympatier.
          </p>
          <p xml:id="i-74KwdH9dqCadomFYEfH7Ra">
            Men reglerna omkring sådan registrering är osäkra varpå Sverigedemokraterna
            anser att det i lag måste förtydligas att Säkerhetspolisen tillåts
            föra denna sorts register för att de effektivt ska kunna utföra
            sitt uppdrag att bekämpa terrorism och våldsbejakande extremism.
          </p>
          <head type="h3" xml:id="i-BYq2q8XmnJW2nFow3kJ7TZ">
            Rapporteringsplikt
          </head>
          <p xml:id="i-Vf4o4sh1NvJ5zRs1BqMd5w">
            Sverige står ut jämfört med övriga Europa när det kommer till
            människor som har rest, eller planerat att resa, för att ansluta
            sig till en terroristorganisation. Medan resan och förberedelse
            till resan är straffbelagt saknas det ett verktyg för de som befinner
            sig i riskzonen men där gärningen inte är tillräckligt långt gången
            för att det ska kunna bedömas som förberedelse till terrorresa.
            Vi föreslår därför att man utreder möjligheten att i likhet med
            Tyskland införa löpande rapporteringsplikt till polisen för personer
            som på sannolika skäl kan misstänkas planera en terrorresa.
          </p>
          <head type="h2" xml:id="i-NPxVfwY3U2mHVGapb3ATRW">
            Brottsbekämpning
          </head>
          <head type="h3" xml:id="i-P1iLMnUYFk94EeZErRoL18">
            Förbjud propaganda för terrorism
          </head>
          <p xml:id="i-JUH6y3LXmS9ZCWNRJpKsnH">
            Propaganda för terrorism sprids i dag i sociala medier, i religiösa
            församlingar och i många andra sammanhang. Medan det är förbjudet
            att uppmana till terroristbrott enligt lagen om straff för offentlig
            uppmaning menar Sverigedemokraterna att det finns skäl att utreda
            hur man på ett mer omfattande plan kan förhindra propaganda för
            terrorism eller terroristorganisationer, exempelvis där gärningsmannen
            inte har ett specifikt uppsåt men där oaktsamhet kan vara tillräckligt
            eller hur specifika organisationer eller symboler för terrorism
            kan förbjudas varefter det blir kriminellt att propagera för dessa.
          </p>
          <head type="h3" xml:id="i-FtfQXteipQnVmzj89ieiT6">
            Förbud mot rättfärdigande av terrorhandlingar
          </head>
          <p xml:id="i-2T9VWvj8YPAzCUbHRBsKYS">
            Medan ett förbud mot propaganda för terrorism på ett bredare
            vis kan straffa de som uppmanar och uppmuntrar till terrorism
            anser Sverigedemokraterna att vi även behöver titta närmare på
            de som rättfärdigar terrorhandlingar. Frankrike har exempelvis
            en sådan lagstiftning som nyttjades i samband med det senaste
            terrordådet för att gripa en politiker för det vänsterradikala
            partiet La France Insoumise som uttalade stöd för mordet på en
            fransk polis. Vi anser att ett liknande lagförslag för Sverige
            är ett välbehövt komplement till nuvarande lagstiftning för att
            förhindra att terrorism normaliseras ytterligare.
          </p>
          <head type="h3" xml:id="i-PwLPcUyqVHkUTAS36TkyHH">
            Straffa varje form av deltagande i eller stöd till terroristorganisationer
          </head>
          <p xml:id="i-RRY9GQDAkQSMdi4WCE31uL">
            Det svenska rättssystemet har uppvisat tydliga brister i samband
            med att hundratals IS-terrorister har återvänt. I stället för
            att individerna blir lagförda och frihetsberövade har de fått
            full tillgång till det svenska samhället, till följd av att de
            hemskheter de begått utomlands har varit svåra att bevisa.
          </p>
          <p xml:id="i-NYBBWLatSQzDVp3eXA9ytj">
            Hålen i lagstiftningen måste begränsas i största möjliga utsträckning.
            Sverigedemokraterna föreslår därför att varje form av deltagande
            i eller stöd till terrororganisationer eller till organisationer
            som systematiskt använder våld som politisk metod, i eller utanför
            Sverige, ska straffas som terroristbrott. För detta ändamål ska
            regeringen upprätta en lista över förbjudna organisationer.
          </p>
          <head type="h3" xml:id="i-3ThR37SRxZ9SSaweHyZQJm">
            Skärpta straff för terroristbrott
          </head>
          <p xml:id="i-MY35JJ2Lb2JWT1x9rfFdUe">
            Vi anser att straffskalorna bör höjas för alla delar rörande
            terroristbrott (för att ta emot utbildning avseende bl.a. terroristbrott,
            för att resa eller påbörja en resa till ett annat land än det
            land där personen är medborgare om avsikten är att begå eller
            förbereda eller att ge eller ta emot utbildning avseende bl.a.
            terroristbrott, för att finansiera en sådan resa som avses ovan
            eller finansiera en person eller en sammanslutning av personer
            som t.ex. begår terroristbrott, oavsett syftet med finansieringen).
          </p>
          <p xml:id="i-BXXt2pXLXCHghGnYzC1sQ4">
            Straffskalorna för både normalgrad och grovt brott bör höjas
            kraftigt, gällande både minimistraff och maxstraff. Normalgraden
            bör kunna ge minst fyra års fängelse och grovt brott bör kunna
            inkludera livstids fängelse, framför allt vad gäller finansiering
            av en person eller en sammanslutning av personer som t.ex. begår
            terroristbrott. Vi menar att det är rimligt eftersom planering,
            logistik och finansiering av terrorism i princip kan bära lika
            stort eller ibland större ansvar än den person som faktiskt utför
            terrorbrottet.
          </p>
          <p xml:id="i-Px7GWXV5hQV4aS2MFbKoNi">
            Samtidigt instämmer vi i Säkerhetspolisens och Polismyndighetens
            bedömning att undantaget för ringa fall bör tas bort och anser
            att all finansiering med ifrågavarande syfte och vetskap måste
            vara straffbar, vad gäller både finansiering av en resa eller
            en person/sammanslutning av personer.
          </p>
          <head type="h3" xml:id="i-Tc8CiWTVCGMhWfYmnpUSZu">
            Återkallande av medborgarskap vid terroristbrott
          </head>
          <p xml:id="i-Q2iM3daYHXWS4tUGEfRrGG">
            Sverigedemokraterna har tidigare föreslagit att den som döms
            för terroristbrott och har dubbelt medborgarskap ska få sitt svenska
            medborgarskap indraget. Vi vidhåller den inställningen och vill
            att riksdagen ger detta till känna för regeringen som ska återkomma
            med ett sådant lagförslag. Vi vill även införa möjligheten att
            dra in medborgarskapet även om det gör en person statslös. Detta
            bör utredas och inkluderas i ett sådant lagförslag.
          </p>
          <p xml:id="i-YTnJRd4EmYFcM1du8KGXQS">
            En fällande dom bör därmed även automatiskt innebära utvisning
            på livstid för den dömde efter avtjänat straff. I likhet med tidigare
            förslag från Sverigedemokraterna bör avtal upprättas med andra
            länder dit den utvisningsdömde kan skickas.
          </p>
          <head type="h3" xml:id="i-7pgt7oR5eugwsPvjgP6KVH">
            Omhändertagande av resenärer från terrorkontrollerade områden
          </head>
          <p xml:id="i-5N8MpRbH7wBjwz2RFiZjWh">
            Genom att häkta samtliga som återvänder från terrorkontrollerade
            områden kan polisen få tid på sig att utreda om de har begått
            brott eller om de har planerat att begå brott. När det gäller
            rikets säkerhet bör polisen ha goda möjligheter att förhindra
            framtida katastrofer, även i tider då det råder personal- eller
            resursbrist.
          </p>
          <p xml:id="i-XGbphoEyHrcy9tUaqhSAcV">
            Regeringen bör återkomma med ett lagförslag som syftar till att
            alla som åker till terroristkontrollerade områden eller kan misstänkas
            ha något med terrorgrupper att göra systematiskt utreds och häktas
            under lång tid så snart de återvänder.
          </p>
          <head type="h3" xml:id="i-7Tirz7ug1XQ4i5PqFnCoLw">
            Hemlig dataavläsning och signalspaning
          </head>
          <p xml:id="i-J1HMVK5bVGdR7NnyFEjwgj">
            Säkerhetspolisen har framhållit att det är ytterst angeläget
            att möjligheterna för Försvarets radioanstalt att delge underrättelseinformation
            till Säkerhetspolisens underrättelseverksamhet trots att förundersökning
            har inletts snarast bör ses över. Vi instämmer i den bedömningen.
          </p>
          <p xml:id="i-7acW6p9ACBVGV1L9XYT1CB">
            2007 års lag om preventiva tvångsmedel är i förhållande till
            rekryteringslagen och finansieringslagen tillämplig endast i de
            fall brotten bedöms som grova. Polismyndigheten och Säkerhetspolisen
            har framfört att det finns ett behov av att kunna använda åtgärderna
            även för brott av normalgraden. Även här instämmer vi i att de
            bör ha möjlighet att använda preventiva tvångsåtgärder och inhämtning
            av elektronisk kommunikation för normalgraden av de föreslagna
            brotten.
          </p>
          <p xml:id="i-DKbU6CktfendK5JWMZGvfZ">
            Sverigedemokraterna vill även se en utredning om FRA ska ges
            rätt att signalspana även när mottagare och avsändare finns i
            Sverige. Detta ska gälla specifika personer/enheter efter domstolsbeslut
            och röra terrorism.
          </p>
          <head type="h3" xml:id="i-MfQS1x4m7m7JL2jB7bSEdw">
            Ge Säkerhetspolisen direkttillgång till Migrationsverkets asylsystem
          </head>
          <p xml:id="i-SuHQENhSMXWfN7ouZPuija">
            Säkerhetspolisen vill ha direkttillgång till Migrationsverkets
            asylsystem. Orsaken är att Säpo inte hinner utreda den kraftigt
            ökade mängden fall av möjliga säkerhetshot som kommer in till
            myndigheten.
          </p>
          <p xml:id="i-9sP611g7ZWUpSXVe61JGJs">
            Säkerhetspolisen ska i december 2015 ha ansökt om att få egen
            direkttillgång till Migrationsverkets asylsystem Wilma. Migrationsverket
            frågade då Datainspektionen eftersom det även här förelåg osäkerhet
            om det var tillåtet eller ej.
          </p>
          <p xml:id="i-XM6BERn5vKeaAwiaDWXVwT">
            Vi anser att det måste tydliggöras i lag att Säpo ska ges direkttillgång
            till Migrationsverkets asylsystem.
          </p>
          <head type="h3" xml:id="i-Uq3V9Kei4uMoQMBC2ctUb3">
            Utvisning vid terroristbrott
          </head>
          <p xml:id="i-8NkK2pnkqmm9GQEkhFzZP9">
            Under den senaste tiden har det uppmärksammats att asylsökande
            som utgör ett terrorhot för Sverige, har kopplingar till terroristiska
            organisationer eller begår grova våldsbrott ofta inte kan utvisas
            till sina hemländer på grund av en uppenbar eller påstådd risk
            att utsättas för omänsklig behandling. Oftast är det inte möjligt
            att verifiera om dessa uppgifter stämmer. För att lösa detta bör
            regeringen ge Utrikesdepartementet i uppdrag att sluta avtal med
            andra säkra länder om att ta emot personer som utvisas från Sverige
            men som i enlighet med principen om ”non-refoulement” inte kan
            tas emot av sitt hemland. Som australiensiska erfarenheter med
            avtal med Papua Nya Guinea och Nauru visar är detta fullt möjligt
            och genomförbart och strider inte heller mot internationella konventioner.
          </p>
          <p xml:id="i-9yXfnv6WMRQkLc63QNXYVr">
            I likhet med det system Australien tillämpar anser vi att Sverige
            bör upprätta tredjelandsavtal i syfte att skapa sådana alternativ.
            Enligt dessa avtal ska länder kunna åta sig att ta emot personer
            som saknar rätt att vistas i Sverige, som vägrar att frivilligt
            lämna landet och som av olika anledningar inte kan överföras till
            något annat land enligt i dag gällande regelverk.
          </p>
          <p xml:id="i-7XTv6ZfnLZHnaWTWpdREwc">
            För att över huvud taget möjliggöra sådana avtal måste givetvis
            utlänningslagen uppdateras så att även länder utan anknytning
            till den som ska av- eller utvisas kan vara mottagarland vid verkställande
            av sådana beslut.
          </p>
          <head type="h2" xml:id="i-VNSjmgHzJ5EiTwcXDFnULU">
            Internationella insatser
          </head>
          <head type="h3" xml:id="i-UpCnmWQD6pjNpeLMbaa6Dx">
            Fördjupad samverkan inom Norden
          </head>
          <p xml:id="i-GLUtuBQ5FiNM5K1roGnbf">
            Extremism, radikalisering och terrorism är inte ett lokalt fenomen.
            Detta har vi sett inte minst i samband med att IS-terrorister
            från hela Europa rest till Syrien och Irak för att mörda och våldta.
          </p>
          <p xml:id="i-BnG9TFPX9uaaSGiCn6kKd1">
            Ett ökat utbyte av positiva exempel genom att inrätta en årligt
            återkommande nordisk konferens kring motverkande av våldsbejakande
            extremism kommer att leda till en bättre terrorberedskap i såväl
            Sverige som våra grannländer.
          </p>
          <head type="h3" xml:id="i-RsfdSxNeYZLB9vqrickGkS">
            Gränskontroller och Schengensamarbetet
          </head>
          <p xml:id="i-GN1ighsBwroyTDGohhCf5q">
            Den fria rörligheten i EU har varit problematisk för arbetet
            mot terror. Terrormisstänkta eller personer dömda för terrorbrott
            har kunnat resa mellan länderna utan någon kontroll, och samtidigt
            har arbetet för att förhindra att migranter med terrorsympatier
            reser in i landet varit obefintligt.
          </p>
          <p xml:id="i-Fcfd8jGNTwJMmddTcseSxu">
            För att förhindra att personer som inte har rätt att vistas i
            Sverige reser in och ut som de behagar krävs det ett fullgott
            gränsskydd. Sverigedemokraterna vill upprätta detta i form av
            gräns- och id-kontroller vid de delar av gränsen där migranter
            kan förväntas anlända. All inkommande trafik med buss, lastbil
            eller personbil ska kunna kontrolleras av en kraftigt förstärkt
            gränskontrollorganisation. Endast id-kort eller pass från viseringsfria
            länder ska godtas, och i annat fall ska visum eller annan giltig
            handling för vistelserätt kontrolleras. Regeringen bör därför
            driva att en omförhandling av Schengensamarbetet ska ske så att
            samtliga länder kan upprätta ett fullgott gränsskydd.
          </p>
        </div>
        <div type="motSignatures">
          <list>
            <item xml:id="i-WPkVdCg78hErU8dhqBNaKp">
              Adam Marttinen (SD)
            </item>
            <item xml:id="i-FUXT5QLdEpfUjZWR7SQGub">
              Patrick Reslow (-)
            </item>
          </list>
        </div>
      </div>
    </body>
  </text>
</TEI>
