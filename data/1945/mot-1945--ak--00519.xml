<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__519/mot_1945__ak__519-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Andra kammaren, nr 519.
          </p>
          <p>
            Nr 519.
          </p>
          <p>
            Av herr Gustafsson i Bogla, i anledning av Kungl. Maj:ts proposition,
            nr 183, angående reglering av tjänste- och familjepensione- ringen
            för personal vid av staten övertagna enskilda järnvägar.
          </p>
          <p>
            I en den 3 mars 1944 dagtecknad proposition, nr 203, med förslag
            till vissa ändringar i allmänna tjänste- och familjepensionsreglementena,
            m. m., hem- ställde Kungl. Maj:t — då staten icke borde genom
            rörliga tilläggsförmåner uppbringa från enskild pensionsinrättning
            utgående familjepensionsförmån till högre belopp än som skulle
            utgått, därest respektive statliga pensions- reglemente tillämpats
            — bl. a. om bemyndigande för Kungl. Maj:t att med närmare angiven
            inskräkning, varom nu ej är fråga, meddela viss maxime- ringsföreskrift.
            Förslaget hade till syfte, att de förmåner av dyrtidstillägg och
            kristillägg, som beräknas å pension till efterlevande till delägare
            i enskild pensionsinrättning, vilken haft anställning å aktiv
            stat vid statens järnvägar, i förekommande fall begränsades till
            sådant belopp, att desamma tillika med pensionen icke överstege
            de sammanlagda pensionsförmåner, som tillkomma motsvarande pensionärer
            vid statens järnvägar. Med anledning av detta för- slag ifrågasatte
            vissa från enskilda järnvägar övertagna befattningshavare i särskilda
            till riksdagens bankoutskott ingivna skrivelser huruvida icke,
            därest en maximering av familjepensionsförmånerna ansåges böra
            genomföras, pen- sionsavgifterna för tjänstemännen i fråga borde
            fastställas till samma belopp som pensionsavdragen för motsvarande
            statliga befattningshavare i allmän- het ävensom huruvida icke
            skillnaden mellan förenämnda pensionsavgifter och pensionsavdrag,
            räknat från det tjänstemännen i fråga erhållit anställning på
            aktiv stat i statens järnvägars tjänst, borde av statsmedel återbetalas
            till vederbörande. Kungl. Maj:ts framställning i nu berörda avseende
            tillstyrktes av banko- utskottet i utlåtande nr 59. Utskottet
            förklarade emellertid tillika bl. a., att utskottet icke kunnat
            undgå att fästa avseende vid det förhållandet, att — såsom i de
            till utskottet inkomna skrivelserna framhållits — de delägare
            i enskild pensionsinrättning åvilande pensionsavgifterna till
            beloppen över- stege de pensionsavdrag, som för motsvarande fall
            gällde för befattnings- havare i statens tjänst i allmänhet. Enligt
            vad utskottet inhämtat vore diffe- renserna mellan pensionsavgifterna
            och pensionsavdragen enligt de statliga pensionsreglementena i
            vissa fall relativt betydande. Med hänsyn härtill syn- tes det
            böra tagas i övervägande, huruvida icke en viss lindring i pensions-
            avgiftshänseende borde åvägabringas, eventuellt på det sätt, att
            de delägarna
          </p>
          <pb facs="riksdagen-motions-pdf/data/1945/mot_1945__ak__519/mot_1945__ak__519-002.pdf"/>
          <p>
            Motioner i Andra kammaren, nr 519. 11
          </p>
          <p>
            åvilande avgifterna bringades att motsvara de för statliga befattningshavare
            i allmänhet gällande pensionsavdragen. Utskottets utlåtande godkändes
            av riksdagen (i riksdagens skrivelse nr 466). Sedan frågan överlämnats
            till utredning och prövning av 1943 års järn- vägspensionsutredning
            har utredningen den 28 november 1944 till statsrådet och chefen
            för finansdepartementet överlämnat betänkande angående regle-
            ring av tjänste- och familjepensioneringen beträffande personal
            vid av staten övertagna enskilda järnvägar. I detta betänkande
            har utredningen förutsatt, att från enskild järnväg övertagen
            befattningshavare skall i fråga om pen- sionsförmåner och pensionsavdrag
            vara helt underkastad de statliga pen- sionsreglementenas bestämmelser,
            varjämte utredningen föreslagit, att den nya pensionsordningen
            skulle tillämpas från och med den 1 juli 1945. Vad utredningen
            sålunda ifrågasatt skulle följaktligen icke äga tillämpning beträffande
            pensionsavdrag före den 1 juli 1945 för av statens järnvägar förut
            från enskild järnväg övertagna befattningshavare, vilka erhållit
            anställning på aktiv stat. Dessa befattningshavare, som enligt
            nu gällande reglemente i fråga om pensionsförmåner äro helt jämställda
            med motsvarande befatt- ningshavare vid statens järnvägar, hava
            däremot i fråga om pensionsavdrag sedan sin anställning på aktiv
            stat icke varit jämställda med sistnämnda från enskild järnväg
            icke överflyttade befattningshavare. Såsom bankoutskottet framhållit
            har skillnaden mellan pensionsavdragen för överflyttade och andra
            befattningshavare vid statens järnvägar i vissa fall varit rätt
            betydande, i ett fall 74:55 kr. per månad. Då detta förhållande
            knappast kan vara med rättvisa och billighet förenligt får jag
            hemställa,
          </p>
          <p>
            att riksdagen måtte i anledning av proposition nr 183 besluta,
            att den enligt propositionen föreslagna likställigheten i fråga
            om pensionsavdrag skall gälla för sådana befattningshavare från
            enskild järnväg, som redan överflyttats till statens järn- vägar
            och fått sina pensionsbelopp maximerade, från den tid- punkt,
            då vederbörande befattningshavare erhöll anställning på aktiv
            stat vid statens järnvägar.
          </p>
          <p>
            Stockholm den 20 mars 1945.
          </p>
          <p>
            Edvin Gustafsson
          </p>
          <p>
            i Bogla.
          </p>
        </div>
      </div>
    </body>
  </text>
</TEI>
