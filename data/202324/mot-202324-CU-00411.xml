<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-CU-00411">
  <teiHeader>
    <fileDesc>
      <titleStmt>
        <title>Krafttag mot överskuldsättning</title>
        <author corresp="i-9fmcZcGuiE51S4XGih65wn">av Mikael Eskilandersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:411 av Mikael Eskilandersson m.fl. (SD)</title>
          <idno type="rdwebb">HB02411</idno>
          <rs type="number">411</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HB02411/text</ref>
          <ref type="dokument_url_html">https://data.riksdagen.se/dokument/HB02411</ref>
          <ref type="dokumentstatus_url_xml">https://data.riksdagen.se/dokumentstatus/HB02411</ref>
          <ref type="pdf">https://data.riksdagen.se/fil/28A9F743-AF34-4976-BBC9-46EC6A18172D</ref>
          <ref type="docx">https://data.riksdagen.se/fil/C830610C-EAA4-4613-838B-959FB3A221B7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4rA8nu7Qns2drm1ePJStLd</idno>
            <name>Martin Westmont</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DNNiNSDxQTnBcHkT2viXX4</idno>
            <name>Björn Tidland</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-PcqrdPjKepraN3turN2PXS" type="signed"/>
        <correspContext corresp="i-PcqrdPjKepraN3turN2PXS">
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-4rA8nu7Qns2drm1ePJStLd"/>
          <note type="signatory" corresp="i-DNNiNSDxQTnBcHkT2viXX4"/>
        </correspContext>
        <correspAction type="submitted" xml:id="i-GqofRih2VZCt8LwwMF1trt">
          <date when="2023-09-29"/>
          <time when="14:56:41"/>
        </correspAction>
        <correspAction type="reviewed" xml:id="i-4pS9Ng2p6K1GM9BogYXMXP">
          <date when="2023-10-02"/>
          <time when="12:42:31"/>
        </correspAction>
        <correspAction type="referred" xml:id="i-Nb4a8QWWe74tQaRyVEU1cE">
          <date when="2023-10-17"/>
        </correspAction>
        <correspAction type="assigned" xml:id="i-RJt9aa87eQRRBA67HU5Q6">
          <date when="2024-05-02"/>
          <time when="15:54:49"/>
        </correspAction>
        <correspContext corresp="i-RJt9aa87eQRRBA67HU5Q6">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-5Qgfg2zvGubuHfayBsMhh3"/>
        <correspContext corresp="i-5Qgfg2zvGubuHfayBsMhh3">
          <ref type="uppgift">2023/24:CU10</ref>
          <ref type="ref_dok_id">HB01CU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU10</ref>
          <ref type="ref_dok_titel">Ersättningsrätt samt insolvens- och utsökningsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JPDgXthGVWFJUndDPGzFgF"/>
        <correspContext corresp="i-JPDgXthGVWFJUndDPGzFgF">
          <ref type="uppgift">2023/24:CU11</ref>
          <ref type="ref_dok_id">HB01CU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU11</ref>
          <ref type="ref_dok_titel">Konsumenträtt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-5w9WECHucnTSkTcLCRwGWR"/>
        <correspContext corresp="i-5w9WECHucnTSkTcLCRwGWR">
          <ref type="uppgift">2023/24:FiU22</ref>
          <ref type="ref_dok_id">HB01FiU22</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-R1W4ZBrc1Ts4XixSLy3W8E"/>
        <correspContext corresp="i-R1W4ZBrc1Ts4XixSLy3W8E">
          <ref type="uppgift">2023/24:UbU10</ref>
          <ref type="ref_dok_id">HB01UbU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU10</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:411 av Mikael Eskilandersson m.fl. (SD) Krafttag mot överskuldsättning</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-VkoiD4sj5xe5dXgi6THHF">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-E1ohKanNb626EmUr1UPRnR">
              Riksdagen ställer sig bakom det som anförs i motionen om att
              stärka unga personers kunskaper om privatekonomi och tillkännager
              detta för regeringen.
            </item>
            <item sortKey="Yrkande 2" xml:id="i-T3p11LRikHbbPVbczcaqxm">
              Riksdagen ställer sig bakom det som anförs i motionen om att
              utreda hur den lokala konsumentvägledningen på bästa sätt kan
              utvecklas så att alla medborgare ges möjlighet till lokal konsumentvägledning
              och tillkännager detta för regeringen.
            </item>
            <item sortKey="Yrkande 3" xml:id="i-PYiSQZmfbYaQFC8z5RewGC">
              Riksdagen ställer sig bakom det som anförs i motionen om att
              utreda hur ett komplett skuldregister kan införas och tillkännager
              detta för regeringen.
            </item>
            <item sortKey="Yrkande 4" xml:id="i-WgCx3SC71R2gjENJDyira4">
              Riksdagen ställer sig bakom det som anförs i motionen om att
              Finansinspektionens och Konsumentverkets allmänna råd om vad som
              bör kontrolleras kring konsumentkrediter ska bli tvingande och
              tillkännager detta för regeringen.
            </item>
            <item sortKey="Yrkande 5" xml:id="i-HrMrc4exbYcTTp1915PpAA">
              Riksdagen ställer sig bakom det som anförs i motionen om att
              det behövs förtydligande i lagstiftningen om att det ska krävas
              kreditprövning vid byte från fakturabetalning till delbetalning
              och tillkännager detta för regeringen.
            </item>
            <item sortKey="Yrkande 6" xml:id="i-VSzbXVz4Xw54xmJAATvWyi">
              Riksdagen ställer sig bakom det som anförs i motionen om att
              utreda hur en maximal tidsgräns som en skuld kan kvarstå hos ett
              inkassobolag utan att avbetalning sker kan regleras i preskriptionslagen
              (1981:130) och tillkännager detta för regeringen.
            </item>
            <item sortKey="Yrkande 7" xml:id="i-VrAi9pLLybdiHXbLr6cUEb">
              Riksdagen ställer sig bakom det som anförs i motionen om att
              utreda nivån för en sänkning av gränsen för när en kredit räknas
              som en högkostnadskredit och tillkännager detta för regeringen.
            </item>
            <item sortKey="Yrkande 8" xml:id="i-XG2wtfjMNQeEqEoCrZuMzw">
              Riksdagen ställer sig bakom det som anförs i motionen om att
              även krediter som huvudsakligen avser kreditköp, köp kopplade
              till vara eller tjänst, ska omfattas av lagen om högkostnadskrediter
              och tillkännager detta för regeringen.
            </item>
            <item sortKey="Yrkande 9" xml:id="i-2kPGtasHQKTdjJ13hu7LAz">
              Riksdagen ställer sig bakom det som anförs i motionen om att
              köp där betalning omvandlas från faktura- till delbetalning ska
              omfattas av reglerna om högkostnadskrediter och tillkännager detta
              för regeringen.
            </item>
            <item sortKey="Yrkande 10" xml:id="i-CB4E6AhDErmWGE5DRkPi6G">
              Riksdagen ställer sig bakom det som anförs i motionen om att
              utreda ett införande av en beloppsgräns för hur stora högkostnadskrediter
              en låntagare kan inneha och tillkännager detta för regeringen.
            </item>
            <item sortKey="Yrkande 11" xml:id="i-Vdbx5ELWafWVGqavf6botZ">
              Riksdagen ställer sig bakom det som anförs i motionen om att
              begränsa utbetalning av lån på kvällar och nätter och tillkännager
              detta för regeringen.
            </item>
            <item sortKey="Yrkande 12" xml:id="i-N83hbq6PqLoD8kF7xxgvMj">
              Riksdagen ställer sig bakom det som anförs i motionen om att
              ytterligare skärpa regleringen kring marknadsföring av krediter
              och tillkännager detta för regeringen.
            </item>
            <item sortKey="Yrkande 13" xml:id="i-H3R52snxLYWAC9Wx25cEJL">
              Riksdagen ställer sig bakom det som anförs i motionen om att
              det bör finnas möjlighet att omedelbart utmäta skadestånd som
              tilldömts gäldenär och tillkännager detta för regeringen.
            </item>
            <item sortKey="Yrkande 14" xml:id="i-KhBtLUhcgqKn2LfzA3MBNH">
              Riksdagen ställer sig bakom det som anförs i motionen om att
              se över utmätningssystemet för att det ska bli mer effektivt och
              säkerställa att allt som kan utmätas verkligen utmäts och tillkännager
              detta för regeringen.
            </item>
            <item sortKey="Yrkande 15" xml:id="i-2oqhV8DSa9c5VjsW3Dai7k">
              Riksdagen ställer sig bakom det som anförs i motionen om att
              utreda hur Kronofogdemyndigheten kan ges befogenhet att bevaka
              gäldenärers personnummer hos andra myndigheter och banker och
              tillkännager detta för regeringen.
            </item>
            <item sortKey="Yrkande 16" xml:id="i-CK1rq3i45fpRDbXeqcAwGS">
              Riksdagen ställer sig bakom det som anförs i motionen om att
              Kronofogdemyndigheten bör ges i uppdrag att fördjupa samverkan
              med Polismyndigheten för att effektivare kunna utmäta kapitalvaror
              som kan anses tillhöra gäldenärer och tillkännager detta för regeringen.
            </item>
            <item sortKey="Yrkande 17" xml:id="i-5QXAxYyGooBU4j6JZwyPYy">
              Riksdagen ställer sig bakom det som anförs i motionen om att
              effektivisera skuldutmätningar och beivra brottslighet och tillkännager
              detta för regeringen.
            </item>
            <item sortKey="Yrkande 18" xml:id="i-L3MuennqN2F1afi8KrwaTa">
              Riksdagen ställer sig bakom det som anförs i motionen om att
              de två betalningsfria månaderna per år vid skuldsanering ska gälla
              för gäldenärer med försörjningsansvar för barn och tillkännager
              detta för regeringen.
            </item>
            <item sortKey="Yrkande 19" xml:id="i-Mg53A5dDynvXghxLnE6GmC">
              Riksdagen ställer sig bakom det som anförs i motionen om att
              skulder som härrör från brottslig verksamhet inte ska omfattas
              av skuldsanering och tillkännager detta för regeringen.
            </item>
            <item sortKey="Yrkande 20" xml:id="i-7oceXte1AMvBwW4wpBfcNS">
              Riksdagen ställer sig bakom det som anförs i motionen om att
              utreda om en ordning liknande den danska gällande att skuldsanering
              inte beviljas vid ansvarslöshet kan införas i Sverige och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-PdGu5vdux134y66rvq9RWD">
            Motivering
          </head>
          <p xml:id="i-3wHXwd95mzfFQqoQpU7S6r">
            Lån och krediter är efterfrågade och förenklar i bästa fall människors
            vardag. Det finns dock problem med överskuldsättning till följd
            av konsumtion hos privatpersoner, som till delar även kommit att
            bli ett samhällsproblem. Förutom de problem det ger i privat­ekonomin,
            med dålig kreditvärdighet vilket kan leda till svårigheter att
            erhålla lån och att få eller att behålla en bostad, medför överskuldsättning
            även lidande och psykisk ohälsa. Enligt en rapport från Konsumentverket
            från 2015 har var sjätte skuldsatt person försökt ta sitt liv.
            Ångest och depression är kraftigt överrepresenterat i gruppen
            skuld­satta jämfört med befolkningen i stort. Dessutom drabbas
            fordringsägare och samhället negativt då betalningar uteblir.
          </p>
          <p xml:id="i-G9DibJL3Ds34dPoEcS1NND">
            Det finns en tydlig tendens att personer som har skulder drar
            på sig fler skulder och det blir då allt svårare att ta sig ur
            situationen. Årsskiftet 2021/2022 noterade Kronofogde­myndigheten
            att skulderna omfattade 94 miljarder kronor, och 2022 omfattade
            skulderna 101,5 miljarder kronor. Överskuldsättning kostar samhället
            enligt notering för ett par år sedan 30–50 miljarder kronor per
            år. 2023 råder förhöjd inflation och det ekonomiska läget för
            både medborgare och företagare är svårt. Kronofogdemyndigheten
            meddelar att antalet obetalda räkningar ökar, de ekonomiska effekterna
            av bland annat stigande räntor, ökade matkostnader och dyrare
            elpriser förvärras. Många förutspår en allt mer ansträngd ekonomi
            och att skuldsättningen kommer att öka.
          </p>
          <p xml:id="i-J1NVNLuwFZAXCQxbjUXih6">
            Konsumentverket har påpekat att skuldsättningen till följd av
            konsumtionslån ökar kraftigt och att det finns flera områden där
            skyddet för konsumenter behöver skärpas. Köp via internet är vanligt
            förekommande och en stor andel betalas via avbetalning, vilket
            driver på skuldutvecklingen. Åtgärder behövs för att bromsa den
            negativa utveck­lingen. Ökande skuldsättning hos redan skuldsatta
            personer behöver också motverkas, särskilt för gruppen unga personer
            där problemen är stora, och de har i stor utsträckning redan idag
            svårt att ta sig ur en negativ cirkel. Det kan få förödande konsekvenser
            att som ung gå in i vuxenlivet med skulder. Allt fler unga personer
            ansöker om skuld­sanering hos Kronofogdemyndigheten. Det har rapporterats
            att i många fall tycks skuld­sanering ses som lättvindigt att
            ansöka om och att problemen mynnar ur kunskapsluckor om ekonomi.
          </p>
          <p xml:id="i-3ngLKhqLizVui72D7EtJ9k">
            Unga personer riskerar dessutom att hamna i en skuldfälla på
            grund av aggressiv marknadsföring av konsumtionslån. Fler och
            fler konsumerar mer än den egna ekono­min tillåter, obetalda räkningar
            ökar och det är vanligt förekommande med lån utan säkerhet. Det
            förekommer att lån tas för att betala tillbaka andra lån. Vidare
            förekom­mer blankolån för konsumtion eller finansiering till spelande
            och många personer överkonsumerar betalningar på kredit. Det förekommer
            även sms-lån till aktieköp.
          </p>
          <p xml:id="i-SRr7YGRk9qdyaNjhgV7oDu">
            Krediter betalas ut till personer som inte kan betala tillbaka
            och det brister i kredit­prövningarna. Innebörden av att ta krediter
            med hög ränta är svår för många att förstå. Unga personer har
            i hög grad skulder som rör avbetalningsköp. Det är även problema­tiskt
            att det idag inte går att se en persons fullständiga skuldsättning
            vid kreditupplys­ning och att kreditprövning inte görs vid byte
            från fakturabetalning till delbetalning.
          </p>
          <p xml:id="i-TvCXXWPq6uzKErSWxYtpAr">
            Ett annat problem är att i många fall är räntan alltför hög på
            kreditköp vilket gör att många lån inte kan återbetalas vid skuldsättning.
            Allmänt innebär lättillgängliga krediter stor risk och kreditprövningen
            spelar en avgörande roll. Med anledning av de stora problem vi
            idag ser med osund skuldsättning och den allvarliga påverkan det
            har på individen såväl som på samhället, krävs nu ett ordentligt
            krafttag mot överskuldsättning.
          </p>
          <p xml:id="i-FAGcm8YdCtfLT2PxjMhSYn">
            Efter påtryckning, tillsatte den föregående regeringen en utredning
            för att motverka överskuldsättning. Utredningen redovisades i
            juli 2023. Utredningen innehåller flera bra förslag, det återstår
            att se om förslag utifrån utredningen läggs fram. Vi menar också
            att flera saker behövs, än det som utredningen tar upp.
          </p>
          <head type="h2" xml:id="i-5brY1CpjPdtpnphQoopVEF">
            Behov av mer utbildning
          </head>
          <p xml:id="i-Ey8zCRswFd9fgP1aKtHyPz">
            Förbättrade kunskaper om privatekonomi hos unga personer, för
            att förebygga över­skuld­sättning i unga år, behövs. Detta har
            senare år efterfrågats av exempelvis kredit­hanteringsbolag, ekonomer
            och initiativet Ung Privatekonomi. För att undvika att hamna i
            osund skuldsättning krävs konsumentkunskap såväl som kunskap om
            budget och skulder. Ytterst är detta ett föräldraansvar, men för
            de barn som saknar möjligheten att tillgodogöra sig adekvat kunskap
            i hemmet spelar skolan en viktig roll.
          </p>
          <p xml:id="i-P2wRHFKNJN6nVvgW8DTB6R">
            Samverkan med andra aktörer, exempelvis genom att Kronofogdemyndigheten,
            konsumentvägledare, banker eller kreditinstitut föreläser i skolan,
            är ett sätt att öka ekonomikunskapen hos ungdomar. Osund skuldsättning
            hos unga riskerar att leda till att färre barn i framtiden kan
            tillgodogöra sig denna kunskap från sina föräldrar. Det bör därför
            utredas hur skolan ska kunna ta ett större ansvar och samarbetet
            mellan skola och berörda myndigheter samt företag inom branschen
            kan stärkas.
          </p>
          <head type="h2" xml:id="i-QXeuAo9zjLmHVUg4nKpPyV">
            Stärk den kommunala konsumentvägledningen
          </head>
          <p xml:id="i-FZVx19B1zbGHhfwsKbdnRU">
            Konsumentvägledning är bra ur ett preventivt perspektiv och kan
            med fördel kombineras med budget- och skuldrådgivning. Då den
            privata ekonomin inte går ihop eller då en person har problem
            med skulder kan stöd och råd av budget- och skuldrådgivning vara
            lämpligt. Preventivt stöd och rådgivning till konsumenter som
            ingått eller har frågor om krångliga avtal eller vägledning inför
            ett lånebeslut, minskar risken för överskuld­sättning. Tre av
            fyra konsumenter får årligen problem med något de köpt. För enklare
            ärenden och för den som kan tillgodogöra sig kunskap digitalt
            finns på nationell nivå upplysningstjänsten Hallå konsument vilken
            tillhandahålls av Konsumentverket. Som ett komplement till den
            behövs mer lokal konsumentvägledning med direktkontakt. Möjligheten
            till direktkommunikation med kompetent personal är viktig, då
            det i många fall kan gälla komplicerade konsumenträttsliga ärenden.
            Svaga grupper som saknar egna möjligheter till avvägda val eller
            tillgång till internet, behöver konkret och personellt stöd. Konsumentvägledning
            är, till skillnad från budget- och skuldrådgivning, frivilligt
            för kommunerna. I takt med kommunernas allt mer ansträngda ekonomier
            har tillgången på dessa tjänster minskat. Nära en tredjedel av
            landets kommuner saknar lokal konsument­vägledning. Det innebär
            att en stor del av befolkningen inte har möjlighet till ett mer
            personligt stöd vid problem kring köp.
          </p>
          <p xml:id="i-FrSausx7THKXG6hdEJcEF6">
            Eftersom samhällskostnaderna för överskuldsättningen är höga
            skulle det vara en vinst även för samhället med mer lokal konsumentvägledning.
            För att konsumentstödet ska vara likvärdigt i hela landet, oavsett
            i vilken kommun man bor, bör staten ta ett mer övergripande ansvar
            för att den kommunala konsumentvägledningen stärks och utveck­las.
            I stället för en obligatorisk vägledning skulle det behöva undersökas
            om ett bidrag likt det som ges för energi- och klimatrådgivning
            kan stärka de kommuner som väljer att satsa på lokal konsumentvägledning.
            Tillsammans med information till kommunerna om hur och varför
            lokal konsumentvägledning är en tillgång, kan det troligen bidra
            till en ökad tillgänglighet och ett mer likvärdigt stöd i hela
            landet.
          </p>
          <p xml:id="i-XHtjki8Fsjytbb3SrYSJBD">
            Riksdagen riktade i betänkande CU12 våren 2021 ett tillkännagivande
            till den dåvarande regeringen om att se över hur den kommunala
            konsumentvägledningen kan stärkas och utvecklas. Detta bör ske
            skyndsamt eftersom preventiva åtgärder är viktigt för att minska
            överskuldsättning.
          </p>
          <head type="h2" xml:id="i-NesYKwnGJ45ytMmV9u33tn">
            Inrätta ett komplett skuldregister
          </head>
          <p xml:id="i-MzT1UV1P6hVH2DhKFNJ8u2">
            När en näringsidkare erbjuder en konsument en kredit, tillgång
            till en summa pengar under en specifik tidsperiod, ska en kreditprövning
            göras i enlighet med konsument­kreditlagen. Konsumentens ekonomiska
            situation och betalningsförmåga samt övriga skuldförhållanden
            ska beaktas för att säkerställa att låntagaren klarar av att återbetala
            lånet eller krediten utifrån de villkor som finns. Det som kontrolleras
            för att bedöma en persons kreditvärdighet är exempelvis inkomst,
            tillgångar, utgifter och eventuella skulder. Detta görs normalt
            sett via en kreditupplysning hos något av kreditupplysnings­bolagen.
            Med gällande regelverk saknas dock möjlighet för kreditgivarna
            att ta del av konsumentens samtliga skulder. Kreditupplysningsföretagen
            delar inte gärna informa­tion med varandra, vilket är förståeligt
            men försvårar för kreditprövningen.
          </p>
          <p xml:id="i-H6Nt9JRTLQopVd5kKVH7BT">
            Vidare inkluderar inte kreditupplysningen skulder som härrör
            från annat än lån och krediter, det inkluderar alltså exempelvis
            inte obetalda hyror eller andra förfallna fakturor. Har konsumenten
            skulder hos Kronofogden så syns detta via upplysningen, men enbart
            15 procent av samtliga skulder hamnar där. Det är möjligt enligt
            kredit­upplysningslagen (1973:1173) men finns ingen skyldighet
            för kreditgivare att utbyta uppgifter med varandra för kreditupplysningsändamål
            och det finns ingen förteckning över konsumenternas samtliga skulder.
            Det innebär att kreditgivaren inte får en samlad bild av konsumentens
            totala skuldbörda, vilket försvårar kreditprövningen och bedömningen
            av konsumentens återbetalningsförmåga.
          </p>
          <p xml:id="i-AZHWKMTnw5xmDZ3SWaJ2N">
            Branschorganisationen Svensk Inkasso uppger att det vid årsskiftet
            2020/2021 fanns drygt 77 miljarder kronor i kapitalfordringar
            mot konsumenter i deras medlemsföretags­register, en summa som
            nästintill har fördubblats på tio år. UC uppgav 2022 att det finns
            94 miljarder kronor i inkassoskulder som inte syns i deras kreditupplysningar.
            Dessa skulder ingår inte i kreditupplysningsföretagens underlag
            och syns därför inte på kreditupplysningen, vilket innebär att
            en kreditgivare inte kan få en heltäckande bild av konsumentens
            ekonomiska situation. Risken att konsumenter beviljas lån som
            de inte kan betala tillbaka ökar.
          </p>
          <p xml:id="i-Nk2b4w4FcJxfPZ1XjQXqx6">
            Verksamheter som lämnar krediter eller förmedlar krediter till
            konsumenter har skyldighet att lämna uppgifter om utlånad volym,
            förmedlade krediter och antalet krediter till Finansinspektionen.
            Det finns däremot inget krav för långivare att redovisa utlåning
            till kreditupplysningsföretagen, vilket försvårar kreditgivarnas
            möjlighet att genomföra omfattande kreditprövning.
          </p>
          <p xml:id="i-CQ13n8gkZdf7S8Jk68ShRx">
            Många av de lån och krediter som ges ut genererar påminnelser
            och inkassokrav redan under lånetidens första del. Det innebär
            att konsumenter får lån och krediter som de inte har kapacitet
            att hantera och detta driver på överskuldsättningen i en negativ
            riktning. Det är därför viktigt att en utredning tillsätts omgående
            med syftet att undersöka hur ett komplett skuldregister kan införas
            för att ge kreditgivarna möjlighet att genomföra heltäckande kreditprövningar.
          </p>
          <p xml:id="i-YUgDWdT8P17QvS3NZfURu7">
            I Finland inrättas ett intressant positivt kreditupplysningsregister.
            Syftet är att förebygga överskuldsättning. Detta kombineras med
            satsningar på mer ekonomi­rådgivning och skuldrådgivning för hushållen.
          </p>
          <head type="h2" xml:id="i-gZHTVNKzNaETNspM4e7jP">
            Förbättrad kreditprövning
          </head>
          <p xml:id="i-PjSF21Z2nNgL36qX63Vr2f">
            Kreditprövning ska idag göras på samtliga krediter till konsumenter.
            Räntefria krediter som ska återbetalas inom tre månader och som
            har obetydlig avgift är dock undantagna från kravet på kreditprövning,
            liksom kreditköp, alltså köp kopplade till en vara eller tjänst.
          </p>
          <p xml:id="i-TcTpqoB5HHSuZkmNxACxae">
            På grund av den ökade överskuldsättningen är det sedan år 2014
            tillståndspliktigt enligt lagen (2014:275) om viss verksamhet
            med konsumentkrediter att bedriva verk­samhet som lämnar eller
            förmedlar krediter till konsumenter. Långivare ska försäkra sig
            om att konsumenter endast beviljas kredit när de har ekonomiska
            förutsättningar att fullgöra åtagandena enligt kreditavtalet.
            Föreskrifterna för kreditprövning är dock tolkningsbara och ordentlig
            kontroll görs inte alltid. Idag finns 19 stycken kredit­upplysningsföretag
            som givits tillstånd att bedriva kreditupplysningsverksamhet av
            Integritetsskyddsmyndigheten. Tre av dessa hanterar majoriteten
            av samtliga kredit­upplysningar. En del av de mindre kreditgivarna
            förekommer inte i befintliga register. Enligt branschen tas det
            inte alltid hänsyn till de uppgifter som framkommer i kredit­upplysningen
            och vissa långivare förmedlar idag lån till redan överskuldsatta
            personer.
          </p>
          <p xml:id="i-9NNCJLUKzP93t3Bh81YjYw">
            Konsumentverket anser att det är problematiskt att kreditköp
            som övergår till delbetalning sällan föregås av en kreditprövning.
            Detta driver på överskuldsättningen i en negativ riktning. Krav
            bör därför införas på att kreditprövning ska ske även när fakturor
            övergår till delbetalning. Finansinspektionen förväntas komma
            med nya råd om krediter i konsumentförhållanden i november 2021.
            I dessa föreslås ett förtydligande kring vilka uppgifter som bör
            ingå i underlaget för kreditprövningen, hur de bör hämtas in,
            kontrolleras och beaktas i bedömningen av konsumentens betalningsförmåga.
            Vi välkomnar den förändringen men anser att dessa råd bör bli
            tvingande genom att de införlivas i lagstiftningen.
          </p>
          <head type="h2" xml:id="i-3BMPQS2UdbLvLJDgLxvotM">
            Inför absolut preskriptionstid för inkassoskulder
          </head>
          <p xml:id="i-BRWhWK268cMaqm2DDg98Kj">
            Den största delen av svenskarnas skulder finns hos inkassobolag
            istället för hos Kronofogdemyndigheten. Förutom att det medför
            svårigheter att överblicka en persons totala skuldbörda, kan det
            också innebära negativa effekter för gäldenären och problem att
            bli skuldfri om skulderna kvarstår längre tid.
          </p>
          <p xml:id="i-53KHPEUGu6uM3McHvQ33LG">
            Preskriptionslagen (1981:130) reglerar att skulder ska avskrivas
            efter tio år. En fordran mot konsument, om fordringen avser en
            vara, tjänst eller annan nyttighet som en närings­idkare i sin
            yrkesmässiga verksamhet har tillhandahållit konsumenten för huvudsakligen
            enskilt bruk, ska preskriberas efter tre år. Trots detta kan en
            skuld hållas levande obegränsad tid. Detta eftersom tiden nollställs
            vid preskriptionsbrott, det vill säga om gäldenären betalar av
            skuld eller får ett skriftligt krav eller en skriftlig erinran
            om fordringen från borgenären. Även då borgenären väcker talan
            eller åberopar fordringen gentemot gäldenären, exempelvis vid
            domstol eller hos Kronofogdemyndigheten, startar preskriptionstiden
            om.
          </p>
          <p xml:id="i-YU1wXoySTRMdp44ZHwjvQk">
            Om en gäldenär har flera skulder hos Kronofogden och pågående
            löneutmätning eller skuldsanering kan det vara svårt att driva
            in ytterligare skulder. För att inte riskera att inkassobolagen
            håller på skulden och avvaktar ett bättre tillfälle att driva
            fordran vidare, vilket kan missgynna konsumenten, bör en absolut
            preskriptionstid för inkasso­skulder införas. Efter att den ursprungliga
            preskriptionstiden för konsumentskulder passerat, alltså efter
            tre år, kan skulden enbart hållas vid liv om gäldenären betalar
            av på skulden eller om skulden skickas vidare till domstol eller
            Kronofogdemyndigheten. Detta för att ge skuldtyngda personer möjlighet
            att komma ur sin situation och minska risken för att inkassobolag,
            som ibland ägs av borgenären, gagnas på gäldenärens bekostnad.
            Att bara påminna om skulden och låta den kvarstå och växa hos
            ett inkasso­bolag under lång tid, utan att gäldenären betalar
            av på den, ska inte vara möjligt.
          </p>
          <head type="h2" xml:id="i-H2kFi7BmCdwbfATU7DM26T">
            Begränsa högkostnadskrediterna
          </head>
          <p xml:id="i-UJ1DqcRDV69zGFGseJ2qyc">
            För de flesta lån och krediter gäller att långivare själva får
            bestämma hur hög räntan ska vara och vilka slags avgifter de vill
            ta ut. Dock får den nominella räntan aldrig överstiga 40 procentenheter
            över referensräntan; det gäller även dröjsmålsränta. För vissa
            lån, så kallade högkostnadskrediter, gäller sedan år 2018 särskilda
            regler. En högkostnadskredit är en kredit som har en effektiv
            ränta, vilken visar hur stor den totala kostnaden för lånet är,
            inklusive alla avgifter, exempelvis uppläggnings- och aviseringsavgift,
            på mer än referensräntan plus 30 procent. För dessa krediter får
            den totala kostnaden högst motsvara det dubbla lånebeloppet. Inga
            andra avgifter än dröjsmålsränta får tas ut om låntagaren är sen
            med sin återbetalning. Lånet får enbart förlängas vid ett tillfälle.
            Företagen ska följa måttfullhetsreglerna i marknadsföringen och
            krediten ska märkas ut med en varningstriangel.
          </p>
          <p xml:id="i-EsNT9CUThmSAAPiF6b7juj">
            Många kreditgivare erbjuder krediter som har en effektiv ränta
            strax under gränsen för att vara en högkostnadskredit. Räntan
            är då fortfarande hög och kostnaderna för krediten kan bli stora.
            Om konsumenten inte klarar att betala i enlighet med avtalet finns
            det ingen gräns för hur höga kostnader kreditgivaren får ta ut.
            Det förekommer att kreditgivare höjt räntor och kommit närmare
            gränsen för en högkostnadskredit efter ändringen. Anpassningen
            av räntenivåerna innebär att den konsumentskyddande effekten av
            ränte- och kostnadstaket begränsas. En sänkning av gränsen för
            när en kredit räknas som en högkostnadskredit är därför rimlig.
          </p>
          <p xml:id="i-2aSF5mUFJFGewoPYcCi3P5">
            En räntefri kredit med låga kostnader och med maximalt tre månaders
            återbetalnings­tid räknas inte som högkostnadskredit, även om
            den sedan övergår till delbetalning med ränta på över 30 procent
            plus referensräntan. Inte heller krediter kopplade till köp av
            en viss produkt omfattas. I dessa fall kan krediten bli kostsam.
          </p>
          <p xml:id="i-9jzEJ5GVLpCuuHPveBJVTB">
            Enligt Konsumentverkets undersökning år 2020 omvandlades så många
            som 155 000 fakturor till delbetalning på en enda månad. Lagstiftningen
            behöver ändras så att även dessa krediter omfattas av reglerna
            om högkostnadskrediter. Konsumentverket lyfter att många kreditköp
            har en ränta som överstiger 30 procent och att konsumenter inte
            har något skydd då sådana köp görs. Det är inte möjligt att återbetala
            skulder om räntan är alltför hög – även då skulden är återbetald
            är man inte skuldfri, på grund av att en hög ränta ständigt bygger
            på skulden.
          </p>
          <p xml:id="i-EDeHzMmvs8cKgHGTUEDxYW">
            Att använda olika typer av sms-lån och högkostnadskrediter för
            att betala av redan existerande skulder är vanligt, ofta med höga
            totalkostnader för konsumenten. Det behöver därför införas en
            beloppsbegränsning för hur stora högkostnadskrediter en person
            kan inneha totalt. Detta bör sättas i förhållande till årsinkomsten.
            Har låntagaren redan stora krediter med hög ränta är det rimligt
            att dessa betalas av innan möjlighet ges till fler högkostnadskrediter.
            Detta sätter in en kraftfull broms och innebär en minskad risk
            för att hamna i överskuldsättning.
          </p>
          <head type="h2" xml:id="i-TDxF27oCFLj7k3EXLci5hh">
            Förbud mot snabblån på kvällar och nätter
          </head>
          <p xml:id="i-Xvf7v3qwm3u1vaYvJS3Gw5">
            Det finns en ökad risk på kvällar och nätter att personer tar
            snabblån på ogenomtänkta grunder. Det handlar inte sällan om låntagare
            med spelberoende eller annan missbruks­problematik där omdömet
            sena kvällar leder till ogenomtänkta beslut. Spelande och missbruk
            ges större tid utanför arbetstid vilket kan leda till en återkommande
            tendens att ta nya snabblån.
          </p>
          <p xml:id="i-Jc6HGmPaiXhHddt7ApwEbU">
            I Finland finns en modell där snabblån inte tillåts betalas ut
            mellan klockan 23:00 och 07:00. Detta i syfte att förhindra låneansökningar
            som görs i ett tillstånd som senare medför ånger. Med utgångspunkt
            i den finska modellen föreslås åtgärder för att mot­verka risker
            för skuldsättning. För att förhindra ogenomtänkta ansökningar
            om snabblån på kvälls- och nattetid så bör utbetalning av snabblån
            endast kunna ske på dagtid, exempelvis mellan klockan 06:00 och
            21:00, och ett förbud mot utbetalning av lån på kvällar och nätter
            införas.
          </p>
          <head type="h2" xml:id="i-9irWd5PqhCzx6zdZ9Fc41S">
            Skärpta regler för marknadsföring av krediter
          </head>
          <p xml:id="i-BsGsc9fHeVC5yAs9R2voKF">
            Reklam och marknadsföring för krediter ska vara måttfull. Högkostnadskrediter
            ska märkas upp särskilt med en varningstriangel. Konsumentkreditlagen
            specificerar en rad olika kriterier för hur ränta ska redovisas.
            Den effektiva räntan ska anges i marknads­föringen på ett minst
            lika framträdande sätt som andra förekommande räntesatser. Flera
            domar i marknadsdomstolen har slagit fast att krediter inte får
            framställas som enkla, utan påverkan på privatekonomin. Marknadsföring
            för krediter ska också vara saklig och balanserad och får inte
            särskilt framhålla möjligheten att få en snabb kredit.
          </p>
          <p xml:id="i-JkZpg57FnigR6jn1y5RWDk">
            Ändå upplevs reklam för krediter ofta som påträngande och aggressiv.
            Organisationen Sveriges Konsumenter menar att det inte är ovanligt
            att det förekommer 20 annonser för krediter under en tiominutersperiod,
            i sociala medier. Organisationen anser att detta är alarmerande
            och ansvarslöst. En undersökning från Sifo, beställd av kreditupplysnings­bolaget
            UC, visar att 90 procent av svenskarna är relativt eller mycket
            negativt inställda till reklam för konsumtionslån.
          </p>
          <p xml:id="i-TNXtaJxUhBzjmW4Z38PXuB">
            Under pandemin valde Finland att helt stoppa direktmarknadsföring
            av krediter för såväl nya som nuvarande eller tidigare kunder.
            Detta tyder på en medvetenhet om reklamens negativa påverkan på
            den osunda skuldsättningen. Begränsningar av denna typ av marknadsföring
            behövs i Sverige. Den reglering som gäller för marknadsföring
            av alkohol, särskilt måttfullhet, bör även råda för reklam om
            krediter.
          </p>
          <head type="h2" xml:id="i-VJECktwu7tFpYDt9kRWFFX">
            Förstärkt utmätning av skadestånd
          </head>
          <p xml:id="i-PuhdakARqpmS19A4hdx1Cp">
            Det bör finnas möjlighet att omedelbart utmäta skadestånd som
            tilldömts gäldenär. Skadestånd med anledning av personskada, frihetsberövande,
            falskt åtal, ärekränkning eller liknande får idag inte utmätas
            innan skadeståndet betalats ut. Efter utbetalningen av skadeståndet
            får det utmätas men med vissa begränsningar, enligt 5 kap. 7 §
            utsöknings­balken. Enligt 5 kap. § 7 Skadestånd gäller att det
            som tillkommer gäldenären med anledning av personskada, frihetsberövande,
            falskt åtal, ärekränkning eller annat sådant, inte får utmätas
            medan skadeståndet innestår hos den som ska utge det.
          </p>
          <p xml:id="i-VnSAc4v1ZuxVRkjzfceaba">
            Sedan skadeståndet har betalats ut, får det som hålls avskilt
            för nödvändiga levnads­omkostnader och försörjningsbehov inte
            utmätas, om skadeståndet ska tillgodose försörjningsbehov som
            kvarstår. Om mindre än två år har förflutit från det att medlen
            betalades ut får utmätning inte heller ske.
          </p>
          <p xml:id="i-YcEG7GEj4kXaCwuKoK2RVh">
            Vi menar att tilldömt skadestånd ska likställas med andra utmätningsbara
            tillgångar. Därför ska en kontroll gentemot eventuella registrerade
            skulder mot Kronofogdens system göras, innan skadeståndet görs
            tillgängligt för gäldenären. Det är inte rimligt att någon som
            dömts för ett allvarligt brott, exempelvis våldtäkt, får ett skadestånd
            utbetalat innan ett avdrag gjorts för de eventuella skulder som
            finns till brottsoffer och andra. Utmätning av tilldömt skadestånd
            ska ske innan utbetalning.
          </p>
          <p xml:id="i-UDPjCgjykeghZk69xgnp6T">
            Det ska heller inte vara möjligt att undkomma utmätning genom
            att skriva sina tillgångar på en annan person, utan här behövs
            också åtgärder. Utmätningssystemet behöver bli mer effektivt och
            signaler ges om att man utmäter allt som kan utmätas.
          </p>
          <p xml:id="i-69V2uN3WvVzkE6jDapCjWh">
            Den föregående regeringen har under våren 2021 i sin utredning
            om stärkt rätt till skadestånd för brottsoffer, Ersättning till
            brottsoffer (SOU 2021:64), föreslagit att förbudet mot utmätning
            av skadestånd från frihetsberövandelagen tas bort, när det gäller
            fordringar som avser skadestånd på grund av brott. Vi menar dock
            att allt tilldömt skadestånd ska vara föremål för utmätning, oavsett
            skadeståndsorsak.
          </p>
          <p xml:id="i-U6RmxyJZHKur7Xot3Z5Avy">
            Sverigedemokraterna har tillsammans med nuvarande regering i
            juni 2023 tillsatt en utredning med syftet att förbättra ersättningsregler
            för brottsoffer. Det återstår att se vilka förslag som kommer
            att läggas fram utifrån utredningen.
          </p>
          <head type="h2" xml:id="i-QLKkDB76NDxjUTLMuXEMer">
            Ökad samverkan mellan myndigheter
          </head>
          <p xml:id="i-HtQddGjKuRXE2akjbtp5hR">
            I dag är möjligheten till informationsutbyte såväl inom som mellan
            myndigheter begränsad. Det kan inom en myndighet vara frustrerande
            att informationsutbytet är så begränsat; det förorsakar även stora
            effektivitetsförluster.
          </p>
          <p xml:id="i-NE1tKZSzDA6ueTkFNfnH8A">
            I Tidöavtalet är överenskommet mellan de fyra samarbetspartierna
            SD, M, KD och L att en ny huvudregel i sekretesslagstiftningen
            ska införas: all relevant information ska delas med brottsbekämpande
            myndigheter för att bekämpa brott.
          </p>
          <p xml:id="i-8yQNv1tZL8cSLeYyTKKA4R">
            Vi i Sverigedemokraterna menar också att berörda myndigheter
            bör kunna använda uppgifter för skuldutmätning. Kronofogdemyndigheten
            bör ges befogenhet att bevaka gäldenärers personnummer hos andra
            myndigheter, exempelvis Skatteverket, samt hos banker för att
            direkt upptäcka utmätningsbara intäkter. Kronofogdemyndigheten
            ska också kunna lägga en bevakning hos Skatteverket på den inbetalda
            arbetsgivaravgiften för någon med skuldsanering. Om denna i väsentlig
            grad avviker från den senast angivna inkomstuppgiften eller om
            andra uppgifter gäldenären lämnat visar sig vara felaktiga, så
            skall Kronofogdemyndigheten kunna ompröva sitt beslut om skuldsanering.
          </p>
          <p xml:id="i-T9LYG5KuuH4xNS3AYkqDYD">
            Det sker viss samverkan idag mellan myndigheter. Kronofogdemyndigheten
            kan delta i insatser tillsammans med Polismyndigheten, för att
            i samband med insatsen kunna utmäta tillgångar hos skuldsatt person
            vilka kan anses tillhöra en gäldenär. Denna typ av samverkan bör
            fördjupas och indrivning av liknande skulder kan bli mer effektiv.
            En positiv följd av detta arbete skulle även kunna vara att gängkriminella
            personer begränsas i sina möjligheter att visa upp lyxvaror eftersom
            dessa riskerar att utmätas. Därigenom kan möjligheterna till nyrekrytering
            av gängmedlemmar i viss mån begränsas.
          </p>
          <head type="h2" xml:id="i-V7ZEEYnsnLxhqQ9UNu3zK">
            Utvecklad skuldsanering
          </head>
          <p xml:id="i-KpgytYQs7rMW1DyhK2BXyu">
            Skuldsanering innebär att en person som är överskuldsatt under
            vanligen fem års tid ska betala tillbaka så mycket personen kan,
            därefter blir resten av skulderna avskrivna. Ett förbehållsbelopp,
            tidigare kallat existensminimum, räknas ut baserat på om den skuld­satte
            är sammanboende eller bor själv, har barn eller inte. Det tas
            även hänsyn till åldern på barnen, eventuella sjukdomar och kostnader
            för att fullfölja ett arbete. Syftet med skuldsanering är att
            ge den skuldsatte möjlighet att lösa sina ekonomiska bekymmer
            samtidigt som borgenären ska få åtminstone en del av de pengar
            som den skuldsatte är skyldig borgenären. En avvägning görs mellan
            vad en person behöver för ett drägligt liv och intresset för borgenären.
          </p>
          <p xml:id="i-7mPwpeUheAsUkdzwKs55dC">
            180 000 barn lever i hushåll som har skulder hos Kronofogden
            2023. Med tanke på det ansträngda ekonomiska läget 2023 kan denna
            siffra komma att öka betydligt. Så långt det är möjligt ska inte
            barn drabbas av föräldrarnas skuldsättning. Åtgärder för att stärka
            barns rättigheter är därför viktiga. För den som inte har försörjningsansvar
            för barn bör fokus ligga på att återbetalningsgraden ska vara
            hög och att borgenären får så mycket tillbaka som möjligt. Därför
            finns inte skäl för betalningsfria månader för samtliga gäldenärer,
            utan detta bör vara förbehållet barnfamiljer. Detta för att ge
            barn till överskuldsatta föräldrar en drägligare tillvaro kring
            sommarlov och jul.
          </p>
          <p xml:id="i-5i7eHxBwR3jXEztBazFWjk">
            Vanligen har, när en skuldsanering är avslutad, gäldenären i
            genomsnitt betalat tillbaka cirka 11 procent av sin skuld; resterande
            summa skrivs av. Varje beslut om skuldsanering innebär därför
            att borgenärer förlorar i genomsnitt 89 procent av vad de lagligen
            har rätt till. Borgenärer kan vara staten, företagare eller enskilda
            privatpersoner, exempelvis brottsoffer som väntar på skadestånd.
            Skuldsanering ska därför användas restriktivt och med få lättnader.
          </p>
          <p xml:id="i-8PFNbXfrtvro8A6h1vMcjL">
            Det är helt orimligt att offer mister hela eller delar av skadestånd
            på grund av att gärningsmannen beviljas skuldsanering. Skulder
            som härrör från brottslig verksamhet ska därför inte omfattas
            av skuldsanering. I Danmark beviljas i regel inte skuldsanering
            om gäldenären agerat oansvarigt i ekonomiska frågor och exempelvis
            har tagit en oproportionerlig risk i förhållande till sin ekonomiska
            situation eller har lånat till konsumtion. En utredning bör undersöka
            om en liknande ordning kan införas i Sverige.
          </p>
        </div>
        <div type="motSignatures">
          <list>
            <item xml:id="i-Hry1sbJskgG71Z6DvayFAo">
              Mikael Eskilandersson (SD)
            </item>
            <item xml:id="i-7u3Q5xcHSLxdvdUpZL1Gzr">
              Roger Hedlund (SD)
            </item>
            <item xml:id="i-AFTm55jn49ghZ6kskHBVVM">
              Martin Westmont (SD)
            </item>
            <item xml:id="i-2Mwis8ScdyiSUAPVTvUEch">
              Björn Tidland (SD)
            </item>
          </list>
        </div>
      </div>
    </body>
  </text>
</TEI>
