<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0303/mot_200304_MJ_0303-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ303 pnr: fp455
          </p>
          <p>
            Motion till riksdagen 2003/04:MJ303
          </p>
          <p>
            av Lennart Fremling (fp)
          </p>
          <p>
            Fäbodar
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av en övergripande probleminventering
            angående fäbodbruket. 2. Riksdagen begär att regeringen lägger
            fram förslag till sådan ändring i lagstiftningen att fäbodarna
            kan brukas effektivt även i framtiden.
          </p>
          <p>
            Motivering
          </p>
          <p>
            Under 2003 har regeringen äntligen beslutat tillkalla en särskild
            utredare för att utreda om lagstiftningen behöver ändras vad gäller
            betesrätt och stängsel vid fäbodbruk. Detta är ett glädjande steg
            i rätt riktning men inte tillräckligt. Det behövs också en övergripande
            probleminventering. Jag motionerade 1996 (motion 1996/97:J0209)
            om sådana ändringar att fäbodar skulle kunna brukas effektivt
            även i framtiden. Bakgrunden till min riksdagsmotion var en dom
            i Mora tingsrätt i januari 1996, där en fäbodbrukare fråntogs
            den urgamla rätten att låta djuren beta. Domen väckte hård kritik
            från många håll. De fem länsstyrelserna i Dalarna, Värmland, Gävleborg,
            Västernorrland och Jämtland krävde därefter att regeringen skulle
            se över den lag som reglerar betesrätten på fäbodarna. Fäboddriften
            med dess tusenåriga anor har ingått som en väsentlig del i jordbruksekonomin.
            Sommarbete på fäboden var ett nödvändigt inslag i böndernas försörjning
            ännu en bit in på 1900-talet. I Dalarna finns fortfarande levande
            fäbodar med fritt betande djur. Sådant bete är en förutsättning
            för att det traditionella fäbodbruket ska kunna leva vidare. Fäbodarna
            utgör, med sin rikedom på ålderdomliga timmerhus, ett fint svenskt
            bidrag till det europeiska kulturarvet. Den mångåriga betes- och
            slåtterhävden har skapat en unik biologisk mångfald, som är nödvändig
            för att de utrotningshotade koraserna fjällko och rödkulla ska
            kunna räddas för framtiden. Det är genom bete och slåtter som
            fäbodarna och de seder och
          </p>
          <pb facs="riksdagen-motions-pdf/data/200304/mot_200304_MJ_0303/mot_200304_MJ_0303-0002.pdf"/>
          <p>
            2003/04:MJ303
          </p>
          <p>
            traditioner som är knutna till dem i praktiken kan leva vidare.
            Vi måste se till att fäbodar blir kvar och att vi för kunskapen
            vidare till kommande generationer. Om den tusenåriga kontinuiteten
            bryts kommer fäbodarna successivt att förvandlas till fritidsbyar
            med helt ändrade byggnadsbestånd. Länsstyrelserna har under de
            tio senaste åren betalat ut djurbidrag till personer som haft
            traditionellt fäbodbete. I samband med EU-inträdet ökade bidraget
            kraftigt. Många fäbodar har utpekats som riksintressen och har
            därför hög prioritet när man fördelar bidrag till byggnadsvård.
            Som liberal anser jag att goda möjligheter till ett aktivt fäbodbruk
            är viktigt för bevarande av en gammal kultur som fungerar bra
            i samspel med naturen. Även för turismen är fäbodarna viktiga.
            För många är ett besök vid en levande fäbod ett värdefullt inslag
            i vistelsen i Dalarna. Det är angeläget att lagstiftningen som
            berör fäbodarna klargörs snarast och moderniseras. Regeringen
            bör göra en övergripande probleminventering och utarbeta lämpliga
            förslag till lagändringar så att fäbodarna kan brukas effektivt
            även i framtiden.
          </p>
          <p>
            Stockholm den 1 oktober 2003
          </p>
          <p>
            Lennart Fremling (fp)
          </p>
        </div>
      </div>
    </body>
  </text>
</TEI>
