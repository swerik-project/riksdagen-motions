<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00374">
  <teiHeader>
    <fileDesc>
      <titleStmt>
        <title>Den kooperativa hyresrätten</title>
        <author corresp="i-XavvkneSj1497htyNRcpv6 i-BNs9NctwwvjUQnQxyESNVd">av Christina Oskarsson och Eva Sonidsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Den kooperativa hyresrätten</title>
          <idno type="rdwebb">GW02C374</idno>
          <rs type="number">C374</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C374/text</ref>
          <ref type="dokument_url_html">http://data.riksdagen.se/dokument/GW02C374</ref>
          <ref type="dokumentstatus_url_xml">http://data.riksdagen.se/dokumentstatus/GW02C374</ref>
          <ref type="doc">http://data.riksdagen.se/fil/0734D903-B3DF-441C-9084-288B8457A870</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9yCMfsysY1XXABN7R68uCB" type="signed"/>
        <correspContext corresp="i-9yCMfsysY1XXABN7R68uCB">
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-BNs9NctwwvjUQnQxyESNVd"/>
        </correspContext>
        <correspAction type="numbering" xml:id="i-KBkFRiyhgawkMAQoqodzdJ">
          <date when="2008-10-07"/>
        </correspAction>
        <correspAction type="submission" xml:id="i-MAH5rUZ3uJ79RqgDSyiAKa">
          <date when="2008-10-06"/>
        </correspAction>
        <correspAction type="transfer" xml:id="i-MsnqZWiBnWXQ2nRkK3rgtg">
          <date when="2008-10-03"/>
        </correspAction>
        <correspAction type="assigned" xml:id="i-DH2sExZ5PJHi9gDhej8WFj"/>
        <correspContext corresp="i-DH2sExZ5PJHi9gDhej8WFj">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-GGmvfAGXmbKdoEea4UNvQC">
            Förslag till riksdagsbeslut
          </head>
          <list style="ol">
            <item xml:id="i-UJKCsZhmPouKmjVyayF3QQ">
              Riksdagen tillkännager för regeringen som sin mening vad som
              anförs i motionen om att objektiv och allsidig information ska
              ges om den kooperativa hyresrätten vid ombildning av hyresrätter.
            </item>
            <item xml:id="i-FxgaMjtzyVjJysxTKZj8us">
              Riksdagen tillkännager för regeringen som sin mening vad som
              anförs i motionen om att Boverket bör få i uppdrag att samla kunskap
              och sprida information om den kooperativa hyresrätten.
            </item>
          </list>
        </div>
        <div type="motContent">
          <head type="h1" xml:id="i-9VwjMozr3fz9kvrwdXE7qt">
            Den kooperativa idén
          </head>
          <p xml:id="i-UxeFTyDpoU1dtc8UDv1yZB">
            Genom alla tider och i alla former av samhällen har människor
            samarbetat för att lösa gemensamma problem och tillgodose gemensamma
            ekonomiska behov. Det är ur denna tradition som den kooperativa
            idén har sprungit. Ordet kooperativ kommer av det latinska cooperatio
            och betyder just samarbete. Man kan säga att ett kooperativ är
            ett företag som drivs i föreningsform. Det kooperativa företaget
            bygger på öppenhet, demokrati och aktivt deltagande från medlemmarna,
            eller ägarna. Både inflytande och ansvar fördelas lika mellan
            kooperativets medlemmar, och alla medlemmar har lika rösträtt.
            Om kooperativet går med vinst fördelas den utifrån de regler man
            fastställt i stadgarna.
          </p>
          <head type="h1" xml:id="i-H5CgjdycyA3jxrGjrQgodt">
            Den kooperativa hyresrätten
          </head>
          <p xml:id="i-M2atvgntPT1TP1KvUHE5RF">
            Den kooperativa hyresrätten kan beskrivas som ett mellanting
            mellan vanlig hyresrätt och bostadsrätt och har funnits reglerad
            i lag sedan 2002. Den som flyttar in i kooperativ hyresrätt betalar
            en fast ekonomisk insats som betalas tillbaka den dag man flyttar
            ut. Med kooperativ hyresrätt får de boende själva de formella
            förutsättningarna som behövs för att besluta över hyresnivå och
            hur fastighetsförvaltningen ska gå till. I stort sammanfaller
            möjligheterna till inflytande och boendedemokrati inom kooperativ
            hyresrätt med de möjligheter som ges för bostadsrättsföreningar.
          </p>
          <p xml:id="i-PawpZ8GFrnpN8cHyR9zNrx">
            Regeringens politik gynnar otillbörligt äganderätten inom bostadspolitiken.
            Därför är det är dags att investera i den kooperativa hyresrätten.
          </p>
          <head type="h1" xml:id="i-EHN9YGzA8K8eUaTvE8nMJ4">
            En bra lösning för äldre och på landsbygden
          </head>
          <p xml:id="i-WSLyBw7UCHrutBCBoVThQ6">
            I Sverige har vi en djup tradition av att lösa gemensamma intressen
            genom att gå samman i en förening. Föreningstillhörigheten ger
            en gemensam värdegrund och känslan av samhörighet. Den kooperativa
            hyresrätten är en attraktiv lösning för äldre som inte längre
            orkar med sina villor. Den kooperativa hyresrättens fördel till
            skillnad mot en bostadsrätt och villa är att de boende inte binder
            upp en stor del av sitt kapital. Vi kan konstatera att allt fler
            grupper idag också sluter sig samman i syfte att bygga sina egna
            seniorbostäder. Under bara de senaste åren har ett drygt 100-tal
            seniorgrupper av olika slag bildats över landet. Sådana bostäder
            innehåller oftast lokaler för samvaro och umgänge, så att de boende
            kan fylla vardagen med ett mer meningsfullt och aktivt liv tillsammans.
            Dessa initiativ måste tillvaratas och utvecklas.
          </p>
          <p xml:id="i-QmnHxRGuGcmpLkzrjT2coe">
            Den kooperativa hyresrätten är också en attraktiv lösning på
            landsbygden. Den som flyttar in i kooperativ hyresrätt betalar
            en fast ekonomisk insats som betalas tillbaka den dag man flyttar
            ut. Ett byggprojekt utanför tillväxtregionerna upplevs idag alltför
            riskfyllt och kostsamt att förvalta för en hyresvärd. Där kan
            den kooperativa hyresrätten ha en viktig funktion att fylla.
          </p>
          <p xml:id="i-ML43s4eov33WE1zg6qRpVb">
            Trots den kooperativa hyresrättens många fördelar är det den
            upplåtelseform som är minst känd hos allmänheten. Vi socialdemokrater
            anser att därför att finns anledning att på olika sätt arbeta
            för att främja den kooperativ hyresrätten.
          </p>
          <head type="h1" xml:id="i-Qtwd4p62BKwRCH2m5Lxxor">
            En osynliggjord upplåtelseform vid ombildningar
          </head>
          <p xml:id="i-Fs6vSRqWrzA3ixzSXBn2s3">
            Flera kommuner har lagt ner miljontals konor på att informera
            om och marknadsföra bostadsrättens fördelar. Samtidigt har inte
            en krona lagts på att ge motsvarande information om den kooperativa
            hyresrätten som ett alternativ vid ombildning. Boverket har visat
            att det finns ett stort potentiellt intresse för den kooperativa
            hyresrätten som upplåtelseform. Samtidigt råder det en utbredd
            kunskapsbrist, vilket i sin tur leder till att alltför få ges
            reella förutsättningar att kunna uttrycka en klar efterfrågan.
            Hyresgäster som ställs inför utförsäljnings- eller ombildningssituationer
            har i praktiken ingen möjlighet att pröva den kooperativa hyresrätten
            som ett alternativ. Det måste säkerställas att det ges objektiv
            och allsidig information om den kooperativa hyresrätten vid ombildningar.
            Därför bör man ge Boverket i uppdrag att informera om den kooperativa
            hyresrätten.
          </p>
          <head type="h1" xml:id="i-E9Fi9kZ4bmjxvFPP92XsdH">
            Skattemässiga obalanser
          </head>
          <p xml:id="i-BTK9JfK8LyDgmomEGbLgjZ">
            Hyresrätten och den kooperativa hyresrätten är satt på undantag
            av den moderatledda regeringen. Det finns två typer av kooperativ
            hyresrätt ägarmodellen och hyresmodellen. Ägarmodellen innebär
            att föreningen äger fastigheten och hyr ut lägenheterna till medlemmarna
            i föreningen. Hyresmodellen innebär att föreningen hyr lägenheter
            från ett bostadsföretag för vidare uthyrning till medlemmarna
            i föreningen. De två olika modellerna beskattas dock olika. En
            kooperativ hyresrättsförening som äger huset vars lägenheter den
            hyr ut till sina medlemmar, ägarmodellen, beskattas enligt schablonbeskattningsprincipen,
            39 kap 25 § inkomstskattelagen. För en förening som blockhyr lägenheterna
            från ett bostadsföretag och sen hyr ut lägenheterna till medlemmarna
            i föreningen saknas i dag särskilda beskattningsregler. Det är
            angeläget att även hyresmodellen har ett hållbart och enkelt utformat
            beskattningssystem som är avpassat för föreningens grundläggande
            ändamål.
          </p>
        </div>
        <div type="motSignatures">
          <list>
            <item xml:id="i-5ssq1Q1tSY6Q8ME9Bgrp98" who="i-XavvkneSj1497htyNRcpv6">
              Christina Oskarsson (s)
            </item>
            <item xml:id="i-4Xhm3CmgtTFuuaCat3uucS" who="i-BNs9NctwwvjUQnQxyESNVd">
              Eva Sonidsson (s)
            </item>
          </list>
        </div>
      </div>
    </body>
  </text>
</TEI>
