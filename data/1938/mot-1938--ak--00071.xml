<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1938--ak--00071">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__71/mot_1938__ak__71-001.pdf"/>
      <fw xml:id="i-Fbm2gy5Qg5HRvPEPfPb3bb">
        Motioner i Andra kammaren, Nr 71. 3
      </fw>
      <div xml:id="i-HH4TZRAwKUzDWX4wELDuce" type="motHeader">
        <div xml:id="i-XtDAHXA8Y7YNMX1HzV7MhL" type="motTitle"/>
        <div xml:id="i-86FDQ8hM8ywQsb5DGQGe3v" type="motSubmissionInfo"/>
      </div>
      <div xml:id="i-KR1de87awAyL4MBhRKpATj" type="motBody">
        <div xml:id="i-KmPkXeGnc9CuihmeA7a5N3">
          <p xml:id="i-BZLaBVG94Py7iarGUy3Bkx">
            Nr 71.
          </p>
          <p xml:id="i-83NxQq7yX3rD5xCqv3NpVe">
            Av herr Holmbäck, angående viss ändring av lagen om delniny av
            jord å landet.
          </p>
          <p xml:id="i-LRZjFPdKkvJcmbTqxG2qAQ">
            Det ojämförligt största antalet fastigheter på landet eller sålunda
            utanför stads, köpings och municipalsamhälles område bildas numera
            genom av- styckningar. Avstyckning, med vilken avses bildande
            av särskild fastighet, utan att därvid fästs villkor om sammanläggning,
            har överlantmätaren att företaga till prövning samt, där anledning
            ej förekommer till annat än att förrättningen är lagligen beskaffad,
            meddela fastställelse därå (Jorddelnings- lagen, nedan betecknad
            J.D.L., 21:43, sista stycket). I fråga om avstyck- ningar inom
            samhälle eller område, varom i J.D.L. 19:5 andra stycket sägs,
            eller inom samhälle, där den för städerna gällande ordning för
            bebyggande skall iakttagas, samt inom område, för vilket fastställts
            byggnadsplan eller utomplansbestämmelser eller jämlikt äldre lag
            förordnats, att stadsplan skall upprättas, eller meddelats särskilda
            föreskrifter med avseende å byggnads- verksamhetens ordnande eller
            för vilket godkänts avstyckningsplan, full- göres fastställelseprövningen
            av K. B. (J.D.L. 21:68). K. B. är sålunda fast- ställelsemyndighet
            i fråga om avstyckningar inom sådana områden, där fastighetsbildningen
            för bostadsändamål är särskilt livlig. Vid fastighetsbildning
            för bostadsändamål är det i allmänhet av särskilt stor betydelse
            för vederbörande egnahemsbyggare att utan tidsutdräkt kunna få
            sin tomtplats lagfaren, så att den kan intecknas för byggnadslån
            m. m. Detta kan emellertid icke ske förrän fastställelse meddelats
            å den förrättning, varigenom fastigheten bildas. Den tidrymd,
            som förflyter mellan avstyck- ningsförrättningarnas tillkomst
            och deras fastställande inom nu berörda områden, är emellertid
            avsevärd, till stor olägenhet för den egnahemsbyg- gande allmänheten.
            Denna tidsutdräkt måste i första hand tillskrivas tung- roddheten
            av fastställelseförfarandet, när det gäller dylika områden. En
            enkel avstyckningsåtgärd, som av vederbörande förrättningsman
            kanske ford- rar endast några dagars arbete, kräver i regel 6
            å 7 månaders fastställelse- prövning. Är avstyckning därjämte,
            som ej sällan förekommer, förknip- pad med gränsbestämning, torde
            i regel avstyckningsförrättningen icke bliva föremål för fastställelseprövning
            förrän minst ett år förflutit, sedan förrätt- ningen av förrättningsmannen
            avslutats. Nu gällande bestämmelser om förfarandet vid avstyckningar
            inom om- råden, där K. B. är fastställelsemyndighet, innebära
            i stort sett följande. Avstyckning företages av vederbörande förrättningsman
            efter skriftlig an- sökan av sakägare. Sedan förrättningen verkställts
            och avslutats, åligger det förrättningsmannen att inom i 21 kap.
            41 $ J.D.L. föreskriven tid in-
          </p>
          <pb facs="riksdagen-motions-pdf/data/1938/mot_1938__ak__71/mot_1938__ak__71-002.pdf"/>
          <fw xml:id="i-C8tHLdVmdN7kya5bLsGCiV">
            4 Motioner i Andra kammaren, Nr 71.
          </fw>
          <p xml:id="i-KF1n4kHqiKSbkPMu2oZi41">
            sända karta och handlingar rörande förrättningen till överlantmätaren,
            som efter granskning översänder förrättningsakten till länsstyrelsen.
            Från läns- styrelsen remitteras akten till länsarkitekten för
            yttrande, varefter förrätt- ningen, sedan den därifrån återkommit,
            av länsstyrelsen upptages till slut- lig prövning. Efter fastställelse
            å förrättningen översändes förrättnings- akten till överlantmätaren
            för vederbörlig införing i jordregistret, varefter akten slutligen
            återställes till förrättningsmannen, som har att utlämna karta
            till vederbörande markägare med bevis om fastställelsen och den
            nya fastig- hetsbeteckningen. Tillkommer gränsbestämning, får
            avstyckningsförrätt- ningen jämlikt föreskrift i J.D.L. 19:11
            ej avslutas, innan den förrättning, varvid gränsfrågan behandlats,
            blivit genom laga kraft ägande beslut fast- ställd. Fastställelseprövningen
            i fråga om gränsbestämningen åligger veder- börande ägodelningsdomare.
            Vid avstyckning för sammanläggning faststäl- les avstyckningsförrättningen
            villkorligt av länsstyrelsen men blir ej gällan- de, förrän ägodelningsdomaren
            förordnat om sammanläggning. I båda sist- nämnda fallen tillkommer
            sålunda ytterligare en prövande myndighet, med därav föranledda
            ytterligare remisser och tidsutdräkt. Förekommer gräns- bestämning
            i samband med avstyckning för sammanläggning, blir faststäl- lelseförfarandet
            än mera omständligt med än ytterligare omgångar och tidsutdräkt.
            Enligt Kungl. Maj:ts proposition till 1926 års riksdag med förslag
            till jorddelningslag skulle samtliga avstyckningar prövas och
            fastställas av samma myndighet, nämligen överlantmätaren, som
            ägde att i vissa fall hän- skjuta fastställelseprövningen till
            ägodelningsrätten. Bestämmelserna i J.D.L. 21:68, att avstyckningar
            inom samhälle eller område, varom i J.D.L. 19:5 andra stycket
            sägs, skola fastställas av länsstyrelsen, tillkommo efter beslut
            av riksdagen med anledning av därom väckta motioner. Såsom motiv
            härför framhölls då, dels att länsstyrelsen genom fastställel-
            sen av dylika avstyckningar bleve i tillfälle att följa samhällsbildningen
            och därigenom ägde möjlighet att i tid ingripa reglerande å byggnadsverksam-
            heten genom fastställande av särskilda föreskrifter för dennas
            ordnande, dels att denna myndighet genom den nyinrättade länsarkitektinstitutionen
            finge anses äga tillgång till önskvärd kompetens i stadsplane-
            och byggnads- frågor. För bedömande av frågan, huruvida de skäl,
            som synas hava motiverat en uppdelning av fastställelseprövningen
            å tvenne olika myndigheter, allt- fort förefinnas och äro av den
            betydelse, att de motivera bibehållande av detta system, må följande
            anföras. I och med nu gällande stadsplanelag och i samband därmed
            genom- förda ändringar i 19 kap. jorddelningslagen har länsstyrelsen
            erhållit stora möjligheter att på annat sätt än genom de för fastställelse
            till länsstyrelsen inkomna avstyckningsakterna erhålla kännedom
            om en gryende sambhälls- bildning ävensom att på eget initiativ,
            då behovet så påkallar, ingripa reg-
          </p>
          <pb facs="riksdagen-motions-pdf/data/1938/mot_1938__ak__71/mot_1938__ak__71-003.pdf"/>
          <fw xml:id="i-XLMJLx2Ld8eE9yJjUxBo3P">
            Motioner i Andra kammaren, Nr 71. 5
          </fw>
          <p xml:id="i-7XMsoWSLR9Dbpoy4fp4ZWh">
            lerande på byggnadsverksamheten genom att föranstalta om upprättande
            av byggnadsplaner, utomplansbestämmelser och byggnadsordningar.
            Till reglerande av en begynnande samhällsbildning på ett så tidigt
            stadium som möjligt infördes i samband med jorddelningslagens
            tillkomst begreppet avstyckningsplan. Av motiven till den ändring
            i J.D.L. 19:1, som skedde i samband med tillkomsten av nu gällande
            stadsplanelag, framgår, att av- styckningsplan, som avser uteslutande
            en plan för jorddelningen, skall kom- ma till användning endast
            där särskild reglering av byggnadsverksamheten icke befinnes nödvändig.
            Erfordras dylik reglering, skall byggnadsplan och icke avstyckningsplan
            upprättas. Enligt J.D.L. 19:1, sådan denna paragraf numera lyder,
            äger länsstyrel- sen att för område, för vilket avstyckningsplan
            eller byggnadsplan befinnes erforderlig, meddela avstyckningsförbud.
            Överlantmätaren, vilken är den myndighet, som först erhåller kännedom
            om förekommande avstyckningar och som med ledning av i lantmäterikontoret
            förvarat kartmaterial har möj- lighet att erhålla översikt av
            redan verkställda jorddelningar (skiften, ägo- styckningar, avsöndringar
            och avstyckningar m. m.) och sålunda bäst har möjlighet att se
            i vad mån för genomförande av avstyckningar plan kan erfordras,
            torde åligga att i dylika fall underrätta länsstyrelsen för erhål-
            lande av avstyckningsförbud, intill dess plan blivit upprättad.
            Det torde jämväl böra observeras att länsarkitekten, som genom
            ofta förekommande tjänsteresor erhåller en omedelbar och ingående
            kännedom om utvecklingen i fråga om fastighetsbildningen och byggnadsverksamheten
            inom länen, även kan förväntas lämna länsstyrelsen erforderliga
            underrättelser rörande be- hovet av dylikt förbud. På länsstyrelsen
            ankommer sedan att träffa av- görande, huruvida byggnadsplan eller
            avstyckningsplan skall upprättas. Inom område med byggnadsplan
            eller utomplansbestämmelser skall där- jämte enligt nu gällande
            byggnadsstadga finnas byggnadsnämnd bestående av minst tre ledamöter,
            av vilka en tillsättes av länsstyrelsen. Där så med hänsyn till
            ortsförhållandena finnes lämpligt, må i stället för byggnadsnämnd
            av länsstyrelsen förordnas en i byggnadsfrågor sakkunnig person.
            Genom dessa förhållanden erhåller länsstyrelsen bättre och säkrare
            känne- dom om rådande byggnadsverksamhet och samhällsbildning
            än som kan erhållas genom remisser av avstyckningsakter. Skulle
            trots allt behov anses förefinnas för länsstyrelsen att erhålla
            direkt kännedom om avstycknings- verksamheten, torde föreskrift
            kunna utfärdas för överlantmätaren att i lämplig form lämna meddelande
            härom till länsstyrelsen. Såsom ett andra motiv för att länsstyrelsen
            skulle fastställa ifrågavarande art av avstyckningar har framhållits,
            att länsstyrelsen finge anses äga till- gång till önskvärd kompetens
            i stadsplane- och byggnadsfrågor. Fastställelseprövningen utav
            dylika avstyckningsförrättningar innefattar bl. a. granskning
            dels ur mätningsteknisk synpunkt, dels ur fastighetsut- redningssynpunkt
            och dels ur stadsplane- och byggnadsteknisk synpunkt.
          </p>
          <pb facs="riksdagen-motions-pdf/data/1938/mot_1938__ak__71/mot_1938__ak__71-004.pdf"/>
          <fw xml:id="i-Htue4Dh5ssbcXfFjx7C25d">
            6 Motioner i Andra kammaren, Nr 71.
          </fw>
          <p xml:id="i-JGdvw6z7sE5b2ft6nvBXCz">
            Ur mätningsteknisk synpunkt liksom ur fastighetsutredningssynpunkt
            kan en tillfredsställande granskning utav avstyckningen ske endast
            å lantmäteri- kontoren. Där måste alltså denna för en ordnad fastighetsbildning
            nödvän- diga granskning äga rum. Granskning ur stadsplaneteknisk
            och byggnadsteknisk synpunkt ställer sig olika beträffande avstyckningar
            inom avstyckningsplaneområde och bygg- nadsplaneområde. I och
            med den ändring, som numera inträtt i avseende å avstycknings-
            planeinstitutet, vilket är avsett att endast komma till användning
            inom så- dana områden, där en reglering av byggnadsverksamheten
            icke anses på- kallad, inskränker sig den granskning, som erfordras
            utöver den i mät- ningsteknisk och ur fastighetsutredningssynpunkt
            erforderliga, till gransk- ning av huruvida avstyckningen verkställts
            i överensstämmelse med gällan- de avstyckningsplan och med hänsyn
            till en ändamålsenlig fastighetsbild- ning. Då stadsplanesynpunkterna
            före avstyckningsplans godkännande varit föremål för sakkunnig
            granskning och härvid jämväl synpunkterna på kvar- terens lämpliga
            indelning i tomter måste anses hava tillgodosetts, kan ifråga-
            sättas, om någon granskning av sådana avstyckningsförrättningar
            utöver den, som kan och bör verkställas å lantmäterikontoren,
            i allmänhet behöver ifrågakomma. Vid avstyckning av tomtplatser
            enligt fastställd byggnadsplan måste hän- syn tagas förutom till
            stadsplanesynpunkterna jämväl till meddelade bygg- nadsbestämmelser,
            varför beträffande sådana avstyckningar tillkommer granskning
            med hänsyn härtill, d. v. s. ur byggnadsteknisk synpunkt. Där-
            vid är emellertid att märka, att fastställd byggnadsplan upptager
            förslag till bebyggelse och indelning av kvarteren i lämpliga
            tomtplatser, vilket förslag varit föremål för sakkunnig granskning
            före fastställelse av planen. Det torde med hänsyn härtill vara
            uppenbart, att beträffande avstyckningar, som verkställas i överensstämmelse
            med byggnadsplan, i allmänhet ej hel- ler erfordras annan granskning
            än den, som kan och bör verkställas å lant- mäterikontoren. Samtliga
            avstyckningar enligt godkänd avstyckningsplan och sådana av- styckningar
            enligt fastställd byggnadsplan, som verkställts i överensstäm-
            melse med i byggnadsplanen föreslagen fastighetsindelning, synas
            därför som regel utan olägenhet kunna fastställas av överlantmätaren
            utan före- gående remiss till länsarkitekten. Härigenom skulle
            den nu förekommande dubbelgranskningen och omgången med dessa
            ärenden i stort sett försvinna och ett betydligt snabbare fastställelseförfarande
            erhållas. Beträffande åter sådana avstyckningar inom byggnadsplaneområden,
            som vid granskning å lantmäterikontor konstaterats avvika från
            å byggnadsplan föreslagen tomtindelning, skulle vederbörande länsarkitekt
            alltid höras för så vitt det ej vore uppenbart, att avvikelsen
            vore utan betydelse för bygg- nadsplanens genomförande. Vid prövning
            av dylika avstyckningar kan näm-
          </p>
          <pb facs="riksdagen-motions-pdf/data/1938/mot_1938__ak__71/mot_1938__ak__71-005.pdf"/>
          <fw xml:id="i-MRcDyRJ6YPHc6QHufiMF4L">
            Motioner i Andra kammaren, Nr 71. 7
          </fw>
          <p xml:id="i-GAQC3ZpHDuLEHUrK6Q6oCZ">
            ligen tänkas uppkomma mer invecklade byggnadstekniska problem,
            för vil- kas lösande länsarkitekten såsom särskilt sakkunnig får
            anses bäst skickad. Bestämmelse härom synes böra inflyta i lagtexten.
            Likaså torde i fråga om avstyckningar å områden, för vilka utomplansbestämmelser
            gälla eller sär- skilda föreskrifter med avseende å byggnadsverksamhetens
            ordnande med- delats men vilka områden ännu icke varit föremål
            för planläggning, läns- arkitektens yttrande alltid böra inhämtas.
            Men något rimligt skäl för att länsstyrelsen skall fastställa
            de avstyckningar, som sålunda skulle komma att remitteras till
            länsarkitekten, föreligger icke. Överlantmätaren synes böra fastställa
            samtliga avstyckningar å landet. I ärende, där länsarkitekts yttran-
            de inhämtats och denne avstyrkt fastställelse, skulle sådan avstyckning
            över- sändas till vederbörande ägodelningsdomare i likhet med
            vad som sker be- träffande de avstyckningar, som nu prövas av
            överlantmätaren, men som denne av ett eller annat skäl anser sig
            icke kunna fastställa. Genom att sålunda fastställelseprövningen
            av samtliga avstyckningar i regel skulle komma att ske av överlantmätarna
            komme till båtnad för den egnahemsbyggande allmänheten ifrågavarande
            ärenden att erhålla en be- tydligt snabbare handläggning samtidigt
            som utan åsidosättande av det all- männas intressen betydande
            besparingar för det allmänna skulle uppkomma. Det arbete, som
            nu verkställes hos länsstyrelserna med berörda förrättnin- gars
            granskning och fastställelse, skulle helt försvinna. För länsarkitektinstitutionen
            komme den föreslagna reformen att inne- bära en väsentlig lättnad
            i arbetsbördan. Befrielse från det tidsödande ar- betet med granskningen
            av de oerhörda mängder redan förut granskade och av dem i princip
            tidigare godkända avstyckningsärenden, som nu åligger länsarkitekterna,
            skulle giva dem tillfälle att mera odelat få ägna sig åt de stora
            och viktiga arbetsuppgifter, för vilka länsarkitektinstitutionen
            skapats. Vid en reform på ovan angivet sätt skulle dessutom andra
            olägenheter med det nuvarande systemet försvinna. Det torde exempelvis
            ligga i öppen dag, att rättsskipningens homogenitet lider av att
            prövningen av ett visst jord- delningsinstitut frånryckts den
            egentliga ägodelningsmyndigheten, som är ägodelningsrätten. Här
            må endast erinras, att avstyckningsåtgärderna ofta ingå såsom
            led eller beståndsdelar i andra förrättningar. Så är exempelvis
            fallet med avstyckning för sammanläggning, avstyckning med gränsbestäm-
            ning, avstyckning vid inlösningsförrättning enligt ensittarlagen
            m. m. Fall förekomma även, där område, som beröres av avstyckningsförrättning,
            del- vis ligger inom och delvis utom planområde och där sålunda
            den slutliga fastställelseprövningen rätteligen skulle hemfalla
            under skilda myndigheter. Vidare må uppmärksammas att årligen
            ett mycket stort antal områden blir föremål för planläggning,
            varjämte utomplansbestämmelser och be- stämmelser angående byggnadsverksamhetens
            ordnande meddelas för allt större områden, ibland sockenvis. De
            områden, där fastställelse å avstyck- ning skall fullgöras av
            K. B., ökas sålunda oavbrutet i stor omfattning, och
          </p>
          <pb facs="riksdagen-motions-pdf/data/1938/mot_1938__ak__71/mot_1938__ak__71-006.pdf"/>
          <fw xml:id="i-RHEiCLoZJZhkaMX5DXT6RF">
            8 Motioner i Andra kammaren, Nr 71.
          </fw>
          <p xml:id="i-DRwojKG67diWo9PmUw3f6m">
            ovan påtalade olägenheter med tidsutdräkt, omgångar och dubbelarbete
            ökas i samma mån. På grund härav synes det ofrånkomligt att en
            ändring skyndsamt kommer till stånd. Med stöd av vad sålunda anförts
            får jag hemställa,
          </p>
          <p xml:id="i-QzZZ54VhwKhLRhm97ghDxH">
            att riksdagen ville hos Kungl. Maj:t hemställa om utarbe- tande
            och framläggande för riksdagen av förslag till sådan ändring i
            lagen om delning av jord å landet, att överlant- mätaren blir
            den myndighet, som har att pröva och fast- ställa varje avstyckning
            enligt jorddelningslagen, med vilken avsetts att bilda särskild
            fastighet utan att villkor fästs, att stamfastigheten skall ingå
            i sammanläggning, samt att där- vid länsarkitektens yttrande skall
            inhämtas, där sådant i en- lighet med vad ovan anförts vid fastställelseprövningen
            be- finnes erforderligt.
          </p>
          <p xml:id="i-67jtBhh3ziAhBn4fGLxxuV" type="date">
            Stockholm den 18 januari 1938.
          </p>
          <p xml:id="i-LToi3hgk4k8i3PU49gJyCa">
            Åke Holmbäck.
          </p>
          <p xml:id="i-5bzGozt7DoPU5obAX7423Y">
            Centraltryckeriet, Esselte ab. Stockholm 1938 840433
          </p>
        </div>
      </div>
    </body>
  </text>
</TEI>
