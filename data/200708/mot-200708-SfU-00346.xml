<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00346">
  <teiHeader>
    <fileDesc>
      <titleStmt>
        <title>Utgiftsområde 11 Ekonomisk trygghet vid ålderdom</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 11 Ekonomisk trygghet vid ålderdom</title>
          <idno type="rdwebb">GV02Sf346</idno>
          <rs type="number">Sf346</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf346/text</ref>
          <ref type="dokument_url_html">http://data.riksdagen.se/dokument/GV02Sf346</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf346</ref>
          <ref type="doc">http://data.riksdagen.se/fil/F422B0D2-25F3-4D51-B0A7-CF36A8C1357A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JgKZpbKG3MMSxn46o4Bmq9" type="signed"/>
        <correspContext corresp="i-JgKZpbKG3MMSxn46o4Bmq9">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction type="referral" xml:id="i-2NktsS4tMaDDnsvBSfTxRA">
          <date when="2007-10-16"/>
        </correspAction>
        <correspAction type="dismissal" xml:id="i-U518rjUWmUjhEuwX8Kd3W6">
          <date when="2007-10-16"/>
        </correspAction>
        <correspAction type="numbering" xml:id="i-GG6uMapP4Un3rJqbrK8JLx">
          <date when="2007-10-09"/>
        </correspAction>
        <correspAction type="submission" xml:id="i-CZcAg5PGgrHYejEArruvnD">
          <date when="2007-10-05"/>
        </correspAction>
        <correspAction type="transfer" xml:id="i-VSqPQaG6tACvJC2nJrH3au">
          <date when="2007-10-05"/>
        </correspAction>
        <correspAction type="assigned" xml:id="i-AjF3mHLWKWgch6n2pcNJj7"/>
        <correspContext corresp="i-AjF3mHLWKWgch6n2pcNJj7">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Y2NfANY3TYdu1W3hL5puL4">
            Förslag till riksdagsbeslut
          </head>
          <list style="ol">
            <item xml:id="i-NU1jE2SXvs9y8W2XkXhdew">
              Riksdagen tillkännager för regeringen som sin mening vad som
              anförs i motionen om pensionärers ekonomiska situation.
            </item>
            <item xml:id="i-qrvio4X6MWrJ7RcPNHnYK">
              Riksdagen tillkännager för regeringen som sin mening vad som
              anförs i motionen om viktiga förutsättningar för hållbara pensioner.
            </item>
            <item xml:id="i-53uFT1Jw2Gdbk8Luyd2sax">
              Riksdagen tillkännager för regeringen som sin mening vad som
              anförs i motionen om förstärkt information om rätten till bostadstillägg.
            </item>
          </list>
        </div>
        <div type="motContent">
          <head type="h1" xml:id="i-BEDKkpS7sSPQn3UwxtxGDn">
            Inledning
          </head>
          <p xml:id="i-tmpnwfjraKHqXCqvJgNYp">
            Alla människor ska kunna se fram mot en givande och trygg tid
            som pensionär. Trots att det är våra äldre som har byggt Sverige,
            talar ingen längre om de äldre idag. Från den borgerliga regeringen
            är det märkligt tyst medan den politik de genomför på område efter
            område missgynnar de äldre. Regeringen har sänkt skatterna för
            löntagarna utan att låta pensionärerna få ta del av inkomstskattesänkningarna.
            Det förvärvsskatteavdrag som infördes den 1 januari 2007 innebar
            att pensionärer som inte yrkesarbetar eller bedriver näringsverksamhet
            får en högre skatt på sina inkomster än vanliga löntagare. Pensionärer
            med inkomster under 10 000 kr i månaden betalar 420 kr mer i skatt
            än en löntagare (gäller samtliga inkomsttagare med månadsinkomst
            mellan 3 600 kr och 10 000 kr). Med höstens budgetproposition
            ökar nu skillnaderna ytterligare när regeringen genomför andra
            steget i förvärvsskatteavdraget. Det finns ingen rättvisa i att
            pensionärer som arbetat och slitit hårt i sitt liv ska straffas
            med högre skatt än de som kanske både är unga och välbeställda.
            För oss socialdemokrater är regeringens nedprioritering av pensionärerna
            obegriplig och felaktig. När det nu går så bra för Sverige och
            svensk ekonomi vore det rimligt att också de som byggt upp vårt
            land får del av tillväxten.
          </p>
          <p xml:id="i-FgzgaEpurjETRdi938SwcR">
            Den socialdemokratiska regeringen genomförde en rad förbättringar
            för landets pensionärer. Inte minst åtgärder riktade till dem
            med minst marginaler, där införandet av det särskilda äldreförsörjningsstödet
            och ett flertal höjningar av bostadstilläggen varit viktiga delar.
            För att säkra den ekonomiska standarden för pensionärer kan man
            dock inte endast se till nivåerna på garantipensionen, bostadstillägget
            och äldreförsörjningsstödet. Fler omkringliggande faktorer har
            betydelse. Minst lika viktigt har det varit att hålla nere avgifterna
            inom exempelvis vård och omsorg. Med maxtaxa i äldreomsorg och
            generellt låga avgifter och högkostnadsskydd inom vård och omsorg
            har pensionärers ekonomi också värnats. Men även här märks det
            borgerliga systemskiftet. Avgifterna höjs och drabbar pensionärerna
            dubbelt eftersom de inte får del av de skattesänkningar som regeringen
            genomför. Därtill kommer de kraftigt höjda premierna för trafikförsäkringen
            något som inte heller pensionärerna får någon kompensation för.
            En genomsnittlig premie för en privatägd personbil är idag ca
            2 200 kr. Med den nya skatten blir premien ca 2 900 kr. I detta
            fall ökar alltså premien med ungefär 700 kr per år. För en pensionär
            med låg pension blir det en dyr skatt för en bil hon fortfarande
            behöver, men inte längre nyttjar i samma utsträckning som när
            hon förvärvsarbetade. Höjda reseavdrag är ju även de förslag som
            enbart riktas till de förvärvsarbetande. Sammanfattningsvis genomförs
            nu på område efter område förslag som försämrar ekonomin och levnadsvillkoren
            för landets pensionärer.
          </p>
          <p xml:id="i-RddHQPXbHU2BdfNLuhjgWm">
            Vi socialdemokrater vill gå motsatt väg. Vi föreslår i vår samlade
            budgetmotion en skattesänkning till pensionärerna. En tydlig signal
            om att även de som inte nu förvärvsarbetar ska få del av den tillväxt
            som sker i samhället. Därtill är vår inriktning att pensionärerna
            ska få ytterligare förstärkningar när konjunkturen och de offentliga
            finanserna så tillåter.
          </p>
          <head type="h1" xml:id="i-Nyz8M4n4TyGt8joXw4RqfB">
            Bostadstillägg till pensionärer
          </head>
          <p xml:id="i-UmEt5J6xsKUxCpPELZFAJQ">
            Under förra mandatperioden förstärkte den socialdemokratiska
            regeringen såväl äldreförsörjningsstödet som bostadstillägget
            ett antal gånger, för att förbättra framför allt för dem med de
            lägsta inkomsterna. Idag konstaterar vi att den borgerliga regeringen
            inte uppfyllt sina löften om höjt bostadstillägg till pensionärer
            med de lägsta inkomsterna. I valrörelsen lovade dem att höja bostadstillägget
            för ålderspensionärer respektive förtidspensionärer lika mycket
            som i socialdemokraternas valmanifest. Det har inte skett. Ålderspensionärerna
            har fått en mindre höjning medan förtidspensionärerna helt har
            fått stå utan förbättring. Under föregående riksdagsbehandling
            utlovades ytterligare förstärkningar av bostadstilläggen, men
            de lyser med sin frånvaro i budgetpropositionen. Vi socialdemokrater
            ser det som angeläget att fortsätta förstärka bostadstilläggen
            och föreslår därför ytterligare en höjning riktad till landets
            förtidspensionärer.
          </p>
          <p xml:id="i-EWHrbsN2QaAS7eUZzDau4M">
            Enligt Försäkringskassan finns det drygt en halv miljon människor
            1 som har rätt till bostadstillägg. Ändå är det omkring en fjärdedel
            av dessa som inte ansökt om tillägget, omkring 165 000 personer
            som varje månad går miste om i snitt cirka 1 400 kr i BTP. Eftersom
            den främsta orsaken ligger i att inte alla känner till sin rätt
            att ta del av bostadstillägget, bör åtgärder vidtas som leder
            till en tydligare information från Försäkringskassan. På samma
            sätt som Försäkringskassan upplyser om exempelvis föräldrapenning
            och kvarstående dagar till mammor och pappor bör möjligheterna
            analyseras för en tydligare information om bostadstillägget.
          </p>
          <head type="h1" xml:id="i-D1fgbvN16WaJnqnuEahPmv">
            Viktiga förutsättningar för hållbara pensioner
          </head>
          <p xml:id="i-PmSdYpHCF34t5LjLCZ3ytg">
            I juli 2005 presenterades en nationell strategirapport om rimliga
            och hållbara pensioner, vilken togs fram på uppdrag av EU-kommissionen.
            En viktig iakttagelse i rapporten handlade om att moderniseringen
            av pensionssystemet handlar om mer än att bara genomföra en pensionsreform.
            Viktigt är också att arbetskulturen, befintliga könsroller samt
            andra anknutna system och förmåner följer med i denna utformning.
            En slutsats vi socialdemokrater drar är att arbetslinjen är och
            förblir en viktig grundbult såväl för hållbara pensioner som för
            människors välfärd. Därmed blir också satsningar på arbetsmiljöarbete,
            rehabiliteringsinsatser, aktiv arbetsmarknadspolitik och möjlighet
            till återkommande utbildning viktiga inslag i att värna hållbara
            pensioner. Även den ekonomiska familjepolitiken har betydelse
            för hållbara pensioner. Mot den bakgrunden är det ytterst bekymmersamt
            att regeringen nu föreslår ett vårdnadsbidrag. Om vi ser på det
            långsiktigt får det konsekvenser för människor som idag är unga
            och föräldrar och som, om de nyttjar vårdnadsbidraget, kommer
            att få se sin ålderspension reducerad. Redan vid en lön på 20
            000 kr så räcker vårdnadsbidraget inte ens för att kompensera
            för uteblivna pensionsinbetalningar på 3 400 kr. Det finns flera
            skäl till att vi socialdemokrater motsätter oss ett införande
            av vårdnadsbidrag, såväl att det tar resurser från förskolan som
            att det betyder ett rejält kliv tillbaka för jämställdheten. Men
            ytterligare ett starkt skäl är just att det snarare än att förstärka
            människors ekonomiska självständighet kommer att försvaga den.
            Kanske inte främst under den tid som den enskilde nyttjar vårdnadsbidraget,
            utan på grund av att det för människor längre bort från arbetsmarknaden
            och dessutom innebär en missad löne- och karriärutveckling. Vi
            socialdemokrater avvisar vårdnadsbidraget.
          </p>
          <head type="h1" xml:id="i-A4GscVRYdxbcvpp1m3ksRi">
            Fortsatt nedsatt ålderspension för förtidspensionärer (personer
            med sjuk- och aktivitetsersättning)
          </head>
          <p xml:id="i-8GvwPgM5HD2nQgp7Zqf5wQ">
            För ett år sedan gick regeringen fram med förslaget som från
            förra årsskiftet innebär att pensionsrätten för personer med sjuk-
            och aktivitetsersättning minskar. Den 1 januari 2007 trädde regeringens
            förslag i kraft och innebär sänkt ålderspension för förtidspensionärer,
            genom att den antagandeinkomst som ligger till grund för ålderspensionen
            sänktes från 93 till 80 procent. I årets budget rättar inte regeringen
            heller till sitt misstag. Det är beklagligt om den borgerliga
            regeringen inte anser att de som slitit ut sig ska ha rimliga
            ekonomiska villkor även när de blir gamla. Genom att sänka antagandeinkomsten
            försämras pensionen kraftigt för alla dem som mist sin arbetsförmåga
            genom sjukdom, trafikskador eller utslitning i arbetslivet.
          </p>
          <p xml:id="i-XFoDUib5XQQnn2zVuJ2NVH">
            Övriga löntagare får sin pension grundad på hela lönen och livsinkomsten.
            Vårt nya pensionssystem har livsinkomstprincipen som en av sina
            viktigaste grunder. Den innebär att den enskilde under hela sitt
            liv tjänar in till den pensionsrätt som han eller hon kommer att
            få. Det förslag som regeringen infört innebär att man bryter mot
            denna den mest grundläggande principen i vårt pensionssystem.
          </p>
          <p xml:id="i-EK8CnEvpW9tvwVsNNdPtCt">
            Att försämra förtidspensionärernas ålderspension, som regeringen
            drev igenom förra året, är ett brott mot den breda och internationellt
            mycket uppmärksammade pensionsöverenskommelsen. Det skedde utan
            att regeringen konsulterade oss socialdemokrater i direkt motsats
            till hur vi agerade i pensionsfrågan under vår regeringstid. Varje
            förändring i pensionsöverenskommelsen underställdes och förankrades
            hos den dåvarande oppositionen.
          </p>
          <p xml:id="i-Fu4KEcG3cArbvvSM38xXfp">
            Vi har vid flertalet tillfällen såväl under hand som offentligt
            försökt förmå regeringen att dra tillbaka sitt beslut. Alla sådana
            diskussioner har emellertid varit fruktlösa. Regeringen har nu
            i årets budgetproposition bekräftat sin position: Besparingen
            ligger fast. Förtidspensionärerna ska få sämre ålderspension.
          </p>
          <p xml:id="i-JNcfT3ur6xfZmwfmbqWLZ6">
            I vår budgetmotion föreslår vi att förtidspensionärernas ålderspension
            återställs i enlighet med pensionsöverenskommelsen. Utgiftsområde
            10 tillförs 1,7 miljarder kronor fr.o.m. den 1 januari 2008 samtidigt
            som pensionssystemet, som ligger utanför statsbudgeten, tillförs
            motsvarande intäkter. Det innebär en återgång till de överenskomna
            reglerna och att åtgärden är neutral i det offentliga sparandet.
          </p>
          <p xml:id="i-XNxLPunKJ8nz5HU1S2vgji">
            Med detta förslag anvisar vi en väg för regeringen att ta sig
            ur det hörn som man har målat in sig i. Vårt förslag försämrar
            inte de offentliga finanserna, samtidigt som förtidspensionärerna
            inte behöver riskera en försämrad ålderspension.
          </p>
          <p xml:id="i-PBkoyg6Eexhq5XZUsRdzC4">
            Om regeringen ändå väljer att stå kvar vid sitt beslut har den
            ensidigt brutit den för Sverige så viktiga pensionsöverenskommelsen.
            En pensionsöverenskommelse som vårdas gemensamt av fem partier
            finns då inte längre. För det kommer den borgerliga regeringen
            att bära det fulla ansvaret.
          </p>
        </div>
        <div type="motSignatures">
          <list>
            <item xml:id="i-7kk2cgrt5gSCJdffMuV8fA">
              Tomas Eneroth (s)
            </item>
            <item xml:id="i-V8Z6aj9Gw3CJUzGajBE7tp">
              Ronny Olander (s)
            </item>
            <item xml:id="i-LxzmDzb53eQh641Q8DWkXv">
              Siw Wittgren-Ahl (s)
            </item>
            <item xml:id="i-89YkeBxanmApNLLjm5QYT3">
              Kurt Kvarnström (s)
            </item>
            <item xml:id="i-L8bffJTdrRPrJfoqTztpGG">
              Göte Wahlström (s)
            </item>
            <item xml:id="i-V1mu8vnYnfDGLzGa6zAVaV">
              Matilda Ernkrans (s)
            </item>
            <item xml:id="i-3xLNTNe5tnb6Zmani9A4Yg">
              Jasenko Omanovic (s)
            </item>
            <item xml:id="i-RuQaEbnmMGn87B9xmM3U18">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
