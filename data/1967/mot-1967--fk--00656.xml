<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--fk--00656">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__fk__656/mot_1967__fk__656-001.pdf"/>
      <fw xml:id="i-841XY1eKHZrh13At4MaCsQ">
        10 Motioner i Första kammaren, nr 656 år 1967
      </fw>
      <div xml:id="i-FJugfBsGyF4n8pnMr5vjnr" type="motHeader">
        <div xml:id="i-SMNhDStnmnL8kiXsPXr5mm" type="motTitle"/>
        <div xml:id="i-2zjBRRMsDHnsELqCT3Gy4s" type="motSubmissionInfo"/>
      </div>
      <div xml:id="i-3HMq36oJ7r5dPdoKztu5dz" type="motBody">
        <div xml:id="i-XgawdT1zN7iav5Yd7dRFPe">
          <p xml:id="i-4oeK95t3LjfrvTmZwbSkXZ">
            Nr 656
          </p>
          <p xml:id="i-JxC8srjLymBctyupZj3kmv">
            Av herr Andersson, Torsten, och herr Gustafsson, Nils-Eric, angå-
            ende planering av bebyggelseområden.
          </p>
          <p xml:id="i-3UVieCjTTfoCt1q9ezuSkL">
            (Lika lydande med motion nr 849 i Andra kammaren)
          </p>
          <p xml:id="i-5jc4SJESa1ohUHWzuK2X1f">
            Bebyggelseområdenas strukturella uppbyggnad ur ekonomiska och
            andra aspekter I det gamla icke motoriserade samhället måste alla
            som arbetade bo gans- ka nära sin arbetsplats. Avståndet fick
            inte vara större än att man till fots kunde tillryggalägga sträckan.
            De moderna kommunikationsmedlen, främst bilen, bröt detta samhällsmönster.
            Arbetskraften kunde nu åka ganska långa sträckor för att komma
            till sitt arbete. Därmed möjliggjordes uppkomsten av nya typer
            av samhällen, oftast till gagn för både människornas trivsel och
            samhällets ekonomiska tillväxt. Industrierna, servicefunktionerna
            och kontoren i allmänhet har ständigt vuxit till allt större enheter,
            dels inom sig själva, dels tillsammans (stora arbetscentra). I
            de flesta fall har detta inte vållat några större svårigheter
            vad arbetskraftens transporter beträffar. Tätorterna har kunnat
            växa sig ganska stora utan att olägenheter uppstått i kommunikationshänseende.
            Vissa förhållanden, framför allt i stortätorterna, gör emellertid
            att fråge- ställningen om sambanden mellan arbetsplatsernas och
            bostädernas för- läggning kraftigt aktualiserats. Vi har kommit
            dithän att man på allvar kan ställa frågan om vi förlorar mer,
            nationalekonomiskt sett, på att skilja arbetsplatserna från bostäderna
            i ännu större enheter än på att finna andra former för tätortstillväxterna.
            Den regulator, som skulle kunna sköta de ekonomiska avvägningarna,
            är i stort sett satt ur spel. Företagen behöver normalt inte bekymra
            sig om vad det kostar för arbetskraften att komma till arbetet;
            deras strävan är främst att minska sina egna produkters trans-
            portkostnader. På orter där det råder arbetskraftsbrist och restiden
            redan är lång har man dock varit tvungen att intressera sig för
            arbetskraftens lo- kalisering. Inte heller på de statliga och
            kommunala förvaltningsområdena behöver man ta särskilt stor hänsyn
            till personalens dagliga resor. Stora risker föreligger enligt
            vår mening att detta ständiga förbiseende i den över- siktliga
            planeringen och arbetskraftslokaliseringen kan leda till allvarliga
            snedvridningar i samhällsekonomien. Resorna måste givetvis betalas,
            och det görs nu genom subventioneringar via avdrag för resekostnaderna
            på de- klarationerna, genom skatter till investeringar i trafiknätet
            och genom kost- nader för den enskilde, dels direkt, dels genom
            sociala olägenheter och mins-
          </p>
          <pb facs="riksdagen-motions-pdf/data/1967/mot_1967__fk__656/mot_1967__fk__656-002.pdf"/>
          <fw xml:id="i-9DTajXcntBPTV6J23wyjRR">
            Motioner i Första kammaren, nr 656 år 1967 11
          </fw>
          <p xml:id="i-KF3E1EMyvNbinr527ePRtg">
            kad fritid, särskilt om köer förekommer. De starka krav, som
            kan resas på att en viss lokalisering är önskvärd, måste enligt
            vår uppfattning ställas i relation till de kostnader som uppstår
            för samhället, både direkta och såda- na som är svåra att framräkna
            i pengar. Motiven för en särskiljning av olika enheter kan vara
            riktiga i vissa fall och till en viss gräns, men andra gånger
            underskattas de samhällsekonomiska konsekvenserna. Det finns de
            som menar att separering av områden för bostäder, syssel- sättning
            och fritidsverksamhet i stora, klart avskilda enheter görs endast
            för att ge människorna trivsel och skönhetsupplevelser. Även beträffande
            denna teori kan riktigheten ifrågasättas. Liksom när det gäller
            de mer ren- odlade ekonomiska aspekterna kan påståendet ovan vara
            sant, exempelvis om bullrande och luftförorenande industrier förs
            bort från bostadsområ- den, men det talas å andra sidan också
            om trista sovstäder, tröttande resor och andra miljömässiga olägenheter.
            I debatten om det nya regionplaneförslaget för stockholmstrakten
            kom- mer frågorna att tas upp. Från vissa håll hävdas att Storstockholm
            måste fortsätta att utbyggas som en centraliserad stad, annars
            kommer vi på efter- kälken i konkurrensen med de stora ekonomiska
            centra som finns på kon- tinenten. Företagens och olika förvaltningars
            krav på täta kontakter med varandra är enligt denna teori mer
            värt ekonomiskt sett än de miljardför- dyringar i trafikutbyggnaden,
            som uppstår i en stad av sådan struktur. Gentemot detta kan tvivel
            framföras om de ekonomiska fördelarna, och man kan betvivla att
            utvecklingen är »ödesbestämd»&gt;. Det finns nämligen decentraliserade
            storstäder och länder, där de politisk-ekonomiska funktio- nerna
            är fördelade på ett flertal orter och där landets framstegstakt
            ändå är hög. Västtyskland och Schweiz är sådana stater. Dessutom
            kan frågan ställas, om inte människorna kommit bort i det teoretiska
            resonemanget om den centraliserade staden. även om man ibland
            försöker att motivera sina ställningstaganden om att vissa tätortsmodeller
            är riktiga ur de en- skildas trivselsynpunkt, vet man egentligen
            mycket litet om deras olika inverkan på människorna. Intervjuer
            ger ofta inte riktiga resultat. Vad människor uppfattar som drägligt
            kanske bara är det, därför att anspråks- nivån ständigt sjunkit
            på grund av köer och sociala olägenheter. Intresset för dessa
            aspekter har dock ökat de senaste åren, och ett flertal utredningar
            har startats. Anledningen till att man tidigare i så liten utsträckning
            tagit hänsyn till frågan om den teknisk-ekonomiska utvecklingens
            konsekvenser för människan får anses ligga i att miljö- och trivselfrågor
            ej uppfattats som kostnader för samhället, vilket tidigare berörts
            i denna motion och i centerpartiets miljöpolitik. Men diskussionen
            om sambanden mellan bostäder och arbetsplatser är aktuell inte
            bara i storstadsregionerna utan också t. ex. i lokaliseringsområ-
            dena i samband med arbetsmarknadsstyrelsens och länens insatser
            där.
          </p>
          <pb facs="riksdagen-motions-pdf/data/1967/mot_1967__fk__656/mot_1967__fk__656-003.pdf"/>
          <fw xml:id="i-PHbH3NeqtS3QB8fcMdH3He">
            12 Motioner i Första kammaren, nr 656 år 1967
          </fw>
          <p xml:id="i-YXcH44XW6t3rnKsuT8wN4u">
            Tecken tyder på att vi ännu bara står i början av stora ständiga
            struktur- omvandlingsprocesser. I arbetsmarknadspolitiken kommer
            i framtiden med säkerhet ett ständigt samspel att behöva ske mellan
            rörlighet på arbetskraft och rörlighet på arbetsplatser. Lokaliseringspolitiken
            kommer att bli bestå- ende, även om inriktningen och utformningen
            kan komma att ändras från tid till annan beroende på samhällets
            utveckling och förändring. Männi- skornas önskemål om hur de vill
            bo kommer att tillmätas större betydelse än som skett och arbetsplatsernas
            förläggning att anpassas därtill, dels inom landet, dels inom
            respektive bebyggelseområden. Människornas krav på trygghet gör
            enligt vår uppfattning en sådan politik nödvändig i ett sam- hälle,
            där strukturomvandlingarna inom olika branscher sker i allt snab-
            bare takt och avskrivningstiden på olika produkters användbarhet
            ständigt förkortas. Man kan också se det som ett rättvisekrav
            mellan olika typer av arbetsområden, mellan områden med övervägande
            delen av arbetsplatserna på förvaltnings- och servicesidan och
            områden, som är mer inriktade på varuproduktion. Tryggheten att
            få bo kvar och planera för sig är mycket större i de förstnämnda
            än i de senare, och skillnaden ökar, som antytts, i detta avseende.
            Inte minst av dessa skäl är motiven starka för den utred- ning,
            som nedan kommer att föreslås. Värdefulla informationer skulle
            till- föras arbetsmarknadsorganen och samhällsplaneringen över
            huvud taget. Det bör mer uppmärksammas att avstånd i det sammanhang
            det här är fråga om snarare bör räknas i tid än i lägenheter.
            Debatten om de långa avstånden i tätortsglesare områden av landet
            kommer då att nyanseras. Dessa resor sker vanligtvis snabbt och
            utan tidsförluster i köer. Alltför många har nu den uppfattningen
            att det är kilometrarna som kostar mest, vilket ingalunda är säkert.
            En annan aspekt på frågan om fördelningen bostäder—arbetsplatser—
            servicefunktioner är huruvida den ena eller andra formen gynnar
            strävan- dena att ge bägge makarna i en familj möjlighet till
            arbete. Servicefrågor- nas lösning kan vara avhängig av denna
            planering, och i de fall resor till arbetsplatsen måste företagas
            och tillfredsställande kollektiva kommunika- tioner ej finns ordnade
            nära bostaden uppkommer problem med samord- ning av arbetstider,
            såvida inte två bilar skaffas. De senare frågeställning- arna
            är brännande både i glesbygderna och i de stora sovstäderna. Man
            har anledning förmoda att även många sociala förhållanden har
            att göra med de spörsmål som behandlas här. Samhällenas hygieniska
            standard är beroende av hur olika bebyggelsegrupper förlägges
            i förhållande till var- andra. Trötthet, stress och sjukdomar
            är mer vanliga i vissa samhällen än i andra, och de kostar samhället
            mycket pengar. Dessa indirekta kostnader bör jämväl undersökas
            och värdena uppskattas. Genom en god sambhälls- och bebyggelseplanering
            kan immissionsrisker förebyggas. De flesta strävar efter så lång
            fritid som möjligt. Om resorna till arbetet
          </p>
          <pb facs="riksdagen-motions-pdf/data/1967/mot_1967__fk__656/mot_1967__fk__656-004.pdf"/>
          <fw xml:id="i-U49VbRzyCLC7PNF18SY78Z">
            Motioner i Första kammaren, nr 656 år 1967 13
          </fw>
          <p xml:id="i-LY9dhsuEBg23NFSHUyJ6VW">
            eller till servicefunktionerna tar lång tid, förkortas fritiden
            i motsvarande grad. Bl.a. pågår i Lund ett forskningsprogram om
            urbaniseringen, där denna aspekt tas upp. Man säger att varje
            människa har en tidsbudget, där vissa »fasta kostnader» finns,
            och man avser att studera sambandet mel- lan denna tidsbudget
            och olika omgivningar och fysiska samhällsmodeller. Vi vill kraftigt
            understryka värdet av denna forskning. Det har i tidigare motioner
            från centerpartiet hävdats att en planering, som medför att mycket
            stora trafikbehov uppkommer mellan olika enheter med ojämn belastning
            på kommunikationsnätet och trafikstockningar och otrivsel som
            följd, måste undvikas. I stället bör kompletta, fungerande sam-
            hällen skapas, där majoriteten av människorna har nära till sina
            arbets- platser. Det är vidare eftersträvansvärt att ha en rörlig
            bostadsmarknad, särskilt i stora tätorter. Meningen är att man
            skall flytta så nära sina arbets- platser som möjligt, och detta
            är också vanligen människornas önskemål. Om alltför stora koncentrationer
            av arbetsplatser sker till vissa områden, försämras möjligheten
            till rörlighet. De få som blir kvar nära det centrali- serade
            arbetscentrum vill inte flytta, och för alla de övriga nyttjar
            det föga att flytta från ett ytterområde till ett annat, om de
            därmed inte kommer närmare sin arbetsplats. Stelheten på bostadsmarknaden
            konserveras. Fackmännen som upprättar planer är i första hand
            inriktade på sina speciella områden och mindre på de politisk-ekonomiska,
            som åvilar för- troendemännen. Därför kan betydande olägenheter
            uppkomma i ett läge, där beslutsprocessen om samhällsbyggandet
            läggs allt tidigare, där exper- terna får mer att säga till om
            och där planerna i praktiken tenderar att bli mer eller mindre
            låsta, när de presenteras för politikerna. Fackmännen in- tresserar
            sig för litet för planernas ekonomiska följder och möjligheter
            till genomförande, och politikerna ges inte tillräcklig tid att
            tränga in i de tek- niskt komplicerade frågorna. Det vore önskvärt
            om de ekonomiska pers- pektiven i större utsträckning togs med
            i planeringen och att kunskaperna i dessa frågor breddades hos
            planerarna. Den utredning om de samhällseko- nomiska konsekvenserna
            av olika samhällens strukturella uppbyggnad som vi föreslår skulle
            ge både fackmän och politiker värdefulla kunskaper, och stora
            felinvesteringar kunde undvikas. Som framgått har frågan om trafiksituationen
            i våra större tätorter nära anknytning till det mera principiella
            resonemang som här förts. Vi vill därför speciellt behandla denna
            för landet och många människor viktiga fråga.
          </p>
          <p xml:id="i-Ffof7uaYcLJWZaELYtKeEG">
            Trafikproblemen i större tätorter Bilägandet ökar för varje år
            som går. Framför allt i de stora tätorterna har trängseln på gatorna
            blivit allt större med köbildningar och trafikstock- ningar som
            följd. Antalet bilar i Storstockholm har exempelvis fördubb-
          </p>
          <pb facs="riksdagen-motions-pdf/data/1967/mot_1967__fk__656/mot_1967__fk__656-005.pdf"/>
          <fw xml:id="i-LYDXnGwHkbXphATNoFLFet">
            14 Motioner i Första kammaren, nr 656 år 1967
          </fw>
          <p xml:id="i-YTGZkErKopAiSwD4DAFfrH">
            lats under en period av sex år enligt en undersökning 1965. Erfarenheterna
            är internationella. Över hela världen, där stora befolkningskoncentrationer
            skett och där levnadsstandarden tillåtit motorisering och privatbilism,
            har trafikproblem av oftast allvarlig art uppkommit. New Yorks,
            Londons, Pa- ris” trafiksituation är allvarlig, våra större svenska
            städers ännu så länge måttliga, internationellt sett. Att köproblem
            i många större städer i värl- den är större än i Sverige är givetvis
            ingen ursäkt för varför vi inte kraftigt skulle angripa problemet
            och pröva nya lösningar. Tvärtom bör vi studera förhållandena
            utomlands och ta lärdom av de misstag där gjorts och se i vilka
            avseenden de varit framgångsrika. Man frågar sig onekligen, om
            stor- stadsbyggandet med nödvändighet måste leda till dessa för
            samhälle och människor mindre gynnsamma verkningar. Den nuvarande
            allvarliga trafiksituationen i de större städerna är så väl- känd
            att någon närmare redogörelse för förhållandena här knappast torde
            erfordras. Köerna är långa, särskilt vid de tidpunkter på dagen,
            då folk åker till och från arbetet. Inte sällan uppstår riktiga
            stockningar, som lam- slår stora delar av omgivande gatusystem
            och stadsdelar. De som sitter i bilar, bussar och lastbilar blir
            lätt irriterade och otåliga, och människor utanför på gatorna
            berörs också, kanske mest genom bullerstörningar och luftföroreningar.
            På grund av köerna åsamkas samhället stora ekonomiska förluster,
            var- av de flesta är indirekta och därför sällan medräknade i
            ekonomiska kal- kyler eller omnämnda i allmän debatt. Den tid
            som tillbringas i köer tas från arbetstid eller fritid, och det
            är givetvis inte eftersträvansvärt något- dera. Irritationen över
            trafikförhållandena kan medföra svåra psykiska på- frestningar,
            som blir kostnader för samhället genom sämre arbetsresultat, hög
            frånvarofrekvens från arbetet och kanske sjukdom. Hur allvarliga
            de senare problemen är framgår t. ex. av uttalanden och aktioner,
            som spår- vägspersonalen i Stockholms stad vid upprepade tillfällen
            gjort. Den ojäm- na belastningen av vägar och gator medför att
            väsentligt mycket mer kapi- tal måste tillföras dessa, om de värsta
            köproblemen skall undvikas, än om trafiktillflödet vore jämnare
            fördelat under dagen. De viktigaste traditionella medlen för att
            lösa trafikproblemen kan sägas vara en planering, som visar hur
            gatorna och lederna bör dimensioneras och byggas med hänsyn till
            trafikprognoser och åtföljande krav på resurser för att genomföra
            detta: bygga flera och bättre gator och stora betongkon- struktioner
            i de inre stadsdelarna, ersätta bostadsfastigheter med parke-
            ringshus samt bygga ut kollektiva trafikmedel och införa trafikreglerande
            åtgärder. Inte minst genom de senare, parkeringsförbud, förbud
            att stanna och olika system av parkeringsavgifter försöker man
            minska bilismens tryck på stadskärnorna. Många menar dessutom
            att en kraftig avgift skulle tas ut, om man över huvud taget skulle
            få köra där, eftersom hög trafikinten-
          </p>
          <pb facs="riksdagen-motions-pdf/data/1967/mot_1967__fk__656/mot_1967__fk__656-006.pdf"/>
          <fw xml:id="i-KiusXcXVvpwg9PtGmVagda">
            Motioner i Första kammaren, nr 656 år 1967 15
          </fw>
          <p xml:id="i-N4eC7ATv4bnAiKavxsXw79">
            sitet inom ett begränsat område drar stora samhällsekonomiska
            kostnader. De åtgärder som vidtagits har uppenbarligen inte räckt
            till för att klara ansvällningen av fordon. En kraftig avgiftsbeläggning
            skulle otvivelaktigt lätta på trycket, åtminstone temporärt, och
            bör kanske prövas. Men det kan ifrågasättas, om detta system är
            rättvist, då många människor inte har möjlighet att utnyttja kollektiva
            trafikmedel. Bilen har kommit för att stanna under överskådlig
            tid framåt. Planeringen har endast i viss grad tagit hänsyn till
            trafikfrågorna. Inom varje område för sig har man oftast noggrant
            studerat frågorna. Men helhetsbilden har saknats. Om flaskhal-
            sarna klarats av i det egna området, har det uppstått nya på andra.
            Ett exempel på detta kan de första planerna för Järvafältet anses
            vara, där man studerade trafiken inom området, inte minst ur miljö-
            och säkerhets- synpunkt, men ej tillräckligt synes ha beaktat
            sammanhanget med staden i övrigt. I varje fall angav vägförvaltningen
            att en 16-filig väg måste byg- gas, om Järvaplanen skulle förverkligas.
            Frågan om hur kollektiva trans- portmedel skall finansieras är
            nu löst i princip. Statliga medel för utbygg- nad av tunnelbanor
            och huvudtrafikleder tycks dock ej kunna ställas till förfogande
            så tidigt att det passar de tidsmässigt hårt pressade exploate-
            ringsprogrammen. I ett sådant läge får tillgripas provisoriska
            lösningar, vilka även de är kostnadskrävande och miljömässigt
            mindre goda. Man har alltså enligt vår uppfattning vanligen lyckats
            att räkna fram hur stor trafikalstringen blir, var vägar och gator
            bör läggas och hur de bör dimen- sioneras för att resultatet inom
            olika stadsområden ur miljömässig och trafikmässig synpunkt skall
            bli tillfredsställande. Men man har misslyckats i de stora sammanhangen,
            att få tätortsregionens totala trafikapparat att fungera bra,
            och man har inte alltid haft det riktiga samhällsekonomiska perspektivet
            på de lösningar, som föreslagits — ehuru förslagen varit väl utformade
            i tekniskt hänseende. Man har heller inte i sina exploaterings-
            kalkyler tagit med alla erforderliga kostnader. Man kan uppenbarligen
            inte påstå att planeringen lyckats särskilt väl med trafiken annars
            hade för- hållandena varit annorlunda i de större tätorternas
            stadskärnor. Enligt vår uppfattning måste de grundläggande orsakerna
            till att trafik- köerna uppkommer klarläggas och problemen lösas
            den vägen. Detta ligger helt i linje med vår miljöpolitiska målsättning.
            Vi måste tränga djupare ner i sammanhangen och angripa orsakerna
            och inte bara symtomen, om vi skall nå goda lösningar till rimliga
            kostnader. När det gäller trafikproble- men är det givetvis trafikalstringen,
            som är av stort intresse. Behovet av resor med bil går att framräkna
            med någorlunda god säkerhet i absoluta tal och även hur denna
            mängd fördelar sig dels på olika delar av trafik- systemet och
            dels i tidshänseende. En del av trafiken utgörs av vad man kallar
            nöjestrafik. Vi kan ta bilen för att besöka vänner, åka till sommarstugan
            eller rent allmänt göra turer.
          </p>
          <pb facs="riksdagen-motions-pdf/data/1967/mot_1967__fk__656/mot_1967__fk__656-007.pdf"/>
          <fw xml:id="i-VejSMkb4vQSQRzowqsHg3B">
            16 Motioner i Första kammaren, nr 656 år 1967
          </fw>
          <p xml:id="i-7mLKZyQB3efB17pSZ2PPLm">
            Denna del av trafiken är antagligen relativt liten, och den uppträder
            i regel ej samtidigt som andra stora trafikströmmar. En annan
            del av trafiken ut- görs av ren yrkestrafik. Transportnäringens
            behov av snabba kommunika- tioner är uppenbart. De största belastningarna
            på storstadsregionens väg- och gatunät skapas av resor mellan
            bostad och arbetsplats. Denna typ av resor kan också sägas vara
            nyttobetonad, dock kan flertalet av dessa resor ske med allmänna
            kommunikationsmedel, vilket måhända är ekonomiskt fördelaktigare.
            Om man på allvar vill lösa trafikproblemen, krävs en annan översiktlig
            fysisk samhällsplanering, som minskar behovet av resor mellan
            bostäder och arbetsplatser, som sprider ut den trafik, som ändå
            blir erforderlig, över större ytor, så att flaskhalsarna undvikes,
            samt tar hänsyn till respektive tätorts geografiska förhållanden
            ur trafikalstringssynpunkt. Enligt vår upp- fattning kan man genom
            att förlägga enheter av arbetsplatser och bostä- der nära varandra
            undvika många av de långa resorna till och från arbetet, som kräver
            så kraftig trafik. Genom att ha flera än ett eller ett par stora
            arbetscentra kan man dessutom fördela trafiken över större ytor.
            Trycket på stadskärnorna lättar, och man slipper att belamra dem
            med dyra utrym- meskrävande betongkonstruktioner, som inte sällan
            förstör fina stadsmil- jöer. Planmässighet måste därvid givetvis
            eftersträvas, så att man inte försämrar möjligheterna att bygga
            kollektiva trafikmedel genom en oreg- lerad spridning och blandning
            av bostäder, arbetsplatser, serviceanlägg- ningar och andra samhälleliga
            anordningar. Genom att man tar större hän- syn till våra större
            städers geografiska läge kan kommunikationernas ut- byggnad förbilligas.
            De flesta av Sveriges större städer ligger ogynnsamt till i landkommunikationshänseende.
            Det besvärligaste läget har förmod- ligen Stockholm, då de stora
            vattenytorna medför att förträngningar i tra- fiken uppkommer.
            Broar och stora betongkonstruktioner över och under jord är dyra
            att anlägga. Möjligen kan den nya tekniken med svävfarkoster så
            småningom underlätta framkomligheten genom att vattenområden kan
            utnyttjas. Både Göteborg och Malmö ligger vid kuster, varför fordonstra-
            fiken till de centrala områdena endast kan komma från landsidan.
            Man bör bättre uppmärksamma den roll dessa geografiska förhållanden
            spelar på så sätt att man vid lokaliseringen av arbetsplatserna
            tar större hänsyn till kostnaderna för trafiksystemets utbyggnad.
            Helst bör man kunna nå ett arbetscentrum från många olika håll,
            och man bör om möjligt undvika att större transporter av arbetskraft
            sker över vattendrag, eftersom broar då är erforderliga. Den fysiska
            samhällsplaneringen åvilar till största delen kommunerna själva,
            och det har ansetts olämpligt att från centralt håll i alltför
            hög grad påverka dem i deras översiktsplanering. Samtidigt kan
            man konstatera att stora samhällsekonomiska och för människorna
            miljömässiga värden står
          </p>
          <pb facs="riksdagen-motions-pdf/data/1967/mot_1967__fk__656/mot_1967__fk__656-008.pdf"/>
          <fw xml:id="i-Kbty4S1m714xTrWAaWtRrG">
            Motioner i Första kammaren, nr 656 år 1967 17
          </fw>
          <p xml:id="i-Fz82HRfoAYPWFcWzthd3cb">
            på spel och att man i vissa kommuner inte visat tillräcklig förståelse
            för de frågor som här behandlats. Anledningarna till detta är
            med säkerhet flera. Ofta har den administrativa indelningen lagt
            hinder i vägen, och man har inte räknat med de indirekta kostnader,
            som blivit den nuvarande pla- neringspolitikens resultat. Motiven
            för samhället att påverka stortätorter- nas översiktliga planering
            är därför starka, särskilt med tanke på att de genom sin storlek
            tar så stora delar av de ekonomiska resurserna i anspråk och att
            deras utbyggnad kan ske på så olika sätt och till så olika kostna-
            der. Den fysiska riksplanering som sker berör främst vägnätets
            utbyggnad samt vissa andra kommunikationer. Strävan är att skapa
            en för näringslivet god infrastruktur, så att landets tillgångar
            bäst kan utnyttjas. Intresset har ofta riktats på vad man kallar
            avfolkningslänen, och lokaliseringspoli- tiken får ses som ett
            led i strävandena att nyttiggöra gjorda investeringar och behålla
            en sund balans i befolkningens fördelning. Det finns ingen anledning,
            varför samhället inte kraftigare intresserar sig även för stortät-
            orternas inre strukturfrågor mot bakgrund av den stora ekonomiska
            bety- delse dessa har. Vi vill framhålla att avsikten med det
            som här framförts inte är att er- sätta det nuvarande arbetet
            för bättre förhållanden i trafikhänseende utan att komplettera
            detta med grundläggande åtgärder, som redan från början har en
            positiv inverkan på hur trafiken kommer att fungera. Kommunerna
            har möjlighet att genomföra trafikreglerande åtgärder och bör
            göra det, där de finner lämpligt. Utbyggnaden av trafikleder,
            gator och vägar måste fortsätta. Med hänvisning till vad i motionen
            anförts får vi hemställa, att riksdagen hos Kungl. Maj:t måtte
            anhålla om utred- ning av ekonomiska och miljö- och trivselmässiga
            konse- kvenser av olika bebyggelseområdens strukturella uppbygg-
            nad med beaktande av det som i motionen anförts, inte minst rörande
            trafiksituationen i större tätorter.
          </p>
          <p xml:id="i-EvrkF7f3hvaqW6FepWpoYV" type="date">
            Stockholm den 26 januari 1967
          </p>
          <p xml:id="i-EYn66fc6TqDhKJbBPztKT3" type="signatureBlock">
            Torsten Andersson (cp) Nils-Eric Gustafsson (cp)
          </p>
          <p xml:id="i-U25NAB4moEphTYKKFgKEQJ">
            AB Gustaf Lindströms Boktr., Stockholm 1967
          </p>
        </div>
      </div>
    </body>
  </text>
</TEI>
