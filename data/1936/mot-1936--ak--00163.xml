<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__163/mot_1936__ak__163-001.pdf"/>
      <fw xml:id="i-BSVav7oe3S2dBBCHGSPvTL">
        10 Motioner i Andra kammaren, Nr 163.
      </fw>
      <div type="motHeader" xml:id="i-7AQFzXQMx82mNx8qXUY33f">
        <div type="motTitle" xml:id="i-DhrQ1HTiHGk6VvEEPQBiEC"/>
        <div type="motSubmissionInfo" xml:id="i-Cv1DyKLQ8eQfbxRydJ5CuJ"/>
      </div>
      <div type="motBody" xml:id="i-7pgmHoREGu1mGGtyE6H9dZ">
        <div xml:id="i-VVuktDj4f5W8PRZkGLfkfS">
          <p xml:id="i-4BDgiQiamDVBLSKxz3k7X5">
            Nr 163.
          </p>
          <p xml:id="i-RxzcdsyUGb1WVuRkpXFWmt">
            Av herr Henrikson m. fl., angående organisationsrätt m. m. för
            militärmanskap.
          </p>
          <p xml:id="i-REoZUgBeJDHYM7udMiubqn">
            Vid riksdagens behandling år 1921 av anslagen under fjärde huvud-
            titeln anförde nuvarande försvarsministern bland annat följande:
            »Vid Västernorrlands regemente vidtogs vid ett tillfälle, såsom
            herrarna torde hava sig bekant, formliga mobiliseringsorder, och
            det lades i dagen från de militära myndigheternas sida en sådan
            brinnande iver, att man kanske aldrig någonsin tillförne skådat
            maken. I detta fall gällde det icke att resa ett värn utåt, utan
            här gällde det att taga militära vapen till hjälp åt svenska arbetsgivare
            i deras kamp för sänkta löner åt Sveriges arbe- tare. Under sådana
            förhållanden ber jag att få säga, att det, från den principiella
            ståndpunkt vi intaga, icke kan vara tal om att med ett enda öre
            bidraga till att understödja en institution, som skulle kunna
            använ- das av vissa grupper av landets medborgare mot andra medborgare.
            Med denna korta motivering ber jag att redan på denna punkt få
            yrka avslag, och i detta yrkande ligger självklart yrkande om
            avslag på varje anslag till militära ändamål». Genom anförande
            av dessa synpunkter visade herr Vennerström att han vid den tidpunkten
            var medveten om den borgerliga militarismens fak- tiska funktion
            i samhällslivet. Tio år efteråt — Ädalen — illustrerades riktigheten
            i denna värdering på ett fruktansvärt klart sätt. Arbetarklassens
            ställning till militärväsendet är klar. Dess omedel- bara avskaffande
            är arbetarnas ståndpunkt. »Inte en man, inte ett öre till den
            borgerliga militarismen&gt; var den unga socialdemokratins hos landets
            arbetare djupt inrotade mening. Den parollen står fortfarande
            — trots att socialdemokratins ledare sprungit över rågången —
            i den bästa samklang med arbetarklassens ståndpunkt i militärfrågan.
            Både nationellt och internationellt är militärväsendet till för
            bevarande av det samhällssystem, under vilket arbetarna lida.
            Militärväsendet är den härskande klassens vapen mot arbetarna,
            därpå gavs i Sverige senast år 1931 så talande exempel, att ingen
            lär med framgång kunna bestrida detta förhållande. Det svenska
            militärväsendet blev i maj 1931 i tillfälle att mot arbe- tarna
            i Ädalen demonstrera sin uppgift. Det blev fem svenska arbetare,
            som föllo för den svenska militärens kulor. Befälhavaren och hans
            med- verkande frikändes från straff. Militären hade endast fyllt
            sin funktion.
          </p>
          <pb facs="riksdagen-motions-pdf/data/1936/mot_1936__ak__163/mot_1936__ak__163-002.pdf"/>
          <fw xml:id="i-Se1TamVqmrWeGMT8KNf2J9">
            Motioner i Andra kammaren, Nr 163. 11
          </fw>
          <p xml:id="i-55oC3RXrLDVtFgtbdz3XEZ">
            Skulle ändå någon anse att det svenska åskådningsmaterialet är
            otill- räckligt så kan det hänvisas till de tyska händelserna
            av 1933 och de österrikiska av 1934. I fullt medvetande om att
            den borgerliga militarismen är oupplösligt förenad med det kapitalistiska
            samhällssystemet, ser dock det socialis- tiska partiet såsom bärare
            av arbetarklassens intressen en viktig upp- gift i, att, samtidigt
            som det för kampen för samhällets omvandling och förintande av
            kapitalistklassens militarism, kämpa för militärmanskapets politiska
            och ekonomiska intressen. Vi tillåta oss därför i det följande
            anföra några förhållanden inom det svenska militärväsendet, i
            vilka vi vilja föreslå förändringar. » Militärväsendets demokratisering»
            har varit ett kärt ämne för rege- ringens och denna närstående
            personers utläggningar. Trots att denna regering nu regerat sedan
            hösten 1932 och därigenom haft stora möjlig- heter att taga initiativ
            för införande av demokrati i militärväsendet har ingenting i den
            vägen gjorts. Allt fortfarande lever manskapet inom armén och
            flottan under förhållanden, som påminna om slaveriet och feodalismen.
            Manskapet är berövat alla de mest elementära rättigheter, som
            tillerkännes andra medborgare. Det är utsatt för ett oerhört and-
            ligt, politiskt och ekonomiskt förtryck. Mannen i ledet är förbjuden
            att samlas med sina kamrater för att diskutera de förhållanden,
            under vilka han lever, eller politiska frågor av betydelse för
            honom och hans kamrater. Han kommenderas att deltaga i firandet
            av olika högtider med politisk, i de flesta fall för honom motbjudande
            karaktär. Han får icke läsa vilken press och litteratur han själv
            vill. Han är förbjuden att likt andra medborgare gå till aktion
            för förbättrande av sitt ekono- miska läge. T. o. m. vägran att
            intaga en föda som han anser vara otjänlig kan medföra disciplinstraff.
            Men för officerare och underoffi- cerare gälla andra lagar. De
            få fritt organisera sig politiskt, de få fritt framföra sina politiska
            åsikter i tal till manskapet, för deras press och lektyr finns
            ingen censur, de ha rätt att organisera sig och genom kollek-
            tiv aktion utöva inflytande på sina ekonomiska intressen. Rätten
            att organisera sig ekonomiskt och politiskt, som icke förvägras
            någon annan grupp samhällsmedborgare, måste också tillerkännas
            militärmanskapet. Det politiska förtryck, som inom armén och flottan
            utövas mot ar- betarfolkets ungdom, kommer också till uttryck
            i förbudet för manska- pet att deltaga i arbetarklassens politiska
            organisationers arbete och befälets flitigt utnyttjade möjligheter
            att förbjuda manskapet deltaga i av arbetarorganisationerna anordnade
            politiska möten. Utspisningen vid de flesta regementen och vid
            flottan är ett synner- ligen sorgligt kapitel. Berättigade klagomål
            till denna framföres i massor, och enda utvägen att åstadkomma
            en betryggande förbättring i detta förhållande är, att manskapet
            tillförsäkras laglig rätt att kontrollera ut-
          </p>
          <pb facs="riksdagen-motions-pdf/data/1936/mot_1936__ak__163/mot_1936__ak__163-003.pdf"/>
          <fw xml:id="i-X7HxieUqVoXa2wwuaj1Pp2">
            12 Motioner i Andra kammaren, Nr 163.
          </fw>
          <p xml:id="i-VWETJhyDSLs2qcxDRXCHTV">
            spisningen. Denna rätt bör även utsträckas till att omfatta kontroll
            över kompanikassor, varigenom manskapet blir i tillfälle att kontrollera
            på vad sätt de medel användes, som fråndrages deras redan förut
            låga dagersättning. Manskapet bör vidare erhålla laglig rätt att
            kollektivt framföra klagomål rörande bespisning och andra förhållanden
            vid läger- platserna, såsom beträffande hygien och dylika, samt
            erhålla rätt att deltaga i utredningar. Dessa sistnämnda företagas
            ju för närvarande av befälet, men hur ofta förekommer det inte,
            att uppkommande tvister av olika slag just gälla förhållandena
            mellan manskap och befäl. Att under sådana förhållanden helt anförtro
            utredningen åt den ena parten — officerarna — är icke riktigt.
            För rättens tryggande, åtminstone i högre grad än för närvarande
            är fallet, är ett bifall till kravet på man- skapets medinflytande
            vid utredningar en absolut förutsättning. I anslutning till vad
            vi sålunda anfört hemställa vi, att riksdagen måtte i skrivelse
            till Kungl. Maj:t anhålla, 1) att militärmanskapet må tillerkännas
            rätten att inom förläggningsområdena bilda de organisationer de
            anse er- forderliga för tillvaratagandet av sina ekonomiska, poli-
            tiska och övriga intressen. Det åligger vederbörande be- fäl att
            till dessa organisationers förfogande ställa erfor- derliga lokaler
            inom förläggningsområdet; 2) att militärmanskap må äga rätt att
            deltaga i arbe- tarklassens fackliga och politiska organisationers
            arbete, möten och demonstrationer; 3) att manskapets organisation
            må äga att välja för- troendemän för kontroll av utspisning, kompanikassor
            och för framförande av önske- och klagomål. Organisa- tionens
            förtroendemän äga vidare rätt att deltaga i ut- redningar beträffande
            klagomål, disciplinbrott och övriga
          </p>
          <p xml:id="i-Wq8TZW65bUG2KArnZkcrnM">
            frågor, i vilka utredningar manskapet har intressen att bevaka.
          </p>
          <p xml:id="i-2efpjmCQaMRCn1uCcMHWcL" type="date">
            Stockholm den 17 januari 1936. Torsten Henrikson.
          </p>
          <p xml:id="i-Em9mYjNbB9ehgvGoP2tYj4">
            Verner Karlsson. Viktor Herou. Albin Ström. Arvid Olsson. Nils
            Flyg. Aug. Spångberg. Karl Kilbom.
          </p>
          <p xml:id="i-2zsAcN6sWQYSBGghSQzZwb">
            Stockholm 1936, Ivar Heggströms Boktryckeri A. B. 360210
          </p>
        </div>
      </div>
    </body>
  </text>
</TEI>
