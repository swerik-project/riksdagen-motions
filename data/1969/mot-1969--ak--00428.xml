<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00428">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__428/mot_1969__ak__428-001.pdf"/>
      <fw xml:id="i-RfezWeLNf3UhyyxpDDLbfe">
        12 Motion i Andra kammaren, nr 428 år 1969
      </fw>
      <div xml:id="i-6Ywr7MhedJxeaNyQp3LL3q" type="motHeader">
        <div xml:id="i-JLqDRJhSK33MgaqeF5KLGn" type="motTitle"/>
        <div xml:id="i-BnWJ9f6hcg22TwdfkbcA3x" type="motSubmissionInfo"/>
      </div>
      <div xml:id="i-WWBdkw8d6FQEgHeHhmRFLN" type="motBody">
        <div xml:id="i-NxpS211PqJSqxbFbj5aHP8">
          <p xml:id="i-U4UWLhFq7r9gHNHRbyR3SC">
            Nr 428
          </p>
          <p xml:id="i-FF6mfgNX2sLmJXVz99aJZa">
            Av herr Hedlund m. fl., angående bostadspolitiken. (Lika lydande
            med motion nr 524 i Första kammaren)
          </p>
          <p xml:id="i-Dn7Fh71Y1VfjxmZc35Xdf8">
            Bland insatserna för att åstadkomma ett samhälle med högre standard
            och en rättvisare fördelning av standarden spelar bostadspolitiken
            en fram- trädande roll. Riksdagens målsättning för den nuvarande
            bostadspolitiken är att hela befolkningen skall beredas sunda,
            rymliga, välplanerade och ända- målsenligt utrustade bostäder
            till rimliga kostnader. Miljöfrågorna har fått allt större aktualitet
            i den bostadspolitiska debatten. Däremot har inte miljöaspekterna
            ännu beaktats tillräckligt i utformningen av statsmakter- nas
            bostadspolitik. Någon långsiktig målsättning beträffande bomiljön
            har regeringen tyvärr inte framlagt förslag om. Bostadens betydelse
            för medborgarna motiverar att samhället medverkar till en god
            bostadsförsörjning genom förutsättningsskapande åtgärder. Bo-
            stadspolitikens utformning har varit föremål för en livlig debatt.
            De nya riktlinjer för bostadspolitiken som antogs av 1967 års
            riksdag innebar på flera viktiga punkter ett accepterande av de
            uppfattningar som vi företrätt i den bostadspolitiska debatten.
            Förhållandena på bostadsmarknaden är emellertid inte tillfredsställande.
            Orsakerna till detta är att finna, förutom i den tidigare förda
            bostadspolitiken, också i den allmänna ekonomiska politiken, miljöpolitiken,
            lokaliseringspolitiken och hyrespolitiken.
          </p>
          <p xml:id="i-5GfcpQLGyoRN1i6x8qrwAL">
            Kreditgivning och finansiering Det finns inslag i den bostadspolitiska
            utvecklingen under år 1968 som ger anledning till viss tillfredsställelse.
            Bostadsbyggandets omfattning har utvecklats i rätt riktning. Det
            färdigställdes under året ca 105 000 lägenheter och nästan lika
            många beräknas ha igångsatts. Den främsta orsaken torde vara den
            dämpade konjunkturen som inom andra sektorer medfört mindre utnyttjande
            av kapacitet som till viss del istället utnyttjas för bostadsbyg-
            gande. Det vore ett slöseri med tillgängliga resurser om de inte
            så långt möjligt används för att komma till rätta med bostadsbristen.
            utnyttjande av kapacitet som till viss del i stället utnyttjas
            för bostadsbyg- gandet måste lösas på ett mera rationellt sätt.
            Regeringen har nu vidtagit vissa åtgärder i detta avseende. Under
            fjolåret synes kredittillförseln ha fungerat tillfredsställande,
            främst beroende på de överenskommelser som
          </p>
          <pb facs="riksdagen-motions-pdf/data/1969/mot_1969__ak__428/mot_1969__ak__428-002.pdf"/>
          <fw xml:id="i-5AQPWf3hvBJpnvP4AhLxpr">
            Motion i Andra kammaren, nr 428 år 1969 13
          </fw>
          <p xml:id="i-MZ4bUtbiKfkMQA7sstWzn5">
            träffats med kreditinstituten om bostadsbyggandets kapitalförsörjning.
            Härigenom och på grund av kommunernas relativt goda planering
            för bo- stadsbyggandet har värdefulla bidrag lämnats till strävandena
            att hejda prisstegringarna inom byggnadssektorn. Den begäran om
            åtgärder för bättre kreditförsörjning som riksdagen således uttalat
            sig för har medfört att bo- stadsförsörjningen fått bättre grundförutsättningar.
            Bostadsbyggandet är en komplicerad process där många moment, såsom
            mark- och miljöfrågor, projektering m. m., måste planeras väl
            och inordnas i målsättningen om en trygg och jämn sysselsättning,
            anpassad till det aktuella konjunktur- läget, skall erhållas.
            En så långt möjligt störningsfri bostadsfinansiering är dessutom
            en av förutsättningarna för en effektiv rationaliseringsutveck-
            ling inom bostadsproduktionen. Delegationen för bostadsfinansiering
            har studerat denna fråga och uppställt vissa riktlinjer för effektivast
            möjliga byggande till lägsta kostnader. Staten har ett betydande
            ansvar för att kreditförsörjningen för bostads- byggandet sker
            i den omfattning och i den takt som behövs för att de bo- stadspolitiska
            mål som samhället ställt upp skall kunna uppnås. Det finns enligt
            vår mening inte anledning att nu övergå till någon annan form
            av kreditförsörjning än den nu tydligen väl fungerande. Vi instämmer
            i de- partemetschefens uttalande om att denna form för att säkerställa
            bostads- byggandets kreditbehov bör prövas ytterligare. För vår
            del anser vi det angeläget att åtgärder vidtages för att eliminera
            de negativa effekterna av uppdelningen på byggnadskredit och fastighetslån.
            Motiven för uppdel- ningen har successivt minskat.
          </p>
          <p xml:id="i-Qnq1RqczoNzxdQtUqgUMy9">
            Omfattning Planeringen för år 1969 inriktas på en total igångsättning
            av 103 000 lägenheter. 2000 lägenheter har fått påbörjas redan
            under år 1968 i för- skott på 1969 års ram. Planen betraktas som
            en riktlinje för vad som med beaktande av konjunkturutvecklingen
            och regionala förhållanden bör vara möjligt att igångsätta. Den
            främst till vissa delar av landet koncentrerade arbetslösheten
            torde ge möjligheter att göra vissa ökningar av igångsätt- ningarna.
            Dessutom får enligt bostadsstyrelsen planeringsläget i allmän-
            het i kommunerna anses gynnsamt för en fortsatt ökning av bostadsbyg-
            gandet. Behovet av en fortsatt hög bostadsproduktion kan också
            utläsas ur de framställningar om lägenhetstillskott utöver gällande
            ramar som an- mälts av ett stort antal kommuner under år 1968.
            Ramen för det statligt belånade bostadsbyggandet bör liksom enligt
            den preliminära planen mot- svara för 89 000 lägenheter. För vår
            del accepterar vi den föreslagna lånera- men och det begärda bemyndigandet
            att vid i statsverkspropositionen angivna förutsättningar vidga
            ramen.
          </p>
          <pb facs="riksdagen-motions-pdf/data/1969/mot_1969__ak__428/mot_1969__ak__428-003.pdf"/>
          <fw xml:id="i-3gCtyrSTbGNwz3g45FkGMi">
            14 Motion i Andra kammaren, nr 428 år 1969
          </fw>
          <p xml:id="i-VukpKzkJjkethv84PhxAh4">
            Bostadskostnaderna Den under hela 1960-talet oroande kostnadsutvecklingen
            inom bostads- byggandet har något dämpats under åren 1967 och
            1968. Trots att de bostadssökandes antal är stort finns det lägenheter
            som inte blir uthyrda på grund av höga hyror. Framför allt finns
            det ett köpmotstånd i stor- stadsregionerna där de dyraste lägenheterna
            finns. Enligt statsverkspropositionen har byggnadsindustrins utveckling
            under senare år präglats av snabb rationalisering. De stora kostnadsdämpande
            effekterna torde förutom i en fortsatt rationalisering vara att
            finna i en bättre planering och i en effektiv konkurrens. Den
            dämpning som under 1968 skett av byggnadskostnadernas utveckling
            torde i betydande grad vara resultatet av en bättre planering
            bl. a. av kreditgivningen. Det återstår emel- lertid mycket att
            göra för att åstadkomma sänkta hyreskostnader. Bland annat är
            det angeläget att lägenheterna planeras så att större möj- ligheter
            skapas för att effektivare utnyttja bostadsutrymmena. Totalentreprenad
            har under senare tid kommit till ökad användning. Denna entreprenadform
            har som också framhållits av departementschefen flera positiva
            drag. Den har också visat sig ha brister. Ingen entreprenad- form
            har visat sig avgörande överlägsen. Det är angeläget att entreprenad-
            formerna är sådana att det ges möjlighet för olika kategorier
            av byggföre- tag att konkurrera. För vår del anser vi det nödvändigt
            med en effektiv konkurrens mellan flera anbudsgivare. Departementschefens
            påpekande om att möjligheterna att nå ett lågt pris genom förhandlingar
            med endast en entreprenör skulle vara större nu än tidigare kan
            inte undanskymma det faktum att en effektiv, verkligt fungerande
            konkurrens är ett verksamt medel att pressa byggkostnaderna. Vid
            användning av totalentreprenad är det angeläget att kommunen genom
            sitt inflytande på planeringen tillgodo- ser högt ställda miljökrav.
            Riskerna för att totalentreprenaden kan verka konkurrensbegränsande
            bör noggrant bevakas.
          </p>
          <p xml:id="i-RNc5aLojeqTQi7bQKVvmfi">
            Planering och regional fördelning Den regionala fördelningen
            av bostadsbyggandet är mycket knapphän- digt behandlad i statsverkspropositionen.
            För år 1971 föreslår departe- mentschefen att en bostadsbyggnadsplan
            fastställs i form av ett garanterat program omfattande 60000 lägenheter
            och en projektreserv av 10 000 lägenheter. För vart och ett av
            åren 1972 och 1973 föreslås ett garanterat program om 50 000 statsbelånade
            lägenheter. Departementschefen under- stryker att detta garanterade
            program för åren 1971—1973 i sin helhet bör kunna fördelas på
            områden med klart expansivt näringsliv. Detta uttalande av departementschefen
            aktualiserar det av oss tidigare uppmärksammade problemet med
            den regionala fördelningen av bostads- byggandet. Vi anser det
            angeläget att även mindre kommuner med ett näringsliv som inte
            kan betecknas som expansivt också får möjligheter till
          </p>
          <pb facs="riksdagen-motions-pdf/data/1969/mot_1969__ak__428/mot_1969__ak__428-004.pdf"/>
          <fw xml:id="i-AT49zXPipYXHuJMw5MGe9Z">
            Motion i Andra kammaren, nr 428 år 1969 15
          </fw>
          <p xml:id="i-F8ZPSatKXWuiefbiKMtLRv">
            långsiktig planering av sitt bostadsbyggande. Om ingen planering
            av byg- gandet kan äga rum så är det heller inte möjligt för kommunerna
            att pla- nera för att göra näringslivet mera expansivt. Det finns
            ett redan etablerat näringsliv, och om detta skall kunna fortsätta
            måste de inom näringslivet sysselsatta ha möjlighet att förnya
            och förbättra sitt bostadsbestånd. Vi förordar därför att det
            garanterade programmet för åren 1971—1973 inte skall begänsas
            till de i statsverkspropositionen angivna områdena utan ut- sträckas
            till att omfatta hela landet. Kungl. Maj:t bör bemyndigas att
            ut- vidga det garanterade programmet i den omfattning som erfordras
            för att fullfölja de riktlinjer om långsiktig planering och bättre
            regional balans i samhällsbyggandet som dras upp i motionen. Möjligheter
            till långsiktig planering av bostadsbyggandet i alla kom- munblock
            är också angelägna för att kunna uppfylla målsättningen om att
            arbete och bostäder i framtiden skall kunna erhållas över hela
            landet. Om näringslivet även utanför ett fåtal högkoncentrerade
            områden skall kunna utvecklas erfordras ett långsiktigt planerat
            bostadsbyggande. Givetvis krävs det även i fortsättningen ett
            omfattande bostadsbyggande under goda pla- neringsförhållanden
            i storstadsregionerna. Nödvändigheten av åtgärder för att skapa
            ett decentraliserat samhälle och en jämnare fördelning av sysselsättningen
            har från vår sida under många år tagit sig uttryck i förslag om
            aktivare lokaliseringspolitik. Det är därför med tillfredsställelse
            man i uttalanden av chefen för inrikes- departementet finner att
            han anser det angeläget att något dämpa den starka tillväxten
            i de nuvarande storstadsregionerna. Därmed borde bostadssitua-
            tionen där lättare kunna lösas. För en fortsatt expansion av näringslivet
            i övriga landet är ett tillräckligt bostadsbyggande en nödvändighet.
            Det är även nödvändigt att ge kommunerna utanför de mest expansiva
            regionerna möjligheter till en utveckling av sitt näringsliv.
            Den samhällsekonomiskt största effekten av en bostadstilldelning
            torde uppnås just i de sysselsätt- ningssvaga områdena. Länsstyrelsernas
            planering har visat att det särskilt inom vissa län — för att
            upprätthålla en tillfredsställande samhällsorgani- sation — erfordras
            ett betydande antal arbetstillfällen. En sådan målsätt- ning får
            inte hindras av ett för litet tillskott av bostäder. Detta motiverar
            också att planerna för de garanterade programmen för 1971—1973
            bör om- fatta hela landet. Vad gäller fördelningen för de två
            närmaste åren är det motiverat att riksdagen uttalar sig för att
            det förhållande som rått under de senaste åren, att vissa kommuner
            blivit helt utan tilldelning av bostäder eller en- dast erhållit
            ett obetydligt antal, blir föremål för omprövning. Riksdagen bör
            uttala sig för att även dessa kommuner erhåller en sådan tilldelning
            av lägenheter som motiveras av förhållandet att standardhöjning
            och för- nyelse av bostadsbeståndet är nödvändiga även på orter
            som inte statistiskt räknas som expansiva.
          </p>
          <pb facs="riksdagen-motions-pdf/data/1969/mot_1969__ak__428/mot_1969__ak__428-005.pdf"/>
          <fw xml:id="i-9GbYJzWCqssdvJnc8iUtTu">
            16 Motion i Andra kammaren, nr 428 år 1969
          </fw>
          <p xml:id="i-C1zCfyp5hp5nHePbwdhxwr">
            Småhusandelen
          </p>
          <p xml:id="i-4qdP4rgXeXSb99RmguaR6R">
            Småhusens andel av bostadsbyggandet är fortfarande liten. Jämförbara
            länder har ungefär dubbelt så stor småhusandel som Sverige. Andelen
            små- hus i nyproduktion har under senare år varit ca 30 procent.
            Under de två senaste åren har andelen t. o. m. minskat. Ett så
            långt möjligt fritt val mellan olika boendeformer bör vara ett
            naturligt inslag i högstandardsamhället. För närvarande torde
            småhusbyg- gandets omfattning avsevärt understiga konsumentens
            önskemål. Köp- motståndet då det gäller lägenheter i stora flerfamiljshus
            kan i viss mån ha sin orsak häri. Riksdagen bör uttala sig för
            åtgärder som kan stimulera till skapandet av förutsättningar för
            ett så omfattande småhusbyggande att småhusens andel av bostadsmarknaden
            kommer att motsvara konsu- menternas önskemål. Därmed skapas också
            bättre förutsättningar för att uppfylla högt ställda miljökrav.
          </p>
          <p xml:id="i-EQ19t8jhs7yoKPgussHxmH">
            Fritt småhusbyggande Den statliga låneram om 89 000 lägenheter
            som föreslås för år 1969 innefattar även småhusen. Dessutom beräknas
            14000 lägenheter privat- finansieras. Att medge ett fritt småhusbyggande
            utöver den ram som be- slutas av riksdagen skulle enligt vår mening
            inte medföra några nämn- värda samhällsekonomiska konsekvenser.
            Framför allt i nuvarande situa- tion då konjunkturåterhämtningen
            synes gå långsammast och arbetslös- heten vara störst i områden
            utanför storstadsregionerna borde ett sådant fritt byggande av
            småhus kunna positivt påverka sysselsättningssituatio- nen. För
            dessa områden skulle en ordning, som medgav att bostadslån bevil-
            jades för alla småhus även om inte den tilldelade låneramen medgav
            det, bidra till att lösa sysselsättningsproblemen. Det skulle
            också medföra en förbättrad möjlighet att tillföra landsbygden
            och de mindre tätorterna en nyproduktion som är angelägen dels
            för att förbättra bostadssituationen för den redan där bosatta
            befolkningen, dels för att ge dem som av olika skäl, inte minst
            miljömässiga, önskar flytta till landsbygden och där bo i småhus
            möjlighet att lösa sin bostadssituation. Givetvis måste övriga
            för- utsättningar för långivningen vara uppfyllda. För en lösning
            i enlighet med vårt förslag talar också departementschefens uttalande
            om att man vid fördelningen av bostadslånemedlen bör beakta förutsättningarna
            för bl.a. låga bostadskostnader. Vad gäller storstadsregionerna,
            där småhusbyggan- det utgör en synnerligen liten andel av produktionen,
            måste givetvis de eventuella inflationsdrivande konsekvenserna
            av ett fritt småhusbyggande följas med speciell uppmärksamhet
            och ett återförande av småhusbyggan- det innanför ramarna kunna
            ske. Sedan länge sker byggandet av fritidshus upp till en storlek
            som i många fall inte mycket skiljer sig i fråga om storlek från
            småhus för åretrunt- boende utan att någon kvotering äger rum.
            Såvitt bekant är har inte detta
          </p>
          <pb facs="riksdagen-motions-pdf/data/1969/mot_1969__ak__428/mot_1969__ak__428-006.pdf"/>
          <fw xml:id="i-YZCPfWfvfAoXQ5qzR8J7w7">
            Motion i Andra kammaren, nr 428 år 1969 17
          </fw>
          <p xml:id="i-Dwy6chzRAVngsjzkgUvwCM">
            lett till sådana samhällsekonomiska konsekvenser att någon kvotering
            av fritidshusbyggandet övervägs.
          </p>
          <p xml:id="i-ohVaJWC6z7vPJf8fs7QD1">
            Lånegränser
          </p>
          <p xml:id="i-5SKaHFN58tC3pYcowK7dDd">
            Beträffande småhus som bebos av låntagaren har det varit vanligt
            att den blivande egnahemsägaren har bidragit till kontantinsatsen
            genom eget arbete på fastigheten. Genom införandet av moderna
            byggmetoder har det blivit svårare att genomföra detta. Vi anser
            det angeläget att den enskildes möjligheter till egnahemsägande
            underlättas. Vi finner det motiverat att höja den övre lånegränsen
            till 95 2. För att stimulera en effektiv konkurrens mellan företagen
            ur såväl produktions- som förvaltningssynpunkt är det motiverat
            att lånegränsen för enskilt ägda flerfamiljshus höjes till 90
            2. Statens anspråk på säkerhet bör tillgodoses genom att kommunal
            borgen krävs för belopp motsvarande 5 7, av pantvärdet, såvitt
            avser småhus utan- för detaljplanerat område samt allmännyttigt
            bostadsföretag.
          </p>
          <p xml:id="i-GnfMJTcZr27j9XYWzB2ZLu">
            Pensionärs- och studentbostäder
          </p>
          <p xml:id="i-NiQnSB8yzbX7HYXUuHsbVu">
            Genom att pensionärsbostäder i regel är relativt små tar en kommun
            med ett omfattande byggande av pensionärsbostäder inte i anspråk
            en så stor del av de totala resurserna som andelen av lägenhetskvoten
            visar. Inom vissa kommuner är andelen åldringar speciellt stor.
            Om man skall kunna tillgodose de äldres rättmätiga krav på en
            bättre bostadsstandard går en betydande del av dessa kommuners
            kvoter åt för pensionärsbostäder. Ett liknande förhållande gäller
            för studentbostäderna. I ett begränsat antal kommuner måste ett
            betydande antal studentbostäder byggas, vilka genom sin ringa
            storlek upptar en mindre del av samhällets resurser men som ge-
            nom sitt stora antal upptar en avsevärd del av kommunens tilldelning
            av lä- genheter. Vi föreslår att ramarna för pensionärsbostäder
            och studentbostäder fördelas separat så att de kommunala och regionala
            skillnaderna beträf- fande fördelningsunderlaget bättre kan beaktas.
          </p>
          <p xml:id="i-Ls28nfbWEy747mCXtYh1bx">
            Boendemiljö
          </p>
          <p xml:id="i-VrR9g2msbpcKmhNJP32VND">
            Till de mest komplexa problemen i samhällsdebatten hör frågan
            om boendemiljön. I bostadsstandarden måste, som vi under tidigare
            år fram-
          </p>
          <p xml:id="i-G72eNcnYFwcPEwhDrxa6Rk">
            hållit i bostadsmotioner, räknas in såväl fysiska förhållanden
            — från lä- genhetens utrustning till hela omgivningen — som sociala
            förhållanden.
          </p>
          <p xml:id="i-6JeAWMr4yLxyjPcbvXUHoz">
            En bostads kvalitet måste bl. a. värderas utifrån kravet på att
            bästa möj- liga förutsättningar skall finnas för säkerhet, bekvämlighet
            och hygien i den fysiska miljön samt trygghet och samhörighet
            i den sociala. Kategoriindelningen av boende är inte förenlig
            med kraven på god jäm- likhet. I tätorterna delas befolkningen
            bostadsmässigt upp framför allt efter ålder, yrke och inkomst.
            Genom byggande av kategorihus har proble-
          </p>
          <pb facs="riksdagen-motions-pdf/data/1969/mot_1969__ak__428/mot_1969__ak__428-007.pdf"/>
          <fw xml:id="i-WWGw3u9ZVXeUSJoM6Fx1GJ">
            18 Motion i Andra kammaren, nr 428 år 1969
          </fw>
          <p xml:id="i-3Cad9buTxopg2gRE4gkC5X">
            met ytterligare accentuerats. Det kan leda till allvarliga sociala
            störningar och olika gruppers isolering. Vid utarbetandet av riktlinjer
            för bebyggelse- planeringen måste stor hänsyn tas till denna angelägna
            jämlikhetsfråga. Nära anknytning till det föregående har frågorna
            om möjligheterna till kontakter mellan olika människor i ett bostadsområde.
            Många skulle vilja bryta den ständigt isolerade tillvaron mot
            möjligheter till samvaro med andra. Det bör ingå som en naturlig
            del i byggandet av nya bostadsområden att beakta dessa kontaktbehov,
            och samhället bör genom t.ex. kreditgiv- ningen stimulera till
            att ökade möjligheter till social samvaro skapas. Boendemiljöns
            betydelse för människornas sociala utveckling har inte tillräckligt
            beaktats. Många sociala problem torde bottna i brister i bostads-
            miljön. Så har t. ex. många hamnat utanför samhällsgemenskapen
            och blivit isolerade. I samhällen där miljön är »färdig», alla
            ytor behandlade, förbu- den många och kommunikationssvårigheterna
            stora, minskar utrymmet för den enskildes möjlighet till verksamhet.
            Om han inom rimlig tid vill komma från ett ställe till ett annat
            har han bara ett alternativ att välja på. Aktivi- tetslokalerna
            är kommersiellt baserade och kön kanske lång. Den inne- boende
            energin, skaparlusten och önskemålet om valmöjligheter får här
            inte sitt utlopp. Boendeémiljöerna måste vara sådana att de kan
            ge möjlighet till olika aktiviteter inte minst under fritiden.
            Det krävs ett varierande utbud av t. ex. nära liggande fritidslokaler,
            motionsbanor och stigar, tvättmöjligheter och bastu i anslutning
            till strövområden, och orörd natur. Över huvud taget måste beaktas
            att individen vill kunna välja bland olika aktiviteter och även
            nå dem inom rimlig tid. Efterfrågan på aktivitetslokaler måste
            till- godoses. Enligt vår uppfattning måste här anförda synpunkter
            tas under allvarligt övervägande. Frågeställningarna är aktuella
            inte minst mot bakgrund av de nya former av samhällsbyggande som
            avses att prövas, och erfarenhe- terna av tidigare misslyckanden
            måste utnyttjas. En förutsättningslös ut- redning bör göras där
            man studerar de olika samhälls- och speciellt boende- miljöernas
            inverkan på människors anpassning. Genom att oftare än tidi- gare
            skett studera hur resultatet av prognoser och lösningar, som kommit
            till genomförande, i verkligheten blivit kan kunskaper samlas
            om hur vi bör handla framgent. Särskilt ungdomens situation måste
            beaktas. Vi önskar här en förändring dithän att även gemensamhetslokaler
            av olika slag kan ingå som en naturlig del i bebyggelsen. Detta
            måste vara ett viktigt inslag i samhällets förebyggande ungdomsverksamhet.
          </p>
          <p xml:id="i-QHdHKk3ait1kDWY8MkckRV">
            Buller m. m. En annan fråga på boendemiljöområdet som vi tidigare
            påtalat är lägen- heternas standard, främst ur bullersynpunkt,
            vad gäller såväl inifrån huset kommande buller som utifrån gator,
            trafikleder o.d. Avsaknaden av bin-
          </p>
          <pb facs="riksdagen-motions-pdf/data/1969/mot_1969__ak__428/mot_1969__ak__428-008.pdf"/>
          <fw xml:id="i-B6SaB3MMur2RgSm4j5sTF8">
            Motion i Andra kammaren, nr 428 år 1969 19
          </fw>
          <p xml:id="i-K33Hpt6GRiX7asnExhoT5F">
            dande normer och skisserade alternativ till ledning för kommunernas
            pla- nering har lett till allvarliga brister i detta hänseende.
            Klarare statliga rikt- linjer bör snarast utarbetas. Även i övrigt
            har vi påtalat behovet av en god omgivningshygien i boen- det.
            Samhället bör genom en aktiv regional lokaliserings- och utvecklings-
            politik stimulera tillkomsten av boendemiljöer som har god vattenrening
            och där luftföroreningar och andra immissioner är små. Befintliga
            vatten- och luftföroreningar måste kraftigt angripas, och dessa
            frågor har glädjande nog nu börjat uppmärksammas. Debatten om
            boendemiljöns betydelse har varit intensiv inte minst under det
            senaste året, vilket är att hälsa med största tillfredsställelse.
            Olika orga- nisationer — inte minst hyresgäströrelsen — har aktiviserats,
            och inom den senare har upprättats programförslag som i stort
            ansluter sig till delar av vårt miljöprogram för boende. Med dessa
            ytterligare stöd för våra boende- miljökrav bör det finnas förutsättningar
            för att statsmakterna med kraft griper sig an med skapandet av
            förutsättningarna för trivsamma boende- miljöer.
          </p>
          <p xml:id="i-UUGzfyX6d33YpCfDX54C1y">
            Service
          </p>
          <p xml:id="i-XYrawR36E24zKB6La4zh5H">
            Det borde vara självklart att grundläggande servicefunktioner
            bör vara ordnade redan när nybyggda bostadsområden tas i anspråk.
            Fler daghem och lekskolor för barn behövs. Inrättande av servicecentraler
            i bostadsom- råden för t. ex. tvättservice, städhjälp och barnvaktsförmedling,
            post- och bankärenden och matservering är aktuella behov inte
            bara i nybyggda om- råden utan också i många befintliga områden,
            där dessa kvalitetsfrågor eftersatts.. Behovet av vård och tillsyn
            av hjälpbehövande är stort. Inriktningen på byggandet av renodlade
            sovstäder måste hejdas till för- mån för mera allsidigt sammansatta
            och självfungerande enheter. För stora grupper av människor som
            t. ex. de handikappade, de äldre som har svårt att förflytta sig,
            kvinnor i hemarbete eller med dubbelarbete, barn och ungdom har
            många nybyggda stadsmiljöer försämrat möjligheterna till ett fullvärdigt
            samhällsliv. Ökad jämlikhet måste krävas. Men servicefrågorna
            är inte bara en angelägenhet för människor i stads- samhällen,
            utan också en minst lika stor jämlikhetsfråga för dem som bor
            i glesbygden och får uppleva hur serviceförhållandena successivt
            försäm- ras. Hårdast drabbas de ensligt boende, de äldre och låginkomsttagarna.
            Samhällets ansträngningar för bibehållen och förbättrad servicestandard
            måste omfatta även dem som bor i glesbygdsområden. Servicekommittén
            som tillsattes i april 1967 har kommit med ett delbe- tänkande,
            SOU 1968:38, om de normer och riktvärden för dimensionering och
            lokalisering av serviceanläggningar i tätorter som tillämpas.
            I det fort- satta arbetet avser utredningen att överväga vilka
            åtgärder — såväl statliga som kommunala — som bör vidtas för att
            underlätta utbyggnaden av boende-
          </p>
          <pb facs="riksdagen-motions-pdf/data/1969/mot_1969__ak__428/mot_1969__ak__428-009.pdf"/>
          <fw xml:id="i-J5oZyBegR1At9fdKkmmYSn">
            20 Motion i Andra kammaren, nr 428 år 1969
          </fw>
          <p xml:id="i-35ZCHRgKMEXbhYtf11fKbr">
            servicen. Kommittén ämnar därvid behandla såväl organisatoriska
            frågor som finansieringsfrågor och frågor rörande den fysiska
            planeringen. Enligt direktiven till utredningen avses utredningens
            resultat ligga till grund för vidare diskussioner. Med hänsyn
            till frågans stora omfattning och de be- tydande insatser som
            krävs om en utbyggd service skall kunna åstadkom- mas finner vi
            det angeläget att utredningen göres parlamentariskt samman- satt
            med representanter för alla stora partier och också tillföres
            en bredare regional och kommunal sammansättning.
          </p>
          <p xml:id="i-88pSTRsmknQcNypNN1NFpP">
            Bostadsförbättringsverksamhet Förbättringslån utgår för förbättring
            och i vissa fall för uppförande av bostad för åldringar och ytterligare
            några grupper. Nuvarande inkomstgräns för att få förbättringslån
            innebär att lån kan beviljas den som har högst 6 000 kr. i beskattningsbar
            inkomst. Detta inkomststreck infördes 1959, och bostadsstyrelsen
            föreslår att det omprövas med beaktande av inkomst- och levnadsstandardutvecklingen
            sedan denna tidpunkt samt med hänsyn till de förändringar som
            skett i skattereglerna. Bostadsstyrelsen föreslår att inkomstgränsen
            höjs till 8 000 kr. den 1 juli 1969. Departementschefen för- ordar
            en gräns om 7 009 kr. Penningvärdeförsämringen sedan 1959 tillsammans
            med framför allt det faktum att de berörda hushållen i betydande
            utsträckning består av ensam- stående åldringar med nedsatta kroppskrafter
            som är utsatta för sjukdomar som kan försvaga deras ekonomi motiverar
            en höjning av inkomstgränsen enligt bostadsstyrelsens förslag
            till 8 000 kr. från den 1 juli 1969. Förbättringslånet är helt
            eller delvis räntefritt och stående. Beloppet av en sådan subvention
            får i allmänhet uppgå till högst 10 000 kr. även detta belopps
            storlek bör med hänsyn till penningvärdeförsämringen bli föremål
            för omprövning. Med hänsyn till att vissa överväganden angående
            eventu- ella följdkonsekvenser är nödvändiga finner vi det motiverat
            att Kungl. Maj:t låter företaga en skyndsam prövning angående
            en höjning till 15 000 kr. Med hänvisning till det anförda hemställes,
            att riksdagen måtte uttala sig för att det garanterade programmet
            för åren 1971—1973 ej skall förbehållas vissa regioner utan kunna
            fördelas över hela landet; att riksdagen måtte uttala att vid
            den regionala fördel- ningen hänsyn tas till det förhållandet
            att standardhöjning och förnyelse av bostadsbeståndet är nödvändiga
            även på orter som inte statistiskt räknas som klart expansiva;
            att riksdagen i skrivelse till Kungl. Maj:t måtte anhålla om åtgärder
            för att stimulera till en sådan ökning av små- husbyggandet att
            småhusandelen blir i överensstämmelse med konsumenternas krav;
          </p>
          <pb facs="riksdagen-motions-pdf/data/1969/mot_1969__ak__428/mot_1969__ak__428-010.pdf"/>
          <fw xml:id="i-AkmAx5i9ZK3vbDFZDx6ff1">
            Motion i Andra kammaren, nr 428 år 1969 21
          </fw>
          <p xml:id="i-X8ggvoeJf3BWFw3MQ9bNoP">
            att riksdagen måtte besluta att byggande av småhus med statliga
            bostadslån skall ske fritt utöver de av riksdagen fastställda
            ramarna under uppfyllande av lånevillkoren i övrigt; att riksdagen
            måtte medgiva att övre lånegränsen för stat- ligt lån för småhus
            som bebos av låntagaren höjes till 95 9, och till 90 7 för enskilt
            ägda flerfamiljshus och godkänna vad som i motionen anförts angående
            kommunal borgen; att riksdagen i skrivelse till Kungl. Maj:t måtte
            anhålla om utredning a) angående bostadsmiljöns betydelse för
            den sociala an- passningen, b) angående riktlinjer för lösandet
            av bostadsbebyggelsens bullerproblem; att riksdagen måtte i skrivelse
            till Kungl. Maj:t anhålla om att servicekommittén a) tillföres
            en en bredare parlamentarisk, regional och kom- munal representation,
            b) genom tilläggsdirektiv ges i uppdrag att även utreda serviceproblemen
            för områden utanför tätorter; att riksdagen måtte besluta om höjning
            av inkomststrec- ket för beviljande av förbättringslån till 8
            000 kr. i beskatt- ningsbar inkomst från den 1 juli 1969; att
            riksdagen i skrivelse till Kungl. Maj:t måtte anhålla om prövning
            och förslag angående höjning av räntefritt stående förbättringslån
            och stående del av förbättringslån till 15 000 kr.; samt att riksdagen
            i övrigt måtte beakta vad i motionen an- förts.
          </p>
          <p type="date" id="i-QHnZTUKzdno6jvMTgtuaxR">
            Stockholm den 28 januari 1969
          </p>
          <div xml:id="i-CmeTjDdYzvo11prfuDEK7y" type="signatureBlock">
            <p who="i-KaEwnQ53dsfqZGV8fcpYbX" type="signature">
              Gunnar Hedlund (cp)
            </p>
            <p who="i-KY2qFJXpwf6GTtVoW7mKo8" type="signature">
              Lars Eliasson (cp)
            </p>
            <p who="i-T6dd3fn3avyoiNYJk3XNTR" type="signature">
              Nils G Hansson (cp)
            </p>
          </div>
          <p xml:id="i-LwF5r52PWswSy74DXaMGew">
            i Sundborn i Skegrie
          </p>
          <p xml:id="i-5RCsg3YJiozbtQCcdtBP1E">
            S. G. W. Wahlund (cp) Sven Vigelsbo (cp) Johannes Antonsson (cp)
          </p>
          <p xml:id="i-TWPYxYcRedJzE75CsBr11">
            John Eriksson (cp) Gunnar Larsson (cp)
          </p>
          <p xml:id="i-3RfhENPFu9gB2JHEnwubr3">
            i Bäckmora i Luttra
          </p>
        </div>
      </div>
    </body>
  </text>
</TEI>
