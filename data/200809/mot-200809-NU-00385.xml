<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-NU-00385">
  <teiHeader>
    <fileDesc>
      <titleStmt>
        <title>Elcertifikat</title>
        <author corresp="i-UFTZBKNRWWLXUXAtcCcVfH i-VRHymVx7EsX48sg7b5qmpS">av Tina Ehn och Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Elcertifikat</title>
          <idno type="rdwebb">GW02N385</idno>
          <rs type="number">N385</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GW02N385/text</ref>
          <ref type="dokument_url_html">http://data.riksdagen.se/dokument/GW02N385</ref>
          <ref type="dokumentstatus_url_xml">http://data.riksdagen.se/dokumentstatus/GW02N385</ref>
          <ref type="doc">http://data.riksdagen.se/fil/CF84D7AC-B494-47E1-8EB1-24408E58E350</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PmLRR3q3qJvUgnUHkzVJ6E" type="signed"/>
        <correspContext corresp="i-PmLRR3q3qJvUgnUHkzVJ6E">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-3eZS8Zw7bzqPckdavSTP1B" type="numbering">
          <date when="2008-10-08"/>
        </correspAction>
        <correspAction xml:id="i-X96cboVgs98WKncRQenvXQ" type="submission">
          <date when="2008-10-06"/>
        </correspAction>
        <correspAction xml:id="i-ASTi8cKL91BBi9fb4LZ64Q" type="transfer">
          <date when="2008-10-06"/>
        </correspAction>
        <correspAction xml:id="i-GtBzAsu5Thzmed3iqd2PAU" type="assigned"/>
        <correspContext corresp="i-GtBzAsu5Thzmed3iqd2PAU">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-A6NJwKVbQuNBNFtFQSt2Az" type="motBody">
        <div xml:id="i-RCdwtsrTvF6rJd4kPxEZvY" type="motProposal" subtype="förslag">
          <head xml:id="i-VyatjigPgnYv3vefvh1VJd">
            Förslag till riksdagsbeslut
          </head>
          <p xml:id="i-RUQuTJf6e64aCC1t7bj2CH">
            Riksdagen tillkännager för regeringen som sin mening vad som
            anförs i motionen om att ny vattenkraft och torv inte ska tilldelas
            elcertifikat.
          </p>
        </div>
        <div xml:id="i-EGf5NTEkgngJ6Mt1U4VNtN" type="motContent">
          <head xml:id="i-437WeBjSz3WWEbVYMPf1tf" type="h1">
            Motivering
          </head>
          <p xml:id="i-HUf88YNg9Y8mLqpBvAp975">
            Sedan år 2003 finns ett system med elcertifikat i Sverige. Elcertifikatssystemet
            är ett lagstadgat och marknadsbaserat stödsystem som, på ett kostnadseffektivt
            sätt, ska öka elproduktionen från förnybara energikällor såsom
            vind, sol, biobränsle, småskalig vattenkraft, vågkraft, geotermisk
            energi och energi från torv. Målet är att användningen av el från
            förnybara energikällor ska öka med 17 Twh från 2002 års nivå till
            år 2016. Elcertifikatssystemet pågår till och med 2030.
          </p>
          <p xml:id="i-2Wyn1ERhaH6WsdF6kYCdXT">
            Principen bygger på att det finns en säljare och en köpare av
            elcertifikat samt att handel sker mellan dessa. Godkända producenter
            av förnybar el får ett elcertifikat för varje producerad megawattimme
            el av staten. Elleverantörer är skyldiga att, enligt lagen om
            elcertifikat, köpa elcertifikat motsvarande en viss andel av fakturerad
            elförsäljning, en så kallad kvotplikt. På så sätt skapas en efterfrågan
            på elcertifikat och producenter av förnybar el får en extra inkomstkälla.
            Varje år ska elleverantörerna deklarera och lämna in el certifikat
            motsvarande kvotplikten. Priset bestäms på marknaden för elcertifikat.
            Sedan systemet startade har det genomsnittliga priset varierat
            mellan 150 och 250 kronor/MWh. Under år 2007 producerades 12,7
            Twh förnybar el inom elcertifikatssystemet. Biobränslen dominerar
            elproduktionen inom systemet men vindkraften ökar mest. Resultatet
            år 2007 är i takt med riksdagens målsättning om en ökning av elproduktionen
            från förnybara energikällor. Hittills har den förnybara elproduktionen
            i Sverige ökat med 6,2 TWh sedan år 2002. Sedan elcertifikatssystemet
            startade har det byggts nya anläggningar med en förväntad produktion
            av förnybar el på omkring 2,1 TWh per år. In klusive torv producerades
            13,3 TWh el inom elcertifikatssystemet 2007. Elproduktionen från
            biobränslen fick 68,3 % av alla tilldelade elcertifikat, vatten
            16,5 %, vind 10,8 % och torv 4,4 %.
          </p>
          <p xml:id="i-UspJdCYmWUe1etAGg5jowi">
            Den pågående uppvärmningen av jorden som pågår aktualiserar frågan
            om vilken energimix som vårt land ska satsa på inför framtiden.
            I denna motion föreslår Miljöpartiet följande ändringar i regler
            för elcertifikat:
          </p>
          <head xml:id="i-XcVZ5kXXEsKDBkeESkbzaG" type="h1">
            Ny vattenkraft ska inte ges elcertifikat
          </head>
          <p xml:id="i-CKCeCkeHx3FvZsSG6FvRmd">
            Brytning av torv, ett fossilt bränsle, ska inte ges elcertifikat.
          </p>
          <p xml:id="i-5FNWDrhhzQMkVWDbfDhgxU">
            Den borgerliga regeringen ändrade i reglerna för elcertifikat
            häromåret så att även ny vattenkraft ingick och blev berättigad
            till elcertifikat. I diskussionen framhölls från förespråkarna
            för denna ändring att enbart miljövänlig småskalig vattenkraft
            som inte påverkar biologisk mångfald skulle komma ifråga för certifikaten.
            Men vårt statliga bolag Vattenfall har tvärtom planerat för storskaliga
            ingrepp i den svenska fjällvärlden, Europas sista vildmark med
            helt unika värden! I framtiden kommer natur- och kulturturismen
            i området att generera stora värden för bygdens folk. Men statliga
            Vattenfall vill spränga en tunnel under Marsfjället i Vilhelmina
            kommun. Man vill överföra vatten från Vojmån till kraftverket
            vid Stalon. Vojmån är idag en viktig pulsåder genom fjäll och
            skogsland. Här finns strömstare, flodpärlmussla och uttern leker
            i de vinteröppna forspartierna. Vojmån är känd för sin grova harr
            och här finns även ett litet relikt bestånd med grov öring. Vårflödet
            i naturligt forsande älvar för med sig frön och näring som är
            livgivande och ger en rik biologisk mångfald i strandzonerna.
            Vattenfalls planer leder till att vårflödet stryps och den breda
            älven förvandlas periodvis till en bäckfåra. Det blir en stenöken
            ut till vattenfåran.
          </p>
          <p xml:id="i-LLmkMiZFcfAqTe6HZSCrHi">
            Vattenfall erkänner att växt- och djurlivet påverkas negativt
            av föreslagen åtgärd. Man säger att strypningen av vattnet i Vojmån
            och överföringen till Stalons kraftverk ska ske genom miljövänlig
            utbyggnad. Vad gäller konsekvenserna så har man inte anlitat någon
            utomstående biologisk expertis. Man har istället själv gjort en
            studie tillsammans med Vilhelmina kommun.
          </p>
          <p xml:id="i-UX5VNVZYsqTsHBwh4395L4">
            En folkomröstning om ja eller nej till överföringen av Vojmåns
            vatten till Stalons kraftverk kommer att äga rum i Vilhelmina
            kommun 16 november 2008. Vattenfall utlovar inför folkomröstningen
            satsningar i Vilhelmina kommun på cirka 40 miljoner kronor! Enligt
            uttalande av Nils Andersson, Senior Advisor vid Vattenfall Norden
            (radioprogrammet Naturmorgon 5/7 2008) kommer dessa medel delvis
            från de inkomster från elcertifikat som överföringen till Stalons
            kraftverk inbringar!
          </p>
          <p xml:id="i-HDDGpMyH55qfFizFaSK7LS">
            Vattenfall anger själva att utbyggnaden ger 150 gigawattimmar
            ny el. Det finns en mycket stor potential vad gäller elsparande
            och eleffektivisering inom industri, transport, bostäder. Det
            finns även en viss ytterligare potential för biobaserad energitillförsel.
          </p>
          <p xml:id="i-Y24S6F6QexrSEvPtMHKvgt">
            Energimyndighetens förslag till nytt planeringsmål för vindkraften
            år 2020 anger 30 TWh vindkraft vid detta datum. Förslaget har
            varit ute på bred remiss. Naturskyddsföreningen är i sitt yttrande
            positiv till det nya planeringsmålet men kräver för att kunna
            tillstyrka planeringsmålet att bland annat alla lagskyddade områden
            och andra stoppområden till exempel med hotade rovfåglar helt
            undantas från vindkraft. Det är sammanfattningsvis inte något
            problem att klara svensk energiförsörjning utan tillskott av ny
            naturförstöran de vattenkraft!
          </p>
          <p xml:id="i-epmPGSqRJ9DLSpFLx2aLS">
            Miljöpartiet har förut i olika sammanhang påpekat att torv är
            att anse som ett fossilt bränsle och därför inte ska tilldelas
            elcertifikat.
          </p>
          <p xml:id="i-45G1v7KUX9m9sTkVUf1EeY">
            Torven har ju skapats under tusentals år. Myrarna med sin myllrande
            mångfald är även våra sista intakta orörda ekosystem. Vid torvbrytning
            förvandlas områden till sterila månlandskap. Naturvårdsverket
            säger att torvbrytning i allt väsentligt är att likställa med
            användning av fossila bränslen och ingen förnybar resurs. Institutet
            för vatten och luftvårdsforskning (IVL) säger att brytning och
            förbränning av torv har en växthusgaseffekt i paritet med fossila
            bränslen under minst 50200 år. Naturskyddsföreningen säger nej
            till torvbrytning och hänvisar bland annat till Naturvårdsverkets
            och IVL:s uppfattning.
          </p>
          <p xml:id="i-HzemFFbrVcn6Pi7ZMFgRvv">
            Mot bakgrund av det ovan anförda bör riksdagen ge regeringen
            tillkänna som sin uppfattning att ny vattenkraft och torvbrytning
            inte ska tilldelas några elcertifikat.
          </p>
        </div>
        <div xml:id="i-QN2xpnu2wfJjwT9aDvSTcW" type="motSignatures">
          <list xml:id="i-L3CVmWFhokzFJQw2fUYaGp">
            <item xml:id="i-PCWsqpzt2ohN6Gi9Up4BJN" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-Bg3UCQFvzNJZpbHpiKWeDn" who="i-VRHymVx7EsX48sg7b5qmpS">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
