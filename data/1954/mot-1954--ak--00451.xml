<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__451/mot_1954__ak__451-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            a
          </p>
          <p>
            Motioner i Andra kammaren, nr 451.
          </p>
          <p>
            Nr 451.
          </p>
          <p>
            Av herr Hansson i Önnarp m. fl., i anledning av Kungl. Maj:ts
            proposition, nr 20, med förslag till allmän förfogandelag m. m.
          </p>
          <p>
            Allmänt torde kunna uttalas, att man vid stiftandet av en förfogandelag
            och en ransoneringslag av permanent natur bör tillse, att lagstiftningen
            så utformas i detalj, att en riktig avvägning mellan allmänna
            och enskilda intressen kommer till stånd, särskilt beträffande
            förslag till stadganden, som avse ingripanden i den enskildes
            rättigheter även för det fall att varken krig eller krigsfara
            råder, föreligger skäl att icke onödigtvis uppoffra den enskildes
            intressen till förmån för det allmännas. Vid lagstiftningens slut-
            liga utformning synes härvidlag böra observeras, att de oöverskådliga
            eko- nomiska konsekvenser som följa av förfogandeingreppens skadeverkningar
            icke läggas å de enskilda endast av det skälet att de äro svåra
            att överblicka (jfr SOU 1952: 24 sid. 123). Av vikt är också enligt
            vår mening att fasthålla, att icke vid tillämpningen av förfogande-
            och ransoneringsföreskrifterna statsmakterna alltför mycket avhändas
            bestämmanderätten till förmån för de underordnade myndigheter
            åt vilka tillämpningen delegeras. Under förarbetena har uttalats,
            att Kungl. Maj:t i fortsättningen icke på annan grund än med stöd
            av fullmaktslag och alltså icke med stöd av 89 $ regeringsformen
            bör vidtaga åtgärder som omfattas av lagen. Härvid måste dock
            enligt ett uttalande undantag göras för ingripanden, som äro av
            mindre betydelse. Sådana ingripanden borde Kungl. Maj:t även i
            fortsätt- ningen få göra med stöd av sin ekonomiska lagstiftningsmakt.
            I sin behand- ling av detta avsnitt (prop. sid. 41—44) har departementschefen
            icke tagit ställning till det påpekande, som gjorts vid remissbehandlingen,
            att defini- tionen av ingripanden av mindre betydelse varit alltför
            obestämd. Fråga har uppkommit huruvida detta spörsmål skall bedömas
            ur samhällets eller ur den enskildes synvinkel. Det förefaller
            i anledning härav önskvärt, att riksdagen i sin motivering uttalar,
            att det givetvis förutsättes, att ingri- pandet skall vara av
            mindre betydelse även ur den enskildes synpunkt. Under förarbetena
            har enstämmigt framhållits, att den föreslagna lag- stiftningen
            endast skall avse försörjningspolitiska intressen och så långt
            möjligt hållas fri från prispolitisk lagstiftning. Departementschefen
            uttalar emellertid (prop. sid. 50) att han utgår från att det
            ”nära sambandet mel- lan försörjnings- och prisfrågor i praktiken
            ofta möjliggör en verksam
          </p>
          <pb facs="riksdagen-motions-pdf/data/1954/mot_1954__ak__451/mot_1954__ak__451-002.pdf"/>
          <p>
            9 Motioner i Andra kammaren, nr 451.
          </p>
          <p>
            priskontroll beträffande sådana förnödenheter, som av försörjningspolitiska
            skäl blivit föremål för åtgärder enligt den allmänna fullmaktslagstiftning-
            en”. Detta uttalande synes motivera ett understrykande av den
            först uttala- de principen så att densamma icke i tillämpningen
            undergräves. Den kritik, som under remissbehandlingen framförts
            rörande förfogande- lagens utvidgning till situationer, som icke
            falla under begreppen krig eller krigsfara, synes icke ha vederlagts
            av departementschefen. De synpunkter, som vid remissbehandlingen
            härvidlag böra beakta, och vad departements- chefen uttalar i
            anledning härav synas icke utgöra något bärande skäl att införa
            alltför svävande bestämmelser i en lagstiftning av permanent natur.
            Förfogandena utgöra expropriativa ingrepp för vilka ersättning
            skall lämnas. Ersättningen bör avspegla ett värde, som icke är
            betingat av alltför tillfälliga faktorer, som kunna påverka prisbildningen.
            Grundprincipen bör därför vara att full ersättning lämnas till
            den vars nyttighet tagits i anspråk. Ur denna synpunkt kan det
            te sig betänkligt att priser bestämda med stöd av en prisregleringslag
            utan vidare läggas till grund vid ersätt- ningens beräknande.
            Man vet mycket litet om de förutsättningar och om- ständigheter,
            som komma att påverka dessa priser, och det är därför vansk- ligt
            att i en förfogande- eller ransoneringslag i förväg principiellt
            anknyta till dylika. Det bör också observeras, att den enskilde
            även vid priskontroll fritt kan välja huruvida han önskar avstå
            från sin nyttighet eller ej. Så är icke förhållandet vid ett förfogande.
            Då den enskilde sålunda icke råder över den tidpunkt vid vilken
            han skall avstå sin nyttighet bör ersättningen, som nyss sagts,
            följa allmänna expropriativa grunder. Ett dylikt förfarande lämnar
            utrymme för en mer nyanserad bedömning från fall till fall av
            er- sättningens belopp. Skäl föreligger att hänsyn tages till
            förevarande spörs- mål vid lagtexternas utformning. I förslaget
            till förfogandelag 19 $ tredje stycket stadgas, att ersättning
            må höjas över taxepris om detta, på grund av särskilda omständigheter,
            in- nefattar obillighet. Uttrycket må giver vid handen att det
            här kan bliva fråga om en skönsmässig bedömning från myndigheternas
            sida. Det kan därför ifrågasättas om icke stadgandet bör utformas
            mera ovillkorligt, exempelvis genom att ordet må utbytes mot skall.
            Propositionen innebär vidare en skärpning i förhållande till utredning-
            ens förslag så till vida att departementschefen ej anser sig kunna
            förorda ett stadgande, vilket skulle möjliggöra ersättning av
            statsmedel åt enskild medborgare, som drabbats särskilt hårt av
            en krisåtgärd (prop. sid 115). Skälen härför kunna icke anses
            bärande, och utredningens förslag bör där- för återinföras i lagtexterna.
            Det kan ifrågasättas om icke ersättningsgrunderna vid inlösen
            böra vara desamma som vid lvångsavstående. Det är ju ransoneringslagen
            som i sista hand betingar en inlösen, och kronan kan välja huruvida
            inlösen skall ske
          </p>
          <pb facs="riksdagen-motions-pdf/data/1954/mot_1954__ak__451/mot_1954__ak__451-003.pdf"/>
          <p>
            Motioner i Andra kammaren, nr 451. 7
          </p>
          <p>
            eller :ej. Några risker ur statsfinansiell synpunkt av det slag
            som departe- mentschefen angivit synas därför icke föreligga.
            I lagförslagen $ 39 resp. 8 40 skall husbonden svara för brott
            som begås av hans husfolk eller anställda liksom vore brottet
            begånget av honom själv, därest ej omständigheterna göra sannolikt
            att brottet skett utan hans vetskap och vilja. Förslaget har kritiserats
            såsom stridande mot allmänt gällande straffprocessuella grundsatser
            vad gäller bevisbördan. Departe- mentschefen erkänner (prop. sid.
            143) att denna anmärkning kan vara riktig såvitt angår större
            delen av straffrättsområdet, men att det finnes exempel på liknande
            föreskrifter i andra författningar. Departementsche- fens argumentering
            för bibehållande av utredningens förslag synes icke bärande och
            det torde icke vara någon större olägenhet att omforma stad- gandet
            sålunda, att straffansvar inträder endast därest omständigheterna
            göra sannolikt att brottet skett med husbondens vetskap och vilja.
          </p>
          <p>
            Under åberopande av vad sålunda anförts få vi hemställa,
          </p>
          <p>
            att våra synpunkter måtte vinna beaktande vid förfogande- lagens
            och ransoneringslagens antagande samt att därav för- anledda ändringar
            i författningstexterna måtte vidtagas.
          </p>
          <p>
            Stockholm den 27 januari 1954.
          </p>
          <p>
            Stig F. Hansson Harald Larsson Holger Adolfsson. i Önnarp. i
            Hedenäset.
          </p>
        </div>
      </div>
    </body>
  </text>
</TEI>
