<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-01953">
  <teiHeader>
    <fileDesc>
      <titleStmt>
        <title>En mer växtbaserad livsmedelsproduktion</title>
        <author corresp="i-3L2NmwsjEcuGo8fdwvHsQi">av Magnus Manhammar (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1953 av Magnus Manhammar (S)</title>
          <idno type="rdwebb">HB021953</idno>
          <rs type="number">1953</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB021953/text</ref>
          <ref type="dokument_url_html">https://data.riksdagen.se/dokument/HB021953</ref>
          <ref type="dokumentstatus_url_xml">https://data.riksdagen.se/dokumentstatus/HB021953</ref>
          <ref type="pdf">https://data.riksdagen.se/fil/EE133B9C-B478-4520-8420-F3F56088B0A1</ref>
          <ref type="docx">https://data.riksdagen.se/fil/59D03ED0-D53D-40F5-B0B7-48D16CD78D6A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3L2NmwsjEcuGo8fdwvHsQi</idno>
            <name>Magnus Manhammar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-VrDXPxmzw4pR8YsPDSzVGe" type="signed"/>
        <correspContext corresp="i-VrDXPxmzw4pR8YsPDSzVGe">
          <note type="signatory" corresp="i-3L2NmwsjEcuGo8fdwvHsQi"/>
        </correspContext>
        <correspAction type="submitted" xml:id="i-DDPnzgjj9Rmb3tPPmEx2fH">
          <date when="2023-10-05"/>
          <time when="10:43:40"/>
        </correspAction>
        <correspAction type="reviewed" xml:id="i-e8v4fgchzSoj2qUsvFnZP">
          <date when="2023-10-05"/>
          <time when="11:35:29"/>
        </correspAction>
        <correspAction type="referred" xml:id="i-NXoA7127nB1vTKyLen9mmJ">
          <date when="2023-10-17"/>
        </correspAction>
        <correspAction type="assigned" xml:id="i-5hk1PJjfHRdrUVzv53Uznb">
          <date when="2024-03-27"/>
          <time when="14:56:59"/>
        </correspAction>
        <correspContext corresp="i-5hk1PJjfHRdrUVzv53Uznb">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-7nbnXmfnzr9oTb4rcCqRGu"/>
        <correspContext corresp="i-7nbnXmfnzr9oTb4rcCqRGu">
          <ref type="uppgift">2023/24:MJU16</ref>
          <ref type="ref_dok_id">HB01MJU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU16</ref>
          <ref type="ref_dok_titel">Jordbrukspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:1953 av Magnus Manhammar (S) En mer växtbaserad livsmedelsproduktion</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-QqkYf5UskuuAHRetK5xXtS">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-Qn537eQydk7sjKVG4qk4BM">
              Riksdagen ställer sig bakom det som anförs i motionen om att
              överväga att främja omställningen till ett mer växtbaserat jordbruk
              som en del i att motverka klimatförändringarna, nå klimatmålen
              och skapa fler gröna jobb och tillkännager detta för regeringen.
            </item>
            <item sortKey="Yrkande 2" xml:id="i-QEjhUBJrB9zxq1FU76P3W9">
              Riksdagen ställer sig bakom det som anförs i motionen om att
              överväga att ge Jordbruksverket i uppdrag att utreda hur en mer
              växtbaserad jordbrukssektor kan bistå med att uppfylla den svenska
              livsmedelsstrategins mål om ökad självförsörjningsgrad och ökad
              exportkapacitet och samtidigt sänka klimatpåverkan, och detta
              tillkännager riksdagen för regeringen.
            </item>
            <item sortKey="Yrkande 3" xml:id="i-UYmKzknqvyofGGqK4q6L9Y">
              Riksdagen ställer sig bakom det som anförs i motionen om att
              överväga att ge Jordbruksverket, Tillväxtverket och Vinnova i
              uppdrag att utreda hur jordbrukare och livsmedelsföretag som vill
              satsa på mer växtbaserade och klimatsmarta livsmedel kan få stöd
              av staten i detta, och detta tillkännager riksdagen för regeringen.
            </item>
            <item sortKey="Yrkande 4" xml:id="i-WzRz2rJtv8wyhwWr3GvpnY">
              Riksdagen ställer sig bakom det som anförs i motionen om att
              överväga att ge mer stöd åt den växande svenska food tech-sektorn
              och se den som en stor möjlighet att skapa fler gröna jobb och
              hållbar tillväxt, och detta tillkännager riksdagen för regeringen.
            </item>
            <item sortKey="Yrkande 5" xml:id="i-ToCNmGLZcquZKZv8hdPPaS">
              Riksdagen ställer sig bakom det som anförs i motionen om att
              överväga att verka för ett nytt mål om att mer svenskproducerad
              och växtbaserad mat ska skrivas in i livsmedelsstrategin och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-SMFeCcE88jxh2ugFPHXxLC">
            Växtbaserade livsmedel en nyckel för att möta klimatutmaningen
          </head>
          <p xml:id="i-MfNS8FiW41e9kjMoX5G6L9">
            Klimathotet är verkligt och i allra högsta grad en akut fråga.
            Enligt ett internationellt forskarteam lett av Stockholm Resilience
            Centers Johan Rockström så behöver världens utsläpp nå sin topp
            2020, följt av en halvering av utsläppen varje decennium fram
            till 2050 för att förhindra en klimatkatastrof.
          </p>
          <p xml:id="i-NqAEVMBMd5NHKhSBwWZhSK">
            Maten vi äter står för en avsevärd del av världens alla klimatutsläpp.
            Internationellt ca 14 % av världens totala klimatutsläpp och i
            Sverige för så mycket som 25 % av hushållens konsumtionsutsläpp.
            Även om alla utsläpp från fossila bränslen upphörde omedelbart
            skulle utsläppen från det globala livsmedelssystemet i sig göra
            det omöjligt att nå målen i Parisavtalet, enligt en studie från
            Oxford publicerad 2020.
          </p>
          <p xml:id="i-KCxBDf2Q3BVfk5jWVNN9QN">
            Att ställa om till en helt växtbaserad kost skulle kunna reducera
            dessa utsläpp med hela 75 %. EU-kommissionens föreslagna så kallade
            ”från jord till bord-strategi” framhåller övergången till ett
            mer växtbaserat livsmedelssystem som en viktig del i att möta
            unionens klimatmål.
          </p>
          <p xml:id="i-Taraku5oGLf5itwks45x3x">
            En avsevärd ökning av produktion och konsumtion av växtbaserade
            livsmedel är central för att möta klimatutmaningarna.
          </p>
          <head type="h1" xml:id="i-5jEF55SfYcoRZ6YkNDsrDr">
            En svensk omställning till mer växtbaserad livsmedelsproduktion
          </head>
          <p xml:id="i-EZxbngosWfgMykSH9rb3YA">
            En så stor omställning av vad och hur vi producerar vår mat,
            skapar självklart stora utmaningar, inte minst för Sveriges bönder
            som ofta är egenföretagare. Det är inte rimligt att de ensamma
            ska behöva ta den ekonomiska risken och ansvaret för en omställning
            mot en mer hållbar produktion när detta är ett samhällsintresse.
            Att säkra ett hållbart svenskt livsmedelssystem är att säkra en
            levande landsbygd i hela landet, tryggad självförsörjning och
            en framgångsrik och innovativ livsmedelsbransch.
          </p>
          <p xml:id="i-VhZU5kGdV9XL4rD5sRKVxG">
            Eftersom efterfrågan på växtbaserad mat ökar så finns risk att
            svenska livsmedels­producenter behöver importera allt mer råvaror
            för att ha möjlighet att möta efterfrågan. Redan idag importeras
            stora mängder råvaror för att tillgodose behoven i svensk livsmedelsproduktion.
            Detta är råvaror som ofta hade kunnat produceras i Sverige, av
            svenska bönder. Det finns också potential att odla mer grödor
            i Sverige som kan ersätta importerade råvaror som idag används
            i produktionen. För att lantbrukarna ska kunna möta behovet och
            odla fler av de grödor som kan förädlas till växtbaserade produkter
            behöver fler bönder få möjlighet att satsa på den typen av verksamhet.
            Satsningar på detta kan skapa fler gröna jobb och bidra till att
            hela landet kan leva.
          </p>
          <p xml:id="i-GCRKLLF8wEwNbPwkEpiWoh">
            Det är därför rimligt att det offentliga och de övriga delarna
            av livsmedelssektorn hjälper till i denna omställning genom att
            både dela den ekonomiska risken och verka för en ökad efterfrågan
            på de nya produkterna så efterfrågan matchar det nya utbudet.
          </p>
          <p xml:id="i-3en6LLz4X2JCHVY3SstKfW">
            Det är därför rimligt att det offentliga och de övriga delarna
            av livsmedelssektorn hjälper till i denna omställning genom att
            dela den ekonomiska risken. Former för sådan riskdelning behöver
            utvecklas för att underlätta för enskilda bönder att ställa om
            sin produktion. Det offentliga köket behöver samtidigt få bättre
            förutsättningar att köpa in och upphandla växtbaserade livsmedelsprodukter,
            för att på så sätt utöka efterfrågan och minska osäkerheten om
            framtida efterfrågan. Liknande insatser har gjorts när det gäller
            ekologisk produktion, där offentliga mål och inköp bidragit till
            att fler ekologiska produkter satts på marknaden.
          </p>
          <head type="h1" xml:id="i-NVM2LK8DgpULykKmduV6C5">
            Sveriges livsmedelsstrategi och växtbaserade livsmedel
          </head>
          <p xml:id="i-TGR2iKo6LhAkDDj1u3Y7ew">
            Sveriges livsmedelsstrategi är ett ambitiöst dokument som ligger
            till grund för Sveriges långsiktiga livsmedelsproduktion. I strategin
            konstateras ett antal tydliga mål om att Sverige ska öka vår självförsörjningsgrad
            av fler råvaror samtidigt som vi ska öka vår export. Samtidigt
            ska klimatavtrycket från livsmedelssektorn minska och konsument­ernas
            kunskap om branschen öka.
          </p>
          <p xml:id="i-FsP3XMBjpdKjgLGtiVHyVh">
            Ingenstans i livsmedelsstrategin nämns dock växtbaserad mat som
            en del i denna lösning, vilket är förvånande då en ökad andel
            växtbaserad matproduktion är avgörande för att lyckas uppnå målen
            i livsmedelsstrategin såväl som klimatmålen.
          </p>
          <p xml:id="i-Vzebs5XWS4BMTpNifSSCk5">
            Strategins två mål om ökad självförsörjningsgrad och ökad export
            kräver bägge högre produktion. Samtidigt kräver målet om minskad
            klimatpåverkan att drastiska åtgärder vidtas kring de nuvarande
            produktions- och odlingsmetodernas klimat­påverkan, samt att produktionen
            av växtbaserad mat ökar betydligt.
          </p>
          <p xml:id="i-5jXP18T6GQCWyxhgMLTCwh">
            Forskningen visar nämligen tydligt att växtbaserad mat har avsevärt
            mycket lägre klimatavtryck än produktion av animalier. Detta beror
            främst på att växtbaserade råvaror kräver betydligt mycket mindre
            mark och vatten vid produktionen samt att de inte orsakar bieffekter
            som utsläpp av metangas från idissling, övergödning och för­surning
            i samma grad.
          </p>
          <p xml:id="i-EeFSsQKPEfRRgTRCvwwkTz">
            Efterfrågan på växtbaserade livsmedel ökar dessutom snabbt och
            sker i hela världen. En stark svensk växtbaserad livsmedelssektor
            som använder råvaror från svenska bönder skulle därför ha goda
            möjligheter att exportera till resten av världen, samtidigt som
            klimatpåverkan från svensk livsmedelsproduktion minskar.
          </p>
          <p xml:id="i-N14froJTrvAACpjjQxAkDX">
            Att därför inkludera ett mål om en ökad andel svenskproducerad
            växtbaserad mat i den svenska livsmedelsstrategin skulle avsevärt
            öka chanserna att uppnå de övriga målen i livsmedelsstrategin.
          </p>
          <head type="h1" xml:id="i-9wXSnyuh8Bt5Vanp1J6Yd">
            Växtbaserade livsmedel ger mindre klimatavtryck och mer mat
          </head>
          <p xml:id="i-5e43pu8kvyWE5oHyBmaqeX">
            Påståendet om att växtbaserad mat har avsevärt lägre klimatavtryck
            än animalier tål att granskas och förklaras ytterligare.
          </p>
          <p xml:id="i-MEaVY2a2QyWSPwfVR3oA63">
            2018 genomfördes en stor studie på Oxford University där produktionsdata
            och klimatavtrycket från 40 000 gårdar från hela världen samlades
            och analyserades. Utifrån detta genomsnitt kunde de konstatera
            att hela 83 % av världens all jordbruksmark används för att producera
            animalier, men att enbart 18 % av världens alla kalorier och 37
            % av dess protein kommer ifrån dessa animalier.
          </p>
          <p xml:id="i-AZS2VfP3rh2pcSbYP6pRc6">
            Samma studie konstaterade att en konsument skulle kunna minska
            sitt klimatavtryck med hela 73 % genom att äta strikt växtbaserat.
          </p>
          <p xml:id="i-AuajeGmboC4rr9oUHW7fbP">
            Anledningen till dessa siffror är det faktum att det krävs väldigt
            stora ytor med odlingsmark för att förse djuren med foder. I dagsläget
            går exempelvis 85 % av världens all sojaproduktion direkt till
            djurfoder, 10 % används som tillsatser i mat och enbart 5 % används
            direkt till människoföda. Det är denna enorma efterfrågan på ökad
            tillgång på fodermark som är den största bidragande faktorn till
            avskogning till förmån för jord­bruksmark i exempelvis Amazonas,
            och tidigare i Europa och Nordamerika.
          </p>
          <p xml:id="i-AVxoo4ypqAUXemLp8NLJqF">
            Orsaken till att det krävs så enorma mängder foder är enkel.
            Ett djur äter betydligt mycket fler kalorier under sin levnad
            än vad det producerar i form av kött när det slaktas eller i form
            av biprodukter som mjölk. Ett generellt snitt för kor är att du
            får ut ungefär 1/10 av de kalorier du ger till en ko ut i form
            av kött. Kycklingar, som är betydligt mycket mer snabbväxande,
            har ett förhållande på 1:3 därav deras lägre klimatpåverkan.
          </p>
          <p xml:id="i-4hnxUSf1vDu3ySY4nJyt3A">
            I årtusenden var uppfödandet av djur det enda sättet som fanns
            tillgängligt för att ”förädla” kolhydrater och proteiner från
            växter till mer näringstäta sådana. Precis som vi länge saknade
            andra sätt att skapa mekanisk energi än att använda våra eller
            våra hus­djurs muskler. Men vi uppfann ångmaskinen och därefter
            förbränningsmotorn och sedan batteriet. Likaså har vi idag andra,
            mer effektiva metoder för att omvandla växtbaserade livsmedel
            till mer näringstäta sådana, som tofu, växtbaserade mejeriprodukter
            och vegokött av olika slag.
          </p>
          <p xml:id="i-KBnrmpzdhwacyCZhZ6QV1B">
            Lika lite som tillverkarna av de första förbränningsmotorerna
            var medvetna om konsekvenserna av uppskalning av en global fossilindustri
            så var det tidiga 1900-talets köttbönder medvetna om konsekvenserna
            av en global köttindustri. Men på samma sätt har vi idag allt
            mer insett dessa konsekvenser och påbörjat en omställning till
            en mer resurseffektiv och klimatvänlig produktion.
          </p>
          <p xml:id="i-SpJz7yTgYJXZ91uqQJTQK6">
            Sverige bör se på omställningen till en mer hållbar livsmedelsproduktion
            på ett liknande sätt som vi ser på omställningen till en hållbar
            energiproduktion och stötta de näringar de berör att ställa om
            och utvecklas.
          </p>
          <head type="h1" xml:id="i-UvMMXCHGAkYCTcoMewVxtg">
            Den svenska food tech-branschen är världsledande
          </head>
          <p xml:id="i-VFmNmZJLgxKeVUrdz6hshd">
            Sverige har en livskraftig och internationellt konkurrenskraftig
            livsmedelssektor med en av de mest högteknologiska jordbrukssektorerna
            i världen. Vi är också hem till några av världens främsta innovativa
            livsmedelsföretag som Arla, Oatly, Lantmännen, Axfood och en hel
            drös med nya framväxande food tech-företag.
          </p>
          <p xml:id="i-LEobSzoRGtgZv5Ya4Z5HyG">
            I omställningen mot en mer växtbaserad livsmedelssektor så kommer
            dessa företag att ha en avgörande roll. Både som partners och
            beställare till primärproducenterna när dessa ska ställa om från
            animalisk till växtbaserad produktion, men också som förädlare
            och skapare av de nya livsmedlen som ska ersätta de gamla. Det
            kommer vara både befintliga animalieproducerande företag som ställer
            om och helt nya växtbaserade företag som uppstår.
          </p>
          <p xml:id="i-M9qJL4T1f366TBmtV1Xgtn">
            Detta är en helt ny sektor som växer fram och som kombinerar
            modern spetsteknik och innovation med klassiska jordbruks- och
            produktionsmetoder för att odla mer klimatsmart och för att skapa
            framtidens mat. Det kommer troligen att vara en minst lika disruptiv
            förändring som när nu förnyelsebar energi steg för steg börjar
            ersätta fossil energi.
          </p>
          <p xml:id="i-3m1HHFzArScfhhqo1EMvWo">
            Efterfrågan på växtbaserade livsmedel ökar snabbt och sker i
            hela världen. En stark svensk växtbaserad livsmedelssektor som
            använder råvaror från svenska bönder skulle därför ha goda möjligheter
            att exportera till resten av världen, samtidigt som den totala
            klimatpåverkan från svensk livsmedelsproduktion minskar.
          </p>
          <p xml:id="i-MqxMp7sgX2dmxAaxSUaFLg">
            Sverige har ett försprång tack vare vårt goda innovationsklimat,
            hög kompetens- och utbildningsnivå och vår befolknings benägenhet
            att anamma nya trender och tekniker och har därför en unik chans
            att ta en världsledande position i den gröna matomställningen.
          </p>
          <p xml:id="i-GH9ecv7Wd4EbAZdGgW7iZB">
            Sverige borde erkänna och ge särskilt stöd till denna framväxande
            industri och hjälpa både primärproducenter och gröna livsmedelsföretag
            att innovera för en snabbare klimatomställning och fler gröna
            jobb.
          </p>
        </div>
        <div type="motSignatures">
          <list>
            <item xml:id="i-7gByf8u1EP1uRX49q86pe4">
              Magnus Manhammar (S)
            </item>
          </list>
        </div>
      </div>
    </body>
  </text>
</TEI>
