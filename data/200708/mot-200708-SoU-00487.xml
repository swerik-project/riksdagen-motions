<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00487">
  <teiHeader>
    <fileDesc>
      <titleStmt>
        <title>Säker och effektiv läkemedelsbehandling av äldre</title>
        <author corresp="i-L3xspgThUxUN1YtSDqcmk8">av Barbro Westerholm (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säker och effektiv läkemedelsbehandling av äldre</title>
          <idno type="rdwebb">GV02So487</idno>
          <rs type="number">So487</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So487/text</ref>
          <ref type="dokument_url_html">http://data.riksdagen.se/dokument/GV02So487</ref>
          <ref type="dokumentstatus_url_xml">http://data.riksdagen.se/dokumentstatus/GV02So487</ref>
          <ref type="doc">http://data.riksdagen.se/fil/182A3318-49FC-4E7E-B1B6-079483D9269B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y432wHc8nMyPDaiPQEeFfH" type="signed"/>
        <correspContext corresp="i-Y432wHc8nMyPDaiPQEeFfH">
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction xml:id="i-4hxQdz2PEpsozLBdDMxAzz" type="referral">
          <date when="2007-10-16"/>
        </correspAction>
        <correspAction xml:id="i-Ew4iN9PdGPhRvnn4xTUpPn" type="dismissal">
          <date when="2007-10-16"/>
        </correspAction>
        <correspAction xml:id="i-2r2aqK7fpwnzk4j9HtLWr9" type="numbering">
          <date when="2007-10-08"/>
        </correspAction>
        <correspAction xml:id="i-Y2PLLzAiZdCNPERsvXoUUG" type="submission">
          <date when="2007-10-04"/>
        </correspAction>
        <correspAction xml:id="i-2ZRKqTbwqDQFqT9mmtc58p" type="transfer">
          <date when="2007-10-04"/>
        </correspAction>
        <correspAction xml:id="i-2dVevArKHe6imzeBgWcwGz" type="assigned"/>
        <correspContext corresp="i-2dVevArKHe6imzeBgWcwGz">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-ChYHS1ALehdZL8758cva9P" type="motBody">
        <div xml:id="i-9aRAajTLbH4qrVQm8JbZxr" type="motProposal" subtype="förslag">
          <head xml:id="i-YGyuLi6PDGF8DUkk9x8nge">
            Förslag till riksdagsbeslut
          </head>
          <list xml:id="i-FTH6De9dDGHNTdCDnD7abJ" style="ol">
            <item xml:id="i-HsmbwuU1BRyFYwDTjBkXPJ">
              Riksdagen tillkännager för regeringen som sin mening vad som
              anförs i motionen om patienters rätt till en läkare med helhetsansvar
              för den medicinska behandlingen.
            </item>
            <item xml:id="i-FR45cvQkjJUpQujtCAKtWN">
              Riksdagen tillkännager för regeringen som sin mening vad som
              anförs i motionen om uppföljning och dokumentation av läkemedelsbehandlingen.
            </item>
            <item xml:id="i-T5pJQhpvNtS1C3iG1eQnWq">
              Riksdagen tillkännager för regeringen som sin mening vad som
              anförs i motionen om utbildningen i geriatrik och i läkemedelsanvändning.
              1
            </item>
            <item xml:id="i-GyohU4vkmV6mPCKbTbBqgr">
              Riksdagen tillkännager för regeringen som sin mening vad som
              anförs i motionen om information och kunskapsförmedling om läkemedelsbehandling
              av äldre till konsumenterna och deras anhöriga.
            </item>
          </list>
          <p xml:id="i-oM523QhNM3fqZJqqAmdf1">
            1 Yrkande 3 hänvisat till UbU.
          </p>
        </div>
        <div xml:id="i-UVmZmLiEZTjTpgbQqRQC26" type="motContent">
          <head xml:id="i-JMbJi3aq8g9Av5bgPn4beL" type="h1">
            Motivering
          </head>
          <p xml:id="i-6vcz8peMZfxQ15w6bU16yT">
            De utvärderingar av läkemedelsbehandlingen av äldre som Socialstyrelsen,
            landstingsrevisorer m.fl. gjort under senare år visar med all
            önskvärd tydlighet att äldre utsätts för läkemedelsbehandling
            som kan vara både riskabel och ineffektiv. Sveriges Kommuner och
            Landstings Öppna jämförelser 2007 pekar i samma riktning. Det
            här är till men både för den enskilde läkemedelskonsumenten och
            för skattebetalarna.
          </p>
          <p xml:id="i-5scQ85gN94T5J51sig9BsA">
            De läkemedel vi har på marknaden idag har efter noggrann prövning
            godkänts för användning därför att deras nytta överstiger riskerna.
            Det finns i princip inga effektiva läkemedel som inte har biverkningar,
            men en del av komplikationerna kan undvikas om patienterna får
            rätt doser i förhållande till ålder och kroppsvikt och om de inte
            samtidigt använder läkemedel, naturläkemedel eller kosttillskott
            som negativt påverkar varandras effekter.
          </p>
          <p xml:id="i-K7VRG5khiQrQ9qpBY9YgA6">
            Läkemedelsrelaterade problem är speciellt omfattande bland äldre.
            Läkemedelsbehandling är ett särskilt och komplicerat kapitel därför
            att äldre ofta har flera hälsoproblem som behöver behandlas samtidigt.
            Svenska och internationella studier har visat att cirka 15 procent
            av alla inläggningar av äldre (65+) på sjukhus har läkemedelsrelaterade
            orsaker. Det innebär både mänskligt lidande och ekonomiska förluster
            för samhället.
          </p>
          <p xml:id="i-F6P9onTAHHRTdrgoKP8Rj7">
            För en del äldre leder läkemedelskomplikationerna till döden.
            Det är svårt att uppskatta hur många det handlar om eftersom alla
            fall inte anmäls till Läkemedelsverkets biverkningsenhet.
          </p>
          <p xml:id="i-12fYc3fLhatZDmZz8WzZSz">
            Biverkningar är inte de enda problemen vid läkemedelsbehandling.
            På listan finns också användning av läkemedel på oklara grunder,
            underanvändning genom att patienten inte tar läkemedlet enligt
            ordination och underanvändning eller felanvändning genom att diagnoser
            missats eller att behandlingen inte är optimerad i förhållande
            till de aktuella hälsoproblemen. Också utbyte till billigare preparat
            på apoteken är för en del patienter problematiskt.
          </p>
          <p xml:id="i-FvS5baGX6Hqm2ZuFCBtkba">
            Internationellt räknas problemen med läkemedelsbehandling av
            äldre för vanvård. Både sjukvårds- och utbildningsansvariga måste
            vidta åtgärder för att komma tillrätta med dem av såväl humanitära
            som ekonomiska skäl.
          </p>
          <head xml:id="i-JhAk5JtyWt7oPceDzAsfaA" type="h2">
            En läkare ska ha ansvar för den äldres läkemedelsbehandling
          </head>
          <p xml:id="i-7yTWj3kFsT3Zt5UmNaRMsM">
            Det är uppenbart att mycket skulle stå att vinna om varje äldre
            patient fick tillgång till en läkare med ett helhetsansvar för
            den medicinska behandlingen. Detta ansvar bör därför tydliggöras
            i hälso- och sjukvårdslagen.
          </p>
          <p xml:id="i-Sb46L3Tuab6oMjcfcAEpUN">
            Den ansvarige läkaren måste ha goda kunskaper i äldrefarmakologi
            och om riktlinjer inom området. Hon eller han måste få tillgång
            till förskrivarstöd och i sitt uppdrag ha krav på regelbunden
            utvärdering och omprövning av läkemedelsbehandlingen. Dessutom
            måste slutanteckningarna från slutenvården innehålla utförligt
            avsnitt om patientens läkemedelsordinationer så att de kan införas
            i vårdcentralens journal. Den behandlande läkaren måste få tillgång
            till de uppgifter om den enskilda patientens läkemedelsutköp som
            finns i det individbaserade läkemedelsregister vi har sedan den
            1 juli 2005.
          </p>
          <head xml:id="i-MpapGMaKc6zTegkT2h8LsT" type="h2">
            Utbildningen i läkemedelsanvändning och geriatrik måste stärkas
          </head>
          <p xml:id="i-Yc2fcXaASm7gT4N7zZa8wk">
            Äldre utgör den största patientgruppen i hälso- och sjukvården.
            Läkemedelsbehandling är den vanligaste medicinska åtgärden. Samtidigt
            är utbildningen, inte minst av läkarna, i geriatrik och farmakologi
            av ringa omfattning. Krav på utbildning i geriatrik för allmänläkare
            (distriktsläkare) föll bort med Specialiseringstjänstgöringsreformen
            (ST-reformen) 1995. Tidigare var det brukligt att blivande distriktsläkare
            var placerade 36 månader på geriatrisk klinik. Det innebär att
            allmänläkare idag kan uppnå godkännande av sin utbildning utan
            beröring med den geriatriska specialiteten och det geriatriska
            multiprofessionella arbetssättet.
          </p>
          <p xml:id="i-R54ZGHMcPzvQZchwqpZbS7">
            Utbildningen i läkemedelsanvändning för blivande läkare är mycket
            blygsam. Tillgänglig information visar att undervisningen inom
            detta område utgör mindre än 5 procent av den totala utbildningstiden
            för läkare. På sina håll har den nästan tappats bort vid omläggningar
            av utbildningsplanen. För geriatriker, de läkare som ska vara
            specialister på behandling av äldre, särskilt de multisjuka, är
            den producentobundna fortbildningen om läkemedel försumbar. Det
            enda som finns idag är en statligt finansierad vidareutbildning
            för ST-läkare i geriatrisk farmakoterapi vid Karolinska universitetssjukhuset.
          </p>
          <p xml:id="i-4dNzntHfDumU39rRTVhNuq">
            Också annan sjukvårdspersonal som möter äldre i sin vardag har
            otillräcklig kunskap om läkemedelsbehandling av äldre och behöver
            dels utbildning om åldrandet och äldres hälsoproblem, dels om
            vad man ska iaktta när det gäller läkemedelsbehandling av äldre.
            Sveriges Kommuner och Landsting samt Läkemedelskommittéernas samarbetskommitté
            (LOK) arbetar för en bättre och klokare läkemedelsanvändning särskilt
            hos de äldsta och mest sårbara i befolkningen. Det här är bra,
            men bättre effekt skulle kunna uppnås om också grundutbildningarna
            för de olika yrkesgrupperna ägnade mer uppmärksamhet åt äldre
            och deras behandling med läkemedel.
          </p>
          <head xml:id="i-9ekkfRHW4xu9Q5DsotsGBG" type="h2">
            Konsumenterna
          </head>
          <p xml:id="i-BFXnPG3iwtLKKKFs4LjBoM">
            Också användarna av ett läkemedel, och i förekommande fall deras
            anhörig eller närståendevårdare, har ett ansvar för att det blir
            rätt. Här kan ideella organisationer och studieförbund spela en
            viktig roll genom att erbjuda seminarier och studiecirklar om
            läkemedel och deras användning. Staten bör genom sina myndigheter
            Socialstyrelsen, Läkemedelsverket och Statens folkhälsoinstitut
            samt Apoteket AB stödja sådana insatser från den ideella sektorn.
          </p>
          <p xml:id="i-M6y9JY2yHo9cLouoDGD4sa">
            Allt detta bör riksdagen ge regeringen till känna.
          </p>
        </div>
        <div xml:id="i-HHyhXdfqZU3cRuWnKB9KqQ" type="signatureBlock">
          <list xml:id="i-KmEZuR7FMBRJKARd9RvKyv">
            <item xml:id="i-vWpHoAaQYNZkYUqAG1vDR" who="i-L3xspgThUxUN1YtSDqcmk8" type="signature">
              Barbro Westerholm (fp)
            </item>
          </list>
        </div>
      </div>
    </body>
  </text>
</TEI>
