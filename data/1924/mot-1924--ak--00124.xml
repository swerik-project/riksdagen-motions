<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__ak__124/mot_1924__ak__124-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 124. 9
          </p>
          <p>
            Nr 124.
          </p>
          <p>
            Av herr Österström m. fl., om anslag till höjda stipendier åt
            elever vid folkskoleseminarier.
          </p>
          <p>
            Bland de många beskärningar, som åttonde huvudtiteln i årets
            statsverks- proposition uppvisar, torde få vara till sina konsekvenser
            så betänkliga, som de avsevärda nedprutningarna på anslagen till
            understöd åt medellösa eller mindre bemedlade studerande vid utbildningsanstalter
            av olika slag. Vi till- låta oss att i detta avseende särskilt
            erinra om stipendierna till elever vid folkskoleseminarier. De
            för detta ändamål erforderliga medlen utgå dels från en särskild
            post, ingående i det ordinarie reservationsanslaget till folkskole-
            seminarierna, dels från ett extra reservationsanslag för beredande
            av höjda stipendier åt elever vid folkskoleseminarierna. Beträffande
            först nämnda an- slag har Kungl. Maj:t icke ifrågasatt någon nedsättning.
            Så mycket hårdare drabbar beskärningen däremot det extra reservationsanslaget,
            vilket upptagits allenast till ett belopp av 50,000 kronor för
            budgetåret 1924—1925. Ännu under första halvåret 1923 utgick anslaget
            efter ett årsbelopp av 123,000 kronor, men sänktes av 1923 års
            riksdag till 100,000 kronor. Dåi- varande departementschefen uttalade
            emellertid, att han ingalunda ansåge det tidigare stipendiebeloppet
            vara för högt, men funne sig nödsakad att »för när- varande&gt; föreslå
            en sänkning, så att stipendierna från att ha utgått under år 1921
            med ett medeltal av 189 kronor för stipendiat och under år 1922
            med ett medeltal av 172 kronor för stipendiat till i medeltal
            160 kronor för sti- pendiat. Det nu föreslagna beloppet innebär
            en nedskärning till omkring 125 kronor för stipendiat och år.
            Att märka är att skolöverstyrelsen, åt vilken stipendiefördelningen
            är anförtrodd och som kan förutsättas besitta den mest ingående
            kännedomen om förhållandena på området, uttalat, att starka skäl
            tala för en väsentlig höjning av det tidigare utgående anslaget.
            Endast det statsfinansiella läget har hindrat överstyrelsen att
            taga konsekvenserna av denna ståndpunkt, varför överstyrelsen
            begränsat sig till att hemställa om oförändrat belopp. För var
            och en som besjälas av intresse för folkundervisningens höjande
            genom en god lärarrekrytering och som samtidigt något känner de
            svårig- heter av ekonomisk art, under vilka folkskoleseminarierna
            arbeta, står det klart, att den väg, på vilken Kungl. Maj:t här
            slagit in är betänklig och bi- drager att ytterligare öka de ekonomiskt
            svaga samhällslagrens svårigheter att vinna utbildning till lärare
            vid folkskola.
          </p>
          <pb facs="riksdagen-motions-pdf/data/1924/mot_1924__ak__124/mot_1924__ak__124-002.pdf"/>
          <p>
            10 Motioner i Andra kammaren, Nr 124.
          </p>
          <p>
            Skolöverstyrelsen har kunnat åberopa en avsevärd stegring av
            antalet elever vid folkskoleseminarierna, vilket för närvarande
            utgör omkring 2,900 eller 800 flera än då överstyrelsen först
            ingav sin framställning om förhöjning av sti- pendieanslaget.
            Och därjämte står man inför det faktum, att de befolknings- lager,
            ur vilka folkskoleseminariernas elever företrädesvis utgå, genom
            den ekonomiska depressionen kommit i en väsentligen svårare ställning
            än tidigare. Dessa båda fakta tala onekligen med synnerlig styrka
            för en höjning av det för innevarande budgetår utgående anslaget.
            Om vi trots detta avstå från yrkande i denna riktning sker det
            uteslutande av hänsyn till de budgetära svårigheterna. Däremot
            kunna vi icke inse, att dessa svårigheter kunna till- erkännas
            sådan tyngd, att de skola få föranleda starkare restriktioner
            än för budgetåret 1923—1924. Under åberopande av det sålunda anförda
            tillåta vi oss därför hemställa,
          </p>
          <p>
            att riksdagen för beredande av höjda stipendier åt elever vid
            folkskoleseminarier ville anvisa för budgetåret 1924 —1925 ett
            extra reservationsanslag av 100,000 kronor.
          </p>
          <p>
            Stockholm den 21 januari 1924. Ivar Österström.
          </p>
          <p>
            Ruben Wagnsson. Ernst Lindley. Aug. Sävström. J. H. Blomquist.
          </p>
        </div>
      </div>
    </body>
  </text>
</TEI>
