<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00362">
  <teiHeader>
    <fileDesc>
      <titleStmt>
        <title>Bekämpa de illegala vapnen</title>
        <author corresp="i-BZ7PcK8D1efvHXsafGEMKE">av Andreas Norlén (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bekämpa de illegala vapnen</title>
          <idno type="rdwebb">H002Ju362</idno>
          <rs type="number">Ju362</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju362/text</ref>
          <ref type="dokument_url_html">http://data.riksdagen.se/dokument/H002Ju362</ref>
          <ref type="dokumentstatus_url_xml">http://data.riksdagen.se/dokumentstatus/H002Ju362</ref>
          <ref type="doc">http://data.riksdagen.se/fil/FD36DFE0-A201-4646-B8C0-139A09CC388C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-24zAs2fDDdttecG4imffi1" type="signed"/>
        <correspContext corresp="i-24zAs2fDDdttecG4imffi1">
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-CR364aXfJf7jo52prHfKCU" type="numbering">
          <date when="2012-10-08"/>
        </correspAction>
        <correspAction xml:id="i-VM4jQVnnd8TpsrTSJP486R" type="submission">
          <date when="2012-10-05"/>
        </correspAction>
        <correspAction xml:id="i-V3hP8JixH4fYjmywQipUeo" type="transfer">
          <date when="2012-10-04"/>
        </correspAction>
        <correspAction xml:id="i-5p6GMQyuM2S61i2Y4Gg1dK" type="assigned"/>
        <correspContext corresp="i-5p6GMQyuM2S61i2Y4Gg1dK">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CsN7z7VU5MzpztQ41rzW5n" type="motHeader"/>
      <div xml:id="i-CorztePTRc2YpZFfdGZjYu" type="motBody">
        <div xml:id="i-Xk9dNiAE41tBky7UnYX4Rh" type="motProposal" subtype="förslag">
          <head xml:id="i-VUqfZQubj52hPHWWhLhhRJ">
            Förslag till riksdagsbeslut
          </head>
          <p xml:id="i-VwSkaPF8NWMDLHKBjjnLSp">
            Riksdagen tillkännager för regeringen som sin mening vad som
            anförs i motionen om att överväga att se över behovet av att inrikta
            arbetet mot vapenrelaterad brottslighet på att bekämpa införsel,
            innehav, försäljning och användning av illegala vapen.
          </p>
        </div>
        <div xml:id="i-ATZF6G47qLcg43VHiBiyUm" type="motContent">
          <head xml:id="i-7ezfyLdy65NW4JLDkRtX9X" type="h1">
            Motivering
          </head>
          <p xml:id="i-XPfVPHa8fMjdfikyPmjqbG">
            Samtidigt som Brottsförebyggande rådet (Brå) rapporterar att
            antalet fall av exempelvis dödligt våld som sker inom ramen för
            fylle- eller bagatellbråk och som utförs med hjälpmedel som i
            sig inte är olagliga (knytnävar, plankor, knivar, skjutvapen som
            gärningspersonen har licens för) blir färre, rapporterar Brå att
            antalet mord som sker med illegala skjutvapen ökar. (Granath 2011
            Det dödliga våldets utveckling, Brå, s. 51). Detta är en utveckling
            som oroar. Samtidigt ger den skäl att ompröva den tidigare förda
            politiken.
          </p>
          <p xml:id="i-UKTatuWewhb6A8VMo8gng9">
            Historiskt sett har insatser mot vapenrelaterad brottslighet
            främst inriktats på att förhindra att legala skjutvapen (hos exempelvis
            jägare eller idrottsskyttar) genom stöld hamnar i händerna på
            kriminella som sedan kan använda dem för att begå brott. Detta
            sker genom mycket hårda restriktioner för legalt vapeninnehav
            samt gällande förvaringen av de legala vapnen. Ett uttryck för
            denna tidigare syn ges av Rikspolisstyrelsen som skriver Åtgärder
            för att begränsa antalet illegala vapen måste därför enligt styrelsens
            mening utgå ifrån de legala vapnen (RPS POL 551-1998/04 s. 14,
            min kursivering).
          </p>
          <p xml:id="i-PvrJcQAwmxxA18tF3ukPTZ">
            Tidigare har forskning på området saknats. Det senaste året har
            det dock kommit flera studier och forskningsrapporter som behandlar
            vapenanvändning och vapenstölder. Forskningen visar genomgående
            att legala eller tidigare legala (det vill säga stulna) vapen
            nästan aldrig används vid brott. Istället är det vapen insmugglade
            från Östeuropa som används.
          </p>
          <p xml:id="i-9aRfhWPsvs7uCWdZAurBB">
            Björn Hagelin (Hagelin 2012 Skjutvapen använda i brott i Sverige
            20002010) har undersökt samtliga anmälda fall av grova brott med
            skjutvapen (totalt 971) under perioden 20002010 och fann att det
            var i storleksordningen två vapen per år som kom från legala källor.
            Brottsförebyggande rådet har samtidigt visat att tidigare legala
            vapen knappt förekommer i kriminella kretsar: Svenska vapen, som
            jaktvapen och armévapen, spelar i dag en mycket liten roll i den
            kriminella miljön. Förr var det hagelgevär och svenska armévapen.
            I dag är det utländska vapen av ett slag som det inte finns någon
            legal marknad för i Sverige. De är därför insmugglade. Det sker
            också en svart tillverkning av vapen i Sverige [...] Jaktgevär
            figurerar numera nästan aldrig bland kriminella (Brå 2012 Brottslighet
            och trygghet i Malmö, Stockholm och Göteborg: En kartläggning,
            s. 97, 134).
          </p>
          <p xml:id="i-RWQxpsCXwtPo7x4EekkMy7">
            Erik Lakomaa ( Lakomaa 2012 Gun Thefts and Safe Storage of Guns:
            A Note on Sweden 20032010) har samtidigt studerat samtliga polisanmälningar
            rörande stölder av vapen från privatpersoner under perioden 20032010.
            Lakomaa fann att antalet stölder av moderna, licensbelagda vapen
            är mycket lågt, både i absoluta tal och i relation till antalet
            vapenägare, till antalet legala vapen och till antalet inbrottsstölder.
            Vapen stjäls vid fyra promille av inbrottsstölderna i bostäder
            och fritidshus, vilket skall ställas i relation till att det fanns
            vapen i cirka 16 procent av hushållen. Antalet vapenstölder där
            moderna, licensbelagda vapen tillgreps var i genomsnitt 105, omfattande
            i genomsnitt 269 vapen per år, vilket skall ställas i relation
            till cirka 1,8 miljoner legala skjutvapen i landet. Trenden är
            också fallande. Som Hagelin visat kom i princip inga av dessa
            att användas för att begå brott.
          </p>
          <p xml:id="i-SyxvWkNa7apHQ1unm7M5sF">
            Den idag tillgängliga forskningen visar sålunda att försöken
            att stoppa kriminellas användning av illegala vapen genom att
            ytterligare begränsa laglydiga personers innehav av legala vapen
            inte kan förväntas ge några mätbara resultat (samtidigt som sådana
            åtgärder naturligtvis innebär olägenheter för de 620 000 personer
            i landet som utövar jakt eller idrottsskytte). Eftersom kriminella
            till mycket stor del begår sina brott med vapen som smugglats
            in i landet kan åtgärder mot smuggling, innehav och överlåtelse
            av illegala skjutvapen förväntas ge långt bättre effekt när det
            gäller att bekämpa den allvarliga brottsligheten.
          </p>
        </div>
        <div xml:id="i-BPohk4BLbk2M5NrDoXEezm" type="signatureBlock">
          <list xml:id="i-TKgNoHP1jmS6omWk3aEj6U">
            <item xml:id="i-NCqdK2rjCMwUBWduS4m97h" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
          </list>
        </div>
      </div>
    </body>
  </text>
</TEI>
