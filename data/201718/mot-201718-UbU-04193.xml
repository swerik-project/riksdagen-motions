<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-04193">
  <teiHeader>
    <fileDesc>
      <titleStmt>
        <title>med anledning av skr. 2017/18:259 En strategi för svensk rymdverksamhet</title>
        <author corresp="i-Xbq1HVkxhCYVmfPLN63HRo">av Daniel Riazat m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4193 av Daniel Riazat m.fl. (V)</title>
          <idno type="rdwebb">H5024193</idno>
          <rs type="number">4193</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H5024193/text</ref>
          <ref type="dokument_url_html">http://data.riksdagen.se/dokument/H5024193</ref>
          <ref type="dokumentstatus_url_xml">http://data.riksdagen.se/dokumentstatus/H5024193</ref>
          <ref type="docx">http://data.riksdagen.se/fil/3D5B0CF3-2A40-4A97-B15B-2CF6C7D15817</ref>
          <ref type="pdf">http://data.riksdagen.se/fil/819F19A7-EB49-4731-8152-7F2DDA1B6E68</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Xbq1HVkxhCYVmfPLN63HRo</idno>
            <name>Daniel Riazat</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NwJXKRcU5fPEzx7fW2Lb7j" type="basedOn"/>
        <correspContext corresp="i-NwJXKRcU5fPEzx7fW2Lb7j">
          <ref>Skrivelse 2017/18:259</ref>
        </correspContext>
        <correspAction xml:id="i-JLypJ83kzV6pvjcH29ES8s" type="signed"/>
        <correspContext corresp="i-JLypJ83kzV6pvjcH29ES8s">
          <note type="signatory" corresp="i-Xbq1HVkxhCYVmfPLN63HRo"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-Xte2hVf6qgEgJA6sWB1cDH"/>
        </correspContext>
        <correspAction xml:id="i-D2GwrCu2aYxTJM8hKEzjWd" type="submitted">
          <date when="2018-05-30"/>
          <time when="14:09:42"/>
        </correspAction>
        <correspAction xml:id="i-6BTXGLt1trisMdEhoqm3iv" type="dismissed">
          <date when="2018-05-31"/>
        </correspAction>
        <correspAction xml:id="i-LjRq3AyU29askrftpGCfHs" type="reviewed">
          <date when="2018-05-31"/>
          <time when="12:53:56"/>
        </correspAction>
        <correspAction xml:id="i-WBYMVGiNejwepxsmturH3N" type="referred">
          <date when="2018-06-01"/>
        </correspAction>
        <correspAction xml:id="i-WVLbyAiuB3Dm2Qp2i3ZHH4" type="assigned">
          <date when="2018-12-04"/>
          <time when="12:34:23"/>
        </correspAction>
        <correspContext corresp="i-WVLbyAiuB3Dm2Qp2i3ZHH4">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-7EokWhMvUHLyhG6N4i1GMf" type="behandlas_i"/>
        <correspContext corresp="i-7EokWhMvUHLyhG6N4i1GMf">
          <ref type="uppgift">2018/19:UbU3</ref>
          <ref type="ref_dok_id">H601UbU3</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UbU3</ref>
          <ref type="ref_dok_titel">En strategi för svensk rymdverksamhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JUXoNVNVg655iqTQ6nYjJK" type="motHeader">
        <div xml:id="i-EgWacWRj7cum3oW18sNkLT" type="motTitle">
          Motion till riksdagen 2017/18:4193 av Daniel Riazat m.fl. (V)
          med anledning av skr. 2017/18:259 En strategi för svensk rymdverksamhet
        </div>
      </div>
      <div xml:id="i-23McqX8AgxwVvC1RxaQRxt" type="motBody">
        <div xml:id="i-3PeKf4MB34TZsCSkbZWAch" type="motProposal" subtype="förslag">
          <head xml:id="i-6AS8bu9kVrVCtmZrS1q6Db">
            Förslag till riksdagsbeslut
          </head>
          <list xml:id="i-sMFHrUc1Y4vvoVYGq1jU3" style="ol">
            <item xml:id="i-8eXMMia2nTdauFz2HtrCs8">
              Riksdagen ställer sig bakom det som anförs i motionen om att
              regeringen i förslaget till strategi för svensk rymdverksamhet
              bör förtydliga att Sverige ska verka för att alla nationer efterlever
              och respekterar rymdfördraget och övriga överenskommelser slutna
              i FN som rör rymden och tillkännager detta för regeringen.
            </item>
            <item xml:id="i-NQjkgysbwnxSAx1Vtj7eXQ">
              Riksdagen ställer sig bakom det som anförs i motionen om att
              det i skrivelsen betonas att verksamheten vid Esrange ska bedrivas
              i enlighet med de klimatpolitiska målen och tillkännager detta
              för regeringen.
            </item>
            <item xml:id="i-MhhLWGWBMJxw3cvVQ2ZFpe">
              Riksdagen ställer sig bakom det som anförs i motionen om att
              regeringen bör utreda hur svensk rymddata används av utomstående
              nationer och organisationer och tillkännager detta för regeringen.
            </item>
            <item xml:id="i-2fy9JGtveAdFmtWwSfsezf">
              Riksdagen ställer sig bakom det som anförs i motionen om att
              regeringen i förslaget till strategi för svensk rymdverksamhet
              bör uppdra åt Rymdstyrelsen och Vetenskapsrådet att samverka med
              Skolverket för att sprida information om rymdverksamheten redan
              i förskolan och tillkännager detta för regeringen.
            </item>
          </list>
        </div>
        <div xml:id="i-328PdvjZdaPdLYdCFXnW8H" type="motContent">
          <head xml:id="i-QNwSGryHsS5Rtp2AsTXcB5" type="h1">
            Svensk rymdverksamhet
          </head>
          <p xml:id="i-BBPvet82eWoj6sCTZYCVe9">
            Livets villkor förändras med teknik och vetenskap. Det som sker
            i rymden kan kännas avlägset och sekundärt men i realiteten hade
            många saker i vår vardag inte fungerat utan rymdteknik. Utan satelliter
            i rymden hade vi varken haft GPS, mobiltelefoner eller tillförlitliga
            väderprognoser. Rymdverksamheten påverkar i dag alla människor
            i deras vardag. Samhället i dag är beroende av vad som sker i
            den närmsta rymden och utan rymdteknik hade viktiga funktioner
            i samhället slutat fungera.
          </p>
          <p xml:id="i-ARASo8NDJUWydB586486HH">
            Rymdverksamheten är på väg att bli alltmer kommersiell. Trots
            det så är det motiverat med statliga insatser i de fall då samhället
            är avnämare, t.ex. för rymdforskningen, för väderdata, för klimatforskning
            och för miljöövervakning. Det är också motiverat med statliga
            insatser för att svenska industriföretag ska kunna konkurrera
            på en världsmarknad där andra företag utvecklar ny teknologi i
            militära projekt och har stora skyddade hemmamarknader. Vänsterpartiet
            välkomnar därför i stora delar regeringens förslag till svensk
            rymdstrategi. Vi står även bakom Sveriges deltagande i Esa; det
            är ett bra exempel på ett väl fungerande europeiskt samarbete.
            Men det finns områden där vi menar att regeringen inte går tillräckligt
            långt och där det finns behov av skärpningar av skrivningarna.
          </p>
          <head xml:id="i-NKq9BG9yTzA3oeMwgvyiTj" type="h1">
            Värna människors personliga integritet
          </head>
          <p xml:id="i-Q2Y5pTHxFC2xRfU6ZJybs4">
            Rätten till respekt för privatlivet är en mänsklig rättighet
            och en förutsättning för demokrati. Satelliter möjliggör en enorm
            tillgång till information men de kan också användas i syfte att
            kontrollera människor. Övervakningen av vad människor gör på internet,
            via mobil och telefon, i butiker och på allmänna platser ökar
            dag för dag. Detsamma gäller privata företags och offentliga myndigheters
            insamling av personuppgifter och behandling av dessa. Aldrig tidigare
            har kunskapen om individers ageranden, tycke och smak kunnat kartläggas
            så noggrant som i dag. Olika myndigheters tillgång till signalspaning
            på enskilda har ökat genom lagar om tillgång till signalspaning
            och genom att datatrafik lagras, genom datalagringsdirektivet
            och FRA-lagen för att nämna några. Vänsterpartiet anser att det
            är läge att ta ett helhetsgrepp om integritetsskyddet i landet.
            Därför har vi tidigare motionerat om behovet av att inrätta en
            ny integritetsskyddsmyndighet.
          </p>
          <head xml:id="i-JNUEGajAjiWLCiM73cAGfD" type="h1">
            Ramarna för rymdverksamheten
          </head>
          <p xml:id="i-TWpiFY45QwqNvbYR4pb4jG">
            Redan tidigt i utvecklingen av rymdteknik sågs den ekonomiska
            potentialen i den nya tekniken. Jakten på vinst gav upphov till
            kommersialisering, vilket har inneburit ett stort deltagande från
            den privata sektorn. Det har handlat om allt från att kontrollera
            nödvändig materialtillverkning till kontroll över satelliter.
            Det är fortfarande ett tag tills företag kan börja göra vinst
            på rymdresor och naturtillgångar i rymden men villkoren för hur
            det ska gå till sätts nu.
          </p>
          <head xml:id="i-CAfEoapdksxsQnhzUBRRKu" type="h1">
            Värna internationella samarbeten
          </head>
          <p xml:id="i-FQUkxgqpNvsKX3SDDSQeyG">
            I skrivelsen skriver regeringen att Sverige ska arbeta aktivt
            i internationella organ för att ta fram relevanta styrande dokument
            och andra överenskommelser som syftar till att rymden hålls tillgänglig
            för alla och fri från vapen. Detta är en självklarhet även för
            Vänsterpartiet. Vi menar dock att det även finns behov att vara
            tydlig med att Sverige står fast vid redan gjorda överenskommelser.
            Sverige har ratificerat FN:s rymdfördrag, även känt som ”Treaty
            on Principles Governing the Activities of States in the Exploration
            and Use of Outer Space, including the Moon and Other Celestial
            Bodies”. I den slås det fast att rymden ska användas för fredliga
            syften. Varken kärnvapen eller andra massförstörelsevapen är tillåtna
            i rymden och stater ska agera fredligt i rymden. Trots det utvecklas
            det i dagsläget vapen ämnade för rymden. Vi ser med oro hur företag
            och stater inte respekterar rymdrätten och att vapen i rymden
            kan komma att bli verklighet, något som kommer att få förödande
            konsekvenser. Därför bör regeringen i förslaget till strategi
            för svensk rymdverksamhet förtydliga att Sverige ska verka för
            att alla nationer efterlever och respekterar rymdfördraget och
            övriga överenskommelser gjorda i FN avseende rymden. Detta bör
            riksdagen ställa sig bakom och ge regeringen till känna.
          </p>
          <head xml:id="i-B8RA3H3WecBbMskGjrpgTJ" type="h1">
            Esrange
          </head>
          <p xml:id="i-EnbxTXbyWziXXR3oKb2Z1R">
            Verksamheten som bedrivs vid Esrange är viktig för svensk forskningsverksamhet
            i allmänhet och klimatforskningen i synnerhet. Sverige bör och
            ska vara ett land i framkant när det gäller rymdforskning. Vänsterpartiet
            har länge uttryckt stöd för den verksamhet som bedrivs vid Esrange.
            Trots det är vi inte odelat positiva till en utbyggnad av Esrange.
          </p>
          <head xml:id="i-MeFw1zquepFFz5xyG9XPWo" type="h2">
            Sveriges urfolk
          </head>
          <p xml:id="i-8uRv8UJCeYNkPBKbStXhgp">
            Samerna är Sveriges enda ursprungsfolk och har som sådant en
            särställning bland Sveriges fem nationella minoriteter och inte
            minst i förhållande till majoritetsbefolkningen. Detta förhållande
            måste då också, naturligtvis, få konsekvenser, både för hur statens
            representanter förhåller sig till samerna som folk och samernas
            företrädare samt för vilka åtgärder som vidtas för att säkerställa
            denna särställning i praktiken. I media har man kunnat läsa att
            den planerade utbyggnaden av Esrange kommer att ske i samernas
            renbetesmarker.
          </p>
          <p xml:id="i-3sCPRgEQyfZMF1biHH9H16">
            ILO:s (International Labour Organization) konvention nr 169 om
            urfolk och stamfolk innehåller ett antal bestämmelser och åtaganden
            till skydd för urfolk. Ett grundläggande krav enligt konventionen
            är att urfolk till fullo ska åtnjuta mänskliga rättigheter och
            grundläggande friheter. Det måste vidtas åtgärder mot diskriminering
            samt utformas särskilda insatser som främjar de berörda folkens
            sociala och ekonomiska rättigheter och som skyddar deras andliga
            och kulturella värden. Detta innebär bl.a. att det måste vidtas
            konkreta åtgärder för att skydda samers land, vatten, kultur och
            miljö. ILO 169 skapar inga nya markrättigheter men ställer krav
            på att de markrättigheter som finns ska erkännas och respekteras
            samt att samernas renskötselrätt respekteras på motsvarande sätt
            som andra markrättigheter i Sverige. Rättigheternas omfattning
            måste också klarläggas. De brister som finns i dag gäller den
            geografiska omfattningen av vinterbete, omfattningen av jakt-
            och fiskerätt, rätten att upplåta jakt- och fiskerätt och skyddet
            för renskötselrätten gentemot annan markanvändning. Konventionen
            ger inte samebyarna vetorätt, däremot rätt till samråd. Redan
            i dag gäller att samebyarna är sakägare på mark där renskötselrätten
            gäller.
          </p>
          <p xml:id="i-2uu7sEUhBVp61sV2e3je24">
            Det borde vara självklart att Sverige ska ratificera ILO 169
            och garantera samer de rättigheter som anges där. Så ser det tyvärr
            inte ut. Att Sverige inte lyckats ratificera ILO 169 är förstås
            inte heller bra för konventionens ställning och för möjligheterna
            att sätta tryck på andra länder i världen att ratificera den.
          </p>
          <p xml:id="i-8dYZjgEmoyug7ajjhD6iRk">
            Det som hindrat en ratificering är framför allt att Sverige inte
            uppfyller förpliktelserna i konventionens artikel 14 om markrättigheter
            och att frågor kring samernas rätt till land och vatten inte har
            lösts. Här står olika starka intressen och olika rättigheter mot
            varandra. Med beaktande av att rennäringen är en central del av
            samernas kulturutövning har FN:s rasdiskrimineringskommitté uttalat
            sin oro över förmodade begränsningar i den traditionella nyttjanderätten
            till betesmark för renskötseln. Detta har vi skrivit mer om i
            vår motion 2017/18:2967 En samlad samepolitik.
          </p>
          <head xml:id="i-XCgnetEj9ELrYzsC5Su1yo" type="h2">
            Rymdverksamhetens klimatpåverkan
          </head>
          <p xml:id="i-2fpW8EEPwKsqbKe6ZffJCj">
            I förslaget till skrivelse står det mycket om svensk rymdverksamhets
            betydelse för klimatforskningen. Vilket Vänsterpartiet menar bör
            vara huvudsyftet med svensk rymdverksamhet. Samtidigt nämns väldigt
            lite om den samlade rymdverksamhetens påverkan på klimatet. Mycket
            av det raketbränsle som används runt om på jorden är inte bara
            miljöovänligt – det kan också vara giftigt. Därför är det viktigt
            att en utbyggnad av Esrange sker med klimatets bästa i åtanke.
            De eventuella utsläpp som sker vid rymdrelaterad forskning som
            är till samhällets bästa är mer försvarbara än utsläpp och föroreningar
            från privat kommersiell rymdindustri. Därför bör det i skrivelsen
            betonas att verksamheten vid Esrange ska bedrivas i enlighet med
            de klimatpolitiska målen. Detta bör riksdagen ställa sig bakom
            och ge regeringen till känna.
          </p>
          <head xml:id="i-D83rodob8TQyj3fjDsjK9V" type="h1">
            Fredliga syften
          </head>
          <p xml:id="i-TYo6agrRsD4JsRh1f82RfK">
            Ledorden för internationell rymdverksamhet har länge varit fred.
            Genom FN:s rymdfördrag har Sverige förbundit sig att driva rymdverksamhet
            utifrån fredliga syften för mänsklighetens bästa. Trots det sker
            i dag många militära insatser med stöd av rymdteknik och rymddata
            med ursprung i Sverige. Svensk media har rapporterat om hur den
            infrastruktur som finns vid Esrange varit USA behjälplig i deras
            drönarkrig. För att garantera att den verksamhet som bedrivs vid
            Esrange är för fredens bästa bör regeringen utreda hur svensk
            rymddata används av utomstående nationer och organisationer. Detta
            bör riksdagen ställa sig bakom och ge regeringen till känna.
          </p>
          <head xml:id="i-NaanmAueRToA64nx5HUC65" type="h1">
            En verkligt feministisk rymdpolitik
          </head>
          <p xml:id="i-VXNnmZdAKyFoePxZvWLi88">
            Det går inte att blunda för att rymdverksamheten precis som mycket
            annat genom historien har dominerats av män. Det yttersta exemplet
            är att av drygt 550 rymdresenärer är endast 59 kvinnor. När historierna
            om rymdframgångarna ska berättas är det historier om män, och
            de kvinnor som faktiskt varit med glöms bort eller osynliggörs.
            På senare år har till slut kvinnor som Katherine Johnson, Dorothy
            Vaughan, Mary Jackson och Margaret Hamilton börjat få det erkännande
            de förtjänar för sina insatser. Men mycket återstår att göra.
          </p>
          <p xml:id="i-3F3CupB4HNfE57za72ncnF">
            För att komma till rätta med jämställdhetsproblemen inom den
            svenska rymdverksamheten räcker det inte som regeringen vill med
            att sprida information om rymdverksamheten. Arbetet måste ske
            systematiskt på alla plan. För att göra det måste fler kvinnors
            insatser synliggöras. Vänsterpartiet har vid flera tillfällen
            lyft de kvalitetsproblem som ofta finns med skolornas läroböcker.
            När skolans läroböcker har granskats har man funnit att de genomsyras
            av en manlig norm. Fördomar, stereotypa föreställningar kring
            vad som är manligt och kvinnligt samt trångsynthet bevaras och
            befästs i skolan när dess roll borde vara att bryta desamma. Det
            kritiska tänkandet och granskandet måste få större tyngd i undervisningen
            redan tidigt i grundskolan. Skolorna måste därför ta större ansvar
            när det gäller inköp och inventering av läroböcker. Detta har
            vi motionerat om i 2017/18:2339 En inkluderande och likvärdig
            skola och förskola.
          </p>
          <p xml:id="i-83FtwmBcqXwUNFYCMhYiPz">
            Efter en höst av olika metoo-upprop har problemen med jämställdhet
            inom skolans värld blivit extra tydlig. På hashtaggar som #tystiklassen,
            #räckupphanden och #ickegodkänt har elever, lärare och annan skolpersonal
            delat med sig av berättelser om kränkningar i skolan. Bristen
            på jämställdhet kan också uttrycka sig på andra sätt. Forskare
            som studerat elevers gymnasieval har även kunnat peka på att svenska
            elever ofta väljer gymnasieutbildningar som de vet domineras av
            personer av samma kön som de själva för att de tror att det är
            där de kommer att trivas bäst. För Vänsterpartiet som ett feministiskt
            parti är det viktigt att alla elever får möjlighet att leva upp
            till sin fulla potential, oavsett kön. Därför måste alla elever
            få möjlighet att göra välinformerade val till gymnasiet. Eleverna
            behöver få tid och möjlighet att möta kompetenta studievägledare
            som kan få eleverna att tänka i nya banor. Studie- och yrkesvägledning
            är ofta sådant som friskolor sparar in på i jakten på vinst. Läsåret
            2016/17 gick det nästan dubbelt så många elever på en studie-
            och yrkesvägledare i friskolornas högstadier i jämförelse med
            kommunala högstadier. Vinstjakten fungerar så. Det är svårare
            att spara in på lokaler och lärare, det skulle märkas tydligare.
            I stället är det runtomkringpersonalen som försvinner till förmån
            för vinst till skolornas ägare, såsom skolsköterskan, skolbiblioteket
            och studie- och yrkesvägledningen. Det är en av många anledningar
            till att Vänsterpartiet driver kravet på vinstbegränsningar i
            välfärden.
          </p>
          <p xml:id="i-DmAh4nURkpxjXgtjoEPaar">
            Den rymdforskning som bedrivs i Sverige befinner sig inte i ett
            vakuum. Den är en del av det svenska forsknings- och högskolesamhället
            där studenter väljer utbildningsplatser baserat på stereotypa
            könsrollsmönster. Där professorer är till största delen män och
            har lättare att avancera på positioner. Delegationen för jämställdhet
            i högskolan skriver i sin redovisning Jämställdhet i högskolan,
            ska den nu ordnas en gång för alla? (2014) att bilden av akademin
            är nedslående. Det är en organisation präglad av normer och värderingar
            som bekräftar män som överordnade och där olika villkor råder
            för kvinnors och mäns meritering och karriärutveckling. Även Statskontoret
            har undersökt hur det ser ut med jämställdhet inom forskningen
            (Forskningsanslagen ur ett jämställdhetsperspektiv, 2014). I deras
            rapport framkommer det att inte bara de strategiska forskningsmedlen
            utan även basanslagen för forskning är ojämställt fördelade. Män
            tilldelas 61 procent av anslagen men utgör bara 58 procent av
            forskarna. Den sammanlagda skillnaden motsvarar alltså 3 procentenheter,
            vilket kan låta marginellt, men det motsvarar i verkligheten drygt
            80 miljoner kronor. En stor del av förklaringen till detta är
            att basanslagen ofta används för att finansiera löner till professorer,
            där män är klart överrepresenterade. Statskontoret konstaterar
            även att det i de flesta fall saknas ett medvetet arbete för att
            förändra situationen. Vänsterpartiet har tidigare motionerat om
            jämställdhetsproblemen inom svensk forskning i vår motion 2017/18:3597
            Fri forskning och trygga anställningar.
          </p>
          <p xml:id="i-UEas1X6Sz7FEhqM32MCLkB">
            För att rymdverksamheten på sikt ska kunna bli jämställd krävs
            det flera insatser som vi har för avsikt att återkomma till i
            en motion under den allmänna motionstiden. När det gäller regeringens
            förslag till insats menar vi att det måste tydliggöras att det
            krävs tidiga insatser. Där bör regeringen i förslaget till strategi
            för svensk rymdverksamhet uppdra åt Rymdstyrelsen och Vetenskapsrådet
            att samverka med Skolverket för att sprida information om rymdverksamheten
            redan i förskolan. Detta bör riksdagen ställa sig bakom och ge
            regeringen till känna.
          </p>
        </div>
        <div xml:id="i-13EASra5uCbESKowYbsfeN" type="motSignatures">
          <list xml:id="i-XgmZX7AhjFhZZ3oSpYLYk6">
            <item xml:id="i-6pCbqXvxAi8t1zfCMKySJj">
              Daniel Riazat (V)
            </item>
            <item xml:id="i-XBgCQ7NwuRy1ECY4VnFHon">
              Ulla Andersson (V)
            </item>
            <item xml:id="i-Hy3nXoSkX8EimuBDLtfvu3">
              Rossana Dinamarca (V)
            </item>
            <item xml:id="i-YFCD6wr61DVQFRLFCBdStd">
              Ali Esbati (V)
            </item>
            <item xml:id="i-SPeXuJike4uZNjNAffMWsb">
              Christina Höj Larsen (V)
            </item>
            <item xml:id="i-NM7iGdHcPp2YV2dGPncFEr">
              Momodou Jallow (V)
            </item>
          </list>
        </div>
      </div>
    </body>
  </text>
</TEI>
