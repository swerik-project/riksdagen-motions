<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00282">
  <teiHeader>
    <fileDesc>
      <titleStmt>
        <title>Ersättning till den enskilde vid expropriering</title>
        <author corresp="i-U4pHk2tFdyZvzTiVobxoV7">av Anna Bergkvist (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ersättning till den enskilde vid expropriering</title>
          <idno type="rdwebb">GU02C282</idno>
          <rs type="number">C282</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C282/text</ref>
          <ref type="dokument_url_html">http://data.riksdagen.se/dokument/GU02C282</ref>
          <ref type="dokumentstatus_url_xml">http://data.riksdagen.se/dokumentstatus/GU02C282</ref>
          <ref type="doc">http://data.riksdagen.se/fil/8FDE7464-4598-47E1-A197-186C48D06C14</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-U4pHk2tFdyZvzTiVobxoV7</idno>
            <name>Anna Bergkvist</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GFPoGysGAQipF55AKEcybN" type="signed"/>
        <correspContext corresp="i-GFPoGysGAQipF55AKEcybN">
          <note type="signatory" corresp="i-U4pHk2tFdyZvzTiVobxoV7"/>
        </correspContext>
        <correspAction xml:id="i-EbjZSC8N8oYFwMBEryQYw" type="referral">
          <date when="2006-11-07"/>
        </correspAction>
        <correspAction xml:id="i-63cHzQtGiom6Hw2v2hquBH" type="dismissal">
          <date when="2006-11-07"/>
        </correspAction>
        <correspAction xml:id="i-5LEumfuBUpVUbWeKyD5KMF" type="numbering">
          <date when="2006-11-01"/>
        </correspAction>
        <correspAction xml:id="i-JuCM8PjJaEhX91ufQ1mCJ5" type="submission">
          <date when="2006-10-31"/>
        </correspAction>
        <correspAction xml:id="i-Ccvbdte22YvtNf1rPZLRcu" type="transfer">
          <date when="2006-10-30"/>
        </correspAction>
        <correspAction xml:id="i-SGWbABaSSUYDmi7XZmhMpf" type="assigned"/>
        <correspContext corresp="i-SGWbABaSSUYDmi7XZmhMpf">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5Vvdw5akQtYubp8sv8ijHo" type="motBody">
        <div xml:id="i-H7hGDzcDBkGgfvhHCBG8Ck" type="motProposal" subtype="förslag">
          <head xml:id="i-K1afudu2W9tpHkxpiaiPQc">
            Förslag till riksdagsbeslut
          </head>
          <p xml:id="i-UtzcXBwATdn4cwGVd9BjDD">
            Riksdagen tillkännager för regeringen som sin mening vad i motionen
            anförs om att utvärdera expropriationslagen och undersöka möjligheterna
            till marknadsmässig ersättning till den enskilde vid expropriering.
          </p>
        </div>
        <div xml:id="i-5h9N4b3uYB6xuGJ9eV6prp" type="motContent">
          <head xml:id="i-RRv1deXf4EFajVQUEn8hcp" type="h1">
            Ersättning till den enskilde vid expropriering
          </head>
          <head xml:id="i-Fjb8n3iqRSHA6ienQUeqfk" type="h1">
            Marknadsmässig ersättning vid expropriering
          </head>
          <p xml:id="i-MyiZraYMaTPKamGg127g3h">
            Ersättningsreglerna i expropriationslagen fick sin nuvarande
            utformning i början av 1970-talet. Någon mer allmän översyn av
            reglerna har inte skett. Med den bakgrunden finns all anledning
            att göra en utvärdering av hur reglerna fungerar och om de, allmänt
            sett, leder till rimliga och rättvisa resultat för den enskilde.
            Jag anser därför att en genomgripande översyn av expropriationslagen
            bör genomföras för att undersöka möjligheterna till att det offentliga
            ersätter den enskilde marknadsmässigt vid expropriering.
          </p>
          <p xml:id="i-c76v1fSu69BKu2kxCed5h">
            Det privata ägandet är djupt rotat i den svenska folksjälen.
            Många svenskar härstammar från självägande bönder. Historiskt
            sett har det privata ägandet av jord, skog och hus varit både
            vanligt och betydelsefullt i Sverige. Äganderätten är en etiskt
            motiverad rättighet, som också har stöd i såväl FN som den europeiska
            deklarationen om mänskliga rättigheter. Alla medborgare har rätt
            att äga och förfoga över frukterna av sitt arbete. Staten har
            därmed också en moralisk skyldighet att respektera alla medborgares
            äganderätt.
          </p>
          <p xml:id="i-GidbSXeo5mUCVZHXNre9Dt">
            Värnandet av äganderätten är viktig, både för fortsatt utveckling
            och för ekonomi och långsiktig trygghet. Eget ägande ger också
            möjlighet att ta andra hänsyn än strikt ekonomiska. Många familjer
            har i generationer vårdat och värnat sina marker. Detta har givit
            värdefulla miljöer som allt fler i dag uppskattar, men inte alltid
            vet eller förstår hur de uppkommit. Moderaterna tycker att fler
            borde äga skog och mark och är därför kritiska till hur tidigare
            regeringar valt att i stället köpa eller lösa in enskildas mark,
            av naturvårdsskäl. En sådan marksocialisering behöver inte vara
            en garanti för ett fortsatt miljöbevarande.
          </p>
          <p xml:id="i-5Vrb5fzxaVs2XuFgh5LQFe">
            Ibland sker det statliga övertagandet i ett specifikt syfte att
            t.ex. säkra den biologiska mångfalden men tyvärr drabbas alltför
            ofta enskilda markägare, och markens biologiska mångfald tas inte
            tillvara lika effektivt av staten som av enskilda ägare som levt
            på och med marken under många generationer. När nya kraftledningar
            skall byggas har markägaren sällan något att säga till om trots
            att han eller hon kanske har en bättre lösning på hur och var
            ledningen bör dras.
          </p>
          <p xml:id="i-BRciQrt4MhVCFh1HXUFAvy">
            Med äganderätten följer rätten att bestämma över, bruka, bebygga
            och sälja egendom. Expropriation av mark är en direkt kränkning
            av äganderätten och bör endast komma i fråga i de fall då synnerligen
            angelägna samhällsintressen är påkallade. Det är inte värdigt
            en rättsstat att tillåta tvångsmässiga ingrepp i äganderätten
            på de grunder som nuvarande expropriationsändamål medger. När
            intrång i brukandet sker måste det offentliga ersätta markägare
            fullt ut.
          </p>
          <p xml:id="i-Pih3uAF7BLVfKDT9mJTrrC">
            Innan ett markköp eller inlösen sker bör i första hand prövas
            om ett skötselavtal kan upprättas mellan markägare och stat. På
            så vis kan ägaren fortsatt sköta marken, som givit upphov till
            det som är värdefullt, dessutom mot ersättning. Frivilliga lösningar
            är alltid att föredra framför tvång.
          </p>
          <p xml:id="i-JQBAAaJes7S7Lj1tE7Uwyt">
            I den naturliga förändring som sker i våra liv och i miljön runt
            om är det viktigt med balans. Att bevara en miljö behöver inte
            innebära att den inte kan nyttjas. För att landsbygdens miljöer
            skall nå en hållbar utveckling måste både den ekonomiska, miljömässiga
            och den sociala utvecklingen vägas mot varandra. Men framförarallt
            måste det ske en utvärdering av om de vinster som kan tänkas uppstå
            väl överstiger det övergrepp som den enskilde utsätts för vid
            en expropriering. Skall den enskilde utsättas för en sådan kränkning
            bör också ersättningen motsvara marknadsvärdet på den mark som
            beslagtas.
          </p>
        </div>
        <div xml:id="i-VcsHW1aeKmRWG75QMf6zJK" type="signatureBlock">
          <list xml:id="i-A2hhtMFXpzCdYPWrv3dWVf">
            <item xml:id="i-3Mugpz89kW4gGJs73xT5Cj" who="i-U4pHk2tFdyZvzTiVobxoV7" type="signature">
              Anna Bergkvist (m)
            </item>
          </list>
        </div>
      </div>
    </body>
  </text>
</TEI>
