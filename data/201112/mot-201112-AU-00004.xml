<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00004">
  <teiHeader>
    <fileDesc>
      <titleStmt>
        <title>med anledning av prop. 2011/12:122 Diskriminering som har samband med kön i fråga om försäkringstjänster</title>
        <author corresp="i-TrXGyxsScvTSQxnJXvtZZW">av Sven-Olof Sällström (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2011/12:122 Diskriminering som har samband med kön i fråga om försäkringstjänster</title>
          <idno type="rdwebb">GZ02A4</idno>
          <rs type="number">A4</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A4/text</ref>
          <ref type="dokument_url_html">http://data.riksdagen.se/dokument/GZ02A4</ref>
          <ref type="dokumentstatus_url_xml">http://data.riksdagen.se/dokumentstatus/GZ02A4</ref>
          <ref type="doc">http://data.riksdagen.se/fil/DA3052B8-803D-45C0-8681-0AE6969B574C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TrXGyxsScvTSQxnJXvtZZW</idno>
            <name>Sven-Olof Sällström</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Nn8j6mwnb7HKzfw2KgU9V5"/>
        <correspContext corresp="i-Nn8j6mwnb7HKzfw2KgU9V5">
          <ref>Proposition 2011/12:122</ref>
        </correspContext>
        <correspAction xml:id="i-EjunjF8gYYfy69dGz1CQgb" type="signed"/>
        <correspContext corresp="i-EjunjF8gYYfy69dGz1CQgb">
          <note type="signatory" corresp="i-TrXGyxsScvTSQxnJXvtZZW"/>
        </correspContext>
        <correspAction type="referral" xml:id="i-XfzMyST27VUSw18LxizYC3">
          <date when="2012-04-13"/>
        </correspAction>
        <correspAction type="referral" xml:id="i-Do4QUVDtx828vVBHUmhzGV">
          <date when="2012-04-13"/>
        </correspAction>
        <correspAction type="dismissal" xml:id="i-XBX6cenWRdZmzxGu1wFdhM">
          <date when="2012-04-12"/>
        </correspAction>
        <correspAction type="dismissal" xml:id="i-Pc35pohUKGQhAWskMqk6UR">
          <date when="2012-04-12"/>
        </correspAction>
        <correspAction type="submission" xml:id="i-TgZBohq4De243RCKqZQay">
          <date when="2012-04-11"/>
        </correspAction>
        <correspAction type="transfer" xml:id="i-X5XWJmj464fxiUNmdu1sHM">
          <date when="2012-04-11"/>
        </correspAction>
        <correspAction type="assigned" xml:id="i-N1yxoz1SZu1NDdDjuHfRon"/>
        <correspContext corresp="i-N1yxoz1SZu1NDdDjuHfRon">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-hMDkyWbfuD84Ls8mCgpYk">
            Förslag till riksdagsbeslut
          </head>
          <p xml:id="i-CFXuC8jgmn2riV6yGNrAJB">
            Riksdagen avslår proposition 2011/12:122 Diskriminering som har
            samband med kön i fråga om försäkringstjänster.
          </p>
        </div>
        <div type="motContent">
          <head type="h1" xml:id="i-454aoxSjNZsScVWhzSMJgd">
            Motivering
          </head>
          <p xml:id="i-5skkufC4iii2EVq6YASa7w">
            I propositionen föreslås bland annat ett särskilt förbud mot
            att kvinnor och män betalar olika försäkringspremier och att det
            generella undantaget i diskrimineringslagen från förbudet mot
            diskriminering som har samband med kön vid tillhandahållande av
            försäkringstjänster därmed tas bort. Könsneutrala beräkningar
            ska nu vara lag, efter en dom i EU-domstolen som förkunnade att
            dagens regler är ett hinder för utvecklingen mot ett jämställt
            samhälle. Försäkringsavtal som ingåtts före ikraftträdandet ska
            inte omfattas av de nya bestämmelserna. Regeringens tolkning är
            att det måste i enlighet med artikel 5.1 i direktivet framgå att
            det inte är tillåtet att använda sig av olika försäkringspremier
            och ersättningar för kvinnor och män då beräkningarna baserats
            på kön. Vidare säger man att det inte finns någon anledning att
            ens analysera kommissionens direktiv eftersom Sverige ändå är
            skyldigt att anpassa sig efter EU-domstolen. Sverigedemokraternas
            uppfattning är att EU-domstolens dom, och det av den bakgrunden
            efterföljande meddelandet från Europeiska kommissionen, försvårar
            snarare än tydliggör. Artikel 21.1 i Europeiska unionens stadga
            om de grundläggande rättigheterna slår fast att all diskriminering
            på grund av bland annat kön ska vara förbjuden. Det är en uppfattning
            Sverigedemokraterna värnar, men att kvinnor och män under olika
            tillfällen betalar olika försäkringspremier på grund av olika
            leverne är svårligen att klassa som diskriminering. Hade premierna
            däremot varit ogrundade eller oskäliga hade det varit en helt
            annan sak.
          </p>
          <p xml:id="i-LP7qisy7wFQtCafhCH8BXK">
            Tolkningen är synnerligen otydlig. I rådets direktiv 2004/113/EG
            står det att medlemsstaterna ska se till att användningen av kön
            som en faktor vid beräkningen av premier och ersättningar i samband
            med försäkringar och därmed sammanhängande finansiella tjänster
            inte resulterar i att skillnader uppstår i enskilda personers
            premier och ersättningar. Det är mycket otydligt eftersom enskilda
            individer tillhör olika kön och därmed har olika förutsättningar.
            Att enskilda män och kvinnor får betala olika premier är lika
            naturligt som att andra individer betalar olika premier beroende
            på vilket kollektiv de ingår i oavsett om det är på grund av ålder,
            bostadsort, social bakgrund och yrke. Som exempel kan nämnas att
            försäkringsbolag omöjligen kan göra en perfekt individuell bedömning
            för samtliga ungdomar som ansöker om bilförsäkring premien kommer
            generellt att ligga högre på grund av ett fåtal ungdomars större
            olycksbenägenhet i trafiken, relativt äldre grupper. Det är också
            troligt, och heller inte oskäligt, om till exempel unga män får
            betala en ännu högre premie än unga kvinnor på grund av högre
            riskbeteende. Kommissionen menar att kön som beräkningsfaktor
            är tillåten på en aggregerad nivå, förutsatt att det inte leder
            till differentiering på individnivå, men den tolkningen är som
            tidigare sagts motsägelsefull eftersom individerna tillsammans
            utgör kollektivet.
          </p>
          <p xml:id="i-SpMn7Z78FcL1pFCdiGKRui">
            Precis som ålder är en relevant parameter, ska även kön vara
            det. För att tydliggöra att kön i sig är en viktig beräkningsgrund,
            finns flera exempel från propositionen. Vid 35 års ålder har män
            45 procent högre dödlighet än kvinnor. Den högre dödssannolikheten
            leder till att män får betala en högre premie än jämnåriga kvinnliga
            försäkringstagare. Vid 65 års ålder förväntas kvinnor leva tre
            år längre än män, vilket gör att de månatliga utbetalningarna
            av sparkapital blir lägre. Det finns också statistik på hur sannolikheten
            för insjuknande skiljer sig åt mellan män och kvinnor och mellan
            olika åldrar. En studie 2006 av Försäkringsförbundet, med statistiskt
            underlag på 5,6 miljoner svenskar, visade vidare att av 16 analyserade
            faktorer som förklaring till sjukdom är kön den huvudsakliga faktorn.
            De andra 15 faktorerna kunde inte enskilt förklara några skillnader.
            Här blir det tydligt att kön i sig är en mycket relevant parameter
            och att det är mycket svårt att bortse från kön när det gäller
            skattning av förväntade utbetalningar.
          </p>
          <p xml:id="i-8v7Vi29oxzZdEihjy7NSSs">
            Det ovan nämnda kan rimligen leda till olika premier, och det
            är ingenting vi sverigedemokrater vänder oss emot. Vi ser det
            tvärtom som fullt naturligt eftersom försäkringsbolagen inte bedriver
            social verksamhet. Så länge livförsäkringar inte ingår i välfärden
            måste också de privata försäkringsföretagen ta ut de marginaler
            de finner nödvändiga. På grund av att differentierade premier
            inte får förekomma mellan män och kvinnor, anför kommissionen
            att möjligheten att erbjuda könsspecifika försäkringsprodukter
            () är utesluten vad gäller graviditet och moderskap. Regeringen
            tror sig dock kunna frångå detta förbud eftersom det endast är
            differentierad prissättning som kommissionen vänder sig emot,
            så i teorin kan gravidförsäkringar finnas kvar så länge ett försäkringsbolag
            inte tar ut någon högre premie för den som vill ha det. Sverigedemokraterna
            vänder sig starkt emot kommissionens tolkning och menar att det
            även fortsättningsvis bör marknadsföras gravidförsäkringar, och
            att försäkringsbolagen därmed har rätt att ta ut högre premier
            för de personer som önskar teckna dessa. Att något sådant skulle
            tolkas som diskriminering är orimligt. Det är osannolikt att försäkringsbolag
            i fortsättningen skulle erbjuda gravidförsäkringar om de inte
            tilläts ta ut en premie motsvarande risken. Det bör också påpekas
            att flera remissinstanser har haft synpunkter på förslaget, antingen
            genom invändningar mot förslaget som sådant, eller genom krav
            på förtydligande av EU-domstolens dom, inte minst i frågan om
            huruvida gravidförsäkringar kommer att vara tillåtna i fortsättningen.
          </p>
          <p xml:id="i-PF2vRPFCGk3xDMn2eDiT3C">
            Med propositionens förslag riskerar välfärdskostnader att öka
            genom att underförsäkring uppstår på grund av orättfärdiga, nya
            premier. Kvinnor kommer att få betala högre premier än de gör
            i nuläget vad gäller livförsäkring, medan män får betala relativt
            lägre premier. Kvinnors premier förväntas öka med hela 34 procent,
            enligt rapporten Försäkringsföretagen och principen om likabehandling.
            Mäns premier förväntas minska med 12 procent. Pensionsförsäkringspremierna
            förväntas stiga med 6 procent för kvinnor och sjunka med 5 procent
            för män, eftersom mäns högre premier på grund av ökad sannolikhet
            för dödlighet kommer att övervältras på kvinnors premier. Vad
            gäller sjukförsäkringar kommer troligen män få betala högre premier
            eftersom kvinnors högre sjuklighet inte får avspeglas i priset,
            varpå deras högre premier övervältras på männen. Allt detta visar
            på hur verklighetsfrämmande så kallade könsneutrala premier är,
            och hur kostnaderna inte kommer att försvinna. Försäkringsbolagens
            förväntade bortfall är lika stort, men kommer att omfördelas mellan
            kvinnor och män huvudsakligen är det kvinnorna som förlorar för
            att de får betala priset för mäns högre premier.
          </p>
          <p xml:id="i-PMjttxVhdCLqfcqAFSgZtG">
            Sverigedemokraterna står bakom det övergripande målet för jämställdhetspolitiken,
            nämligen att kvinnor och män ska ha samma makt att forma samhället
            och sina egna liv. Det innebär inte att kvinnor och män i alla
            avseenden ska leva identiska liv eller att de ska bli likadana.
            Den av regeringen lagda propositionen, som har sin grund i EU-beslut,
            bör med anledning av det ovan anförda avslås.
          </p>
        </div>
        <div type="motSignatures">
          <list>
            <item xml:id="i-9b6TF6hme11g3jgfB83BYa" who="i-TrXGyxsScvTSQxnJXvtZZW">
              Sven-Olof Sällström (SD)
            </item>
          </list>
        </div>
      </div>
    </body>
  </text>
</TEI>
