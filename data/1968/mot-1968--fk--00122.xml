<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__122/mot_1968__fk__122-001.pdf"/>
      <div type="motHeader" xml:id="i-WYg5EeDLyNekVc2zihxtiJ">
        <div type="motTitle" xml:id="i-9RY6kFqi2S2FgAvqQAwzfa"/>
        <div type="motSubmissionInfo" xml:id="i-8CRrJEBFAXWTDjHQNc1K8z"/>
      </div>
      <div type="motBody" xml:id="i-4SCfdTNa5BeX23ij4P8Nn2">
        <div xml:id="i-VZTVavCrspYNPjsenqER2H">
          <p xml:id="i-SLYA3Bmd9vrKiQiDFdBn8n">
            122—134 Motioner i Första kammaren, nr 122 år 1968 1
          </p>
          <p xml:id="i-C9UdntK75tNWJuxW5exENz">
            Nr 122
          </p>
          <p xml:id="i-GpEggF2bPzs6r5doEVRKNg">
            Av herr Nyman m. fl., om rätt till skattefri avsättning av medel
            för omskolning av personal, m. m.
          </p>
          <p xml:id="i-2g9Z1YZ53A42FMAEMXmUEx">
            (Lika lydande med motion nr 166 i Andra kammaren)
          </p>
          <p xml:id="i-xgQiKMotsZdm4D78QjczE">
            Hela den svenska företagarvärlden liksom statliga och kommunala
            verk och inrättningar strävar i dag efter att genom rationaliseringsåtgärder
            nå fram till ett minskat behov av arbetskraft och därmed sänka
            kostnaderna. På produktionssidan, där man började redan på 1930-talet,
            har man nått längst. Nu är det den administrativa sidans — kontorens
            — tur. Det har i samband med de senaste årens konjunktursvacka
            drabbat många enskilda anställda och speciellt äldre och yngre
            arbetstagare. Det finns i dag i Sverige ca 1,3 miljon tjänstemän,
            fördelade inom statlig, kommunal och enskild administration. Länge
            intog de gentemot arbetarna en privilegierad ställning på sina
            arbetsplatser. Skillnaderna har alltmer försvunnit, även om en
            del återstår. Den snabba tillväxten av tjänstemannakåren, som
            1970 beräknas till 1,5 miljon samtidigt som antalet arbetare tycks
            stagnera vid omkring 1,6 mil- jon, har bl.a. gjort, att arbetsgivarna
            alltmer börjat se på möjligheterna alt rationalisera kontorsarbetet.
            Detta aktualiserades i fjol av en program- grupp för administrativ
            rationalisering i nära samarbete med IVA:s ra- tionaliseringsavdelning.
            Utredningen pekade på att våra kontor kommer att kosta ca 30 miljarder
            kronor år 1970. Arbetet på kontor har genom introduktion av nya
            administrativa tekniker och hjälpmedel som datamaskiner, effektivare
            kontorsmaskiner av olika slag, bättre planerade arbetslokaler
            och nya analysmetoder förändrats och effektiviserats. Och än har
            vi enligt expertisen endast kommit en bit på väg. Dessa explosionsartat
            utvecklade möjligheter har förändrat tjänste- mannapersonalens
            arbetsförhållanden och arbetsuppgifter och starkt med- verkat
            till att också minska personalbehovet. Som ett exempel från statlig
            verksamhet kan nämnas, att vid postbanken berör dess rationaliseringsprogram
            ca 1000 anställda, företrädesvis kvin- nor, av vilka de som stannar
            kvar beredes annat arbete. Den pågående strukturomvandlingen inom
            näringslivet samt den kon- junktursvacka som vi upplevt de senaste
            åren har jämte de tekniska hjälp- medel som ovan nämnts påskyndat
            rationaliseringen av det administrativa arbetet. En större grupp
            tjänstemän har därvid omplacerats, omskolats och friställts. Detta
            har skapat problem i synnerhet för äldre och yngre.
          </p>
          <p xml:id="i-CtThd31Rc3E1cSNuyqULbY">
            0109618 Bihang till riksdagens protokoll 1968. 3 saml. Nr 122—134
          </p>
          <pb facs="riksdagen-motions-pdf/data/1968/mot_1968__fk__122/mot_1968__fk__122-002.pdf"/>
          <p xml:id="i-UFLXRSxjSJ45soavWuMBJA">
            2 Motioner i Första kammaren, nr 122 år 1968
          </p>
          <p xml:id="i-R7izUAyPhFsV6pmADBAX16">
            För närvarande räknar man med att ca 5000 tjänstemän är utan
            arbete och därtill kommer de som är under viss utbildning eller
            omskolning i AMS:s regi. Ungdom som nyutexaminerats i våras från
            tekniska skolor och handelsskolor har mött en mycket kärv arbetsmarknad
            och går utan syssel- sättning eller under fortbildning. Företagen
            har stora svårigheter att ens taga emot dessa ungdomar som praktikanter.
            Många företag har icke vid- tagit åtgärder för att direkt friställa
            sina anställda men försöker genom omplacering bereda dem sysselsättning.
            Därvid möter många problem. Ve- derbörande har kommit upp i ålder
            och lön och kan därför icke acceptera de arbetsuppgifter som erbjudes
            och som kanske en yngre tjänsteman sköter med betydligt lägre
            lön. Vederbörande vill icke lämna orten etc. Friställning av personal
            är alltid ett pinsamt beslut. Företagen kan icke tänkas upphöra
            med rationaliseringssträvandena. I en sådan situation skulle det
            för många företag vara önskvärt och värdefullt att få möjlighet
            att skattemässigt avsätta medel till särskilda fonder, som vid
            behov kunde få användas att hjälpa sådana anställda, såväl tjänstemän
            som arbetare, som måste omställas eller i sämsta fall friställas.
            Detta skulle bland de anställda skapa en större trygghet och för
            företagsledningen ge ökade möjligheter att behålla sin personal,
            särskilt äldre, samt också ge möjlighet att bereda de nyutexaminerade
            meningsfyllt arbete, praktik.
          </p>
          <p xml:id="i-2NkzsQRuZteeW2KfdHVqoe">
            Med åberopande av vad här ovan framförts anhålles,
          </p>
          <p xml:id="i-6uCWtFxGqHTfeAVuZigGZj">
            att riksdagen i skrivelse till Kungl. Maj:t måtte hemställa om
            en snabb utredning av möjligheterna att låta företag skattemässigt
            få avsätta särskilda fonder för personalens om- skolning, omplacering
            och friställning.
          </p>
          <p xml:id="i-H1nuC2n6CrBZgSSoqf5RDn">
            Stockholm den 19 januari 1968
          </p>
          <p xml:id="i-HRgGzcj2asPtzGGfjawaEc">
            Sven Nyman (fp) S.-0. Österdahl (fp) Eric G. Peterson (fp)
          </p>
        </div>
      </div>
    </body>
  </text>
</TEI>
