<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00010">
  <teiHeader>
    <fileDesc>
      <titleStmt>
        <title>med anledning av prop. 2008/09:39 Sänkt skatt på förvärvsinkomster</title>
        <author corresp="i-pSqD9LHdbNUrj3thRcKhS">av Marie Engström m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2008/09:39 Sänkt skatt på förvärvsinkomster</title>
          <idno type="rdwebb">GW02Sk10</idno>
          <rs type="number">Sk10</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk10/text</ref>
          <ref type="dokument_url_html">http://data.riksdagen.se/dokument/GW02Sk10</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk10</ref>
          <ref type="doc">http://data.riksdagen.se/fil/0AC69946-6495-4953-8F00-FD7C4A3CA048</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-25WxksgKXNp846KikK92zT" type="basedOn"/>
        <correspContext corresp="i-25WxksgKXNp846KikK92zT">
          <ref>Proposition 2008/09:39</ref>
        </correspContext>
        <correspAction xml:id="i-FhyrTknsgNEsh99NpN2SCQ" type="signed"/>
        <correspContext corresp="i-FhyrTknsgNEsh99NpN2SCQ">
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-3ce8N9Bsyrmujandw3wkZB" type="referral">
          <date when="2008-11-11"/>
        </correspAction>
        <correspAction xml:id="i-9Rg5onxuCkir5RpsWDfSCv" type="dismissal">
          <date when="2008-11-10"/>
        </correspAction>
        <correspAction xml:id="i-Cn3sHx7Pxe4kXPRmrDwHpe" type="dismissal">
          <date when="2008-11-10"/>
        </correspAction>
        <correspAction xml:id="i-2QcQLJBWRLiaGXwQ8r75Ao" type="transfer">
          <date when="2008-11-05"/>
        </correspAction>
        <correspAction xml:id="i-VkkKMtz5TvYrUoSmso244D" type="submission">
          <date when="2008-11-05"/>
        </correspAction>
        <correspAction xml:id="i-4FBDgxbgYyKHdyM2oSovHQ" type="assigned"/>
        <correspContext corresp="i-4FBDgxbgYyKHdyM2oSovHQ">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-SqQsaFMYHv4iUCdgmQLy6v" type="motBody">
        <div xml:id="i-QZ6ELzCbNbJZjbAPrzhvZM" type="TOC">
          <head xml:id="i-WqQfLdbVFFVe4hUEhVgABL">
            1 Innehållsförteckning
          </head>
          <list xml:id="i-J5HhLRiKi9i83V6sXLgvMy">
            <item xml:id="i-Y7XkQgaUyCyQFadXgDm1S8">
              2 Förslag till riksdagsbeslut 2
            </item>
            <item xml:id="i-nbWjToaxBCVN8mREeS4w1">
              3 Propositionens innehåll 2
            </item>
            <item xml:id="i-TKH9SNZJgknWQCjQ34mkJL">
              4 Regeringens skattepolitik 2
            </item>
            <item xml:id="i-9QUDBd3cSjGjUxxJxaPTcD">
              4.1 Jobbskatteavdraget steg 3 3
            </item>
            <item xml:id="i-NesoiqG1dHj8y7CseuA2ur">
              4.1.1 Hellre välfärdssatsningar än skattesänkningar 3
            </item>
            <item xml:id="i-2miTzmra3LZA7ATX7QowJL">
              4.1.2 En dyr och orättvis reform 4
            </item>
            <item xml:id="i-AoHRYAbhxA42qVhhzcKKTo">
              4.1.3 Jobbskatteavdraget för personer som fyllt 65 år 4
            </item>
            <item xml:id="i-6eA6C9kk3XLBucxBXfkKN6">
              4.2 Statlig inkomstskatt på förvärvsinkomster 5
            </item>
            <item xml:id="i-CvKY1XffgL5a8MnWiCb1E2">
              5 Vänsterpartiets förslag 5
            </item>
            <item xml:id="i-BwehvB4He9XdDxyCU1F5sd">
              5.1 Ett höjt grundavdrag för rättvisa inkomstskatter 5
            </item>
          </list>
        </div>
        <div xml:id="i-2uVmL3KYFiDqtG4YLeLy5a" type="motProposal" subtype="förslag">
          <head xml:id="i-JC5i9knJZ3qZtevRB6RCde">
            2 Förslag till riksdagsbeslut
          </head>
          <list xml:id="i-5o4CwQGYs39sZMKUmKFnGa" style="ol">
            <item xml:id="i-NpH3Hy7TcX38yADqY6r3cT">
              Riksdagen avslår regeringens proposition 2008/09:39 Sänkt skatt
              på förvärvsinkomster.
            </item>
            <item xml:id="i-L1Hrb6fTt43y3ABzTnPbf1">
              Riksdagen tillkännager för regeringen som sin mening vad som
              anförs i motionen om förändringar i grundavdraget.
            </item>
          </list>
        </div>
        <div xml:id="i-8Bgb891Qfa2hxTrrLxzPrr" type="motContent">
          <head xml:id="i-2dhRyEimVAYpGkcmJjxQJL" type="h1">
            3 Propositionens innehåll
          </head>
          <p xml:id="i-DTigKZPsVVbczRH872oQWR">
            Regeringen föreslår i propositionen att skatten på förvärvsinkomster
            sänks med 15 miljarder kronor. Man föreslår dels att jobbskatteavdraget
            i ett tredje steg höjs för personer under 65 år, dels att jobbskatteavdraget
            delvis förenklas för personer över 65 år.
          </p>
          <p xml:id="i-29NeP8yuscUF2RC15gMLqf">
            Förslaget innebär att nuvarande nivåer i jobbskatteavdraget höjs
            för personer under 65 år som har arbetsinkomster som överstiger
            0,91 prisbasbelopp. Detta motsvarar en skattelättnad med upp till
            3 000 kr per år vid en genomsnittlig skattesats för kommunal inkomstskatt
            (31,44 % för 2008).
          </p>
          <p xml:id="i-A61Wq8WR9muQddbNEEZkbj">
            Förenklingen av jobbskatteavdraget innebär att jobbskatteavdraget
            för personer under 65 år föreslås uppgå till
          </p>
          <p xml:id="i-MPjAHuYuJUZSyUTS92L1A8">
            20 % av arbetsinkomsterna för den del av arbetsinkomsterna som
            inte överstiger 100 000 kr, och
          </p>
          <p xml:id="i-6tZ97rA8KVEARMtzPpRnTJ">
            5 % av arbetsinkomsterna för den del av arbetsinkomsterna som
            överstiger 100 000 men inte 300 000 kr.
          </p>
          <p xml:id="i-GN1hXe5F6xeX5Wasdmk2dU">
            Vidare föreslås en sänkning av den statliga skatten genom att
            den nedre skiktgränsen höjs från 349 500 till 367 600 kr för beskattningsåret
            2009. Personer som har årsinkomster under 367 600 kr kommer alltså
            inte att betala statlig skatt med regeringens förslag. Den övre
            skiktgränsen föreslår regeringen ska fastställas till 526 200
            kr.
          </p>
          <head xml:id="i-P8WXfHJs47C1oJkcEtCyKd" type="h1">
            4 Regeringens skattepolitik
          </head>
          <p xml:id="i-9Hp7Mp3LikxNNdkqM8zWfr">
            Vänsterpartiet har vid flera andra tillfällen kritiserat regeringens
            skattepolitik på ett övergripande plan, och den här propositionen
            ger oss anledning att vidhålla den kritiken.
          </p>
          <p xml:id="i-PWW4YvNXehYdhbibe4Rv9s">
            Regeringen har på mycket kort tid genomfört stora skattesänkningar.
            Det innebär ett systemskifte på skatteområdet samtidigt som det
            bidragit till att urholka skattebaserna. I och med det minskas
            möjligheterna till en rättvis fördelning av ekonomiska resurser,
            och möjligheterna till välfärdssatsningar begränsas.
          </p>
          <p xml:id="i-6bxPtQWwbgtFYYAq5Mdb3J">
            Skatterna har sänkts mest för höginkomsttagare och förmögna samtidigt
            som arbetslösa, sjuka och pensionärer står för finansieringen.
            Det betyder att Sverige har fått vidgade klyftor. Vänsterpartiet
            kan i diagrammet nedan dessutom visa hur regeringens skattepolitik
            där alla tre stegen i jobbskatteavdraget ingår inte bara gynnat
            höginkomsttagare utan också på ett påtagligt sätt ökat mäns nettoinkomster
            jämfört med kvinnors. Ett flertal av regeringens skatteåtgärder
            är dessutom riktade till grupper eller sektorer av näringslivet
            på ett sådant sätt att vi får fler undantag från en likformig
            beskattning.
          </p>
          <p xml:id="i-Cx3mqoi75jSK2eRg2QSpPV">
            Förklaring till diagrammet: Andelen av den totala förändringen
            av inkomsterna per decil fördelad på män och kvinnor. Fördelningsanalysen
            har tagit hänsyn till skatteförändringar enligt budgetpropositionen
            för 2007, 2008 och 2009 samt 2007 och 2008 års ekonomiska vårproposition.
            Förslagen analyseras i förhållande till de regler som gällde före
            regeringsskiftet hösten 2006. (Källa: riksdagens utredningstjänst)
          </p>
          <head xml:id="i-k6MhC8HN6T2Xac9xF1bdU" type="h2">
            4.1 Jobbskatteavdraget steg 3
          </head>
          <head xml:id="i-Ng6XrvjcnSgRxc6DQAALjX" type="h3">
            4.1.1 Hellre välfärdssatsningar än skattesänkningar
          </head>
          <p xml:id="i-W8aiMCxDDLx6GiCqepmeDY">
            Regeringen föreslår att steg tre i jobbskatteavdraget införs
            fr.o.m. den 1 januari 2009. Vänsterpartiet avvisar förslaget precis
            som vi gjort med de två föregående stegen. För detta finns flera
            skäl.
          </p>
          <p xml:id="i-LKEVCRvsnxiHBTfv3T2d3o">
            Regeringens främsta argument för både jobbskattereformen som
            helhet och för dess tredje steg är att reformen anses vara sysselsättningsfrämjande
            och att den minskar det s.k. utanförskapet. Man menar att man
            genom att sänka skatten på arbete gör det mer lönsamt för människor
            att arbeta, och därför kommer fler människor att välja att arbeta
            mer.
          </p>
          <p xml:id="i-SzQsaQgUXhukVtnoUKiP9R">
            Vi i Vänsterpartiet tror att det är en kraftig överdrift att
            säga att nivån på skatteuttaget påtagligt skulle påverka människors
            vilja att arbeta i Sverige. Det är naturligtvis inte bara skatter
            utan också lönenivåer som har betydelse för arbetskraftsutbudet.
            Dessutom påverkas viljan att betala skatt givetvis av vad skatteintäkterna
            används till. En undersökning gjord av SKL (Sveriges Kommuner
            och Landsting) visar att viljan att betala skatt är hög och att
            många föredrar satsningar på t.ex. vård och äldreomsorg framför
            skattesänkningar. I det här sammanhanget är det intressant att
            notera att regeringen menar att ett skäl för jobbskatteavdraget
            är att det i förlängningen ska bidra till att säkra välfärdssystemet,
            detta samtidigt som en del av skattesänkningen finansieras just
            via nedskärningar i trygghetssystemen.
          </p>
          <p xml:id="i-Y7YG7wUGS8N66GxnALxcoQ">
            Att man inte ska drabbas av stora inkomstbortfall vid sjukdom
            och arbetslöshet är viktiga delar i Vänsterpartiets politik. Vi
            menar därför, i likhet med LO:s remissvar, att det inte finns
            utrymme för skattesänkningar. Det finns flera områden i välfärden
            där vi anser att man i stället bör satsa pengar. Detta är ett
            argument som vi menar förstärks av det nedåtgående konjunkturläget.
          </p>
          <head xml:id="i-74uHd5tmSnSY5YnARXPg99" type="h3">
            4.1.2 En dyr och orättvis reform
          </head>
          <p xml:id="i-LohK4aokn1dT5X9RvumsKs">
            LO-ekonomerna har i rapporten Jobbskatteavdraget Ger ett generellt
            förvärvsavdrag valuta för pengarna? från augusti i år utvärderat
            effekterna av jobbskatteavdragets två första steg. En av deras
            slutsatser är att även om jobbskattereformen haft viss effekt
            på sysselsättningen är reformen ett dyrt sätt att skapa jobb.
          </p>
          <p xml:id="i-UEHpHPxbyqUG2AZmjvr1V8">
            LO har även i sitt remissvar gjort beräkningar som visar att
            om man i stället för att införa jobbskatteavdragets tredje steg
            satsar på arbetsmarknadsutbildning ger detta troligtvis jobb åt
            lika många personer. Skillnaden mellan åtgärderna är att kostnaden
            för jobbskatteavdraget återkommer varje år medan kostnaden för
            arbetsmarknadsutbildningar utgör en engångskostnad. Dessutom menar
            LO, och Vänsterpartiet är av samma uppfattning, att utbildning
            ger möjligheter att ta ett bättre avlönat jobb medan jobbskatteavdraget
            försvagar incitamenten för utbildning.
          </p>
          <p xml:id="i-8bwKmyeaPaA6eD2gng42Eq">
            Ytterligare skäl för att avvisa regeringens förslag är att jobbskatteavdragets
            steg tre, precis som de två föregående stegen, inte kommer sjuka,
            arbetslösa och pensionärer till del. Det tycker vi är orättvist.
            Även om vissa personer i de här grupperna kanske kan öka sitt
            arbetskraftsutbud med någon del kvarstår det faktum att reformen
            nästan helt tillfaller personer som redan har ett arbete. Samtidigt
            bidrar reformen till att göra skattesystemet mer olikformigt.
          </p>
          <head xml:id="i-EZ1wUPdKAz5FapoDyR84xq" type="h3">
            4.1.3 Jobbskatteavdraget för personer som fyllt 65 år
          </head>
          <p xml:id="i-UeXP15jAnCZLXJLKVyHnCS">
            Syftet med förändringen i jobbskatteavdraget för personer över
            65 år är dels att göra det mer attraktivt för äldre personer att
            stanna kvar på arbetsmarknaden, dels att förenkla reglerna i förhållande
            till hur de har utformats i de två tidigare stegen.
          </p>
          <p xml:id="i-YS1Tcf8HDEMMtZgiNs8Gt4">
            Att skatteregler förenklas ligger helt i linje med Vänsterpartiets
            syn på skattesystemet. Däremot ställer vi oss frågande till om
            det verkligen innebär en förenkling att konstruera jobbskatteavdraget
            för äldre personer så att det inte beror av grundavdraget, när
            jobbskatteavdraget i övrigt är konstruerat så. Även här bidrar
            alltså reformen till att göra skattesystemet mer olikformigt med
            olika skatt för personer i olika åldrar.
          </p>
          <p xml:id="i-9MvcCdR4yg9Tng7cgr4W6H">
            Dessutom vill vi uppmärksamma att möjligheten att stanna kvar
            på arbetsmarknaden när man är äldre än 65 år inte finns för alla.
            Människor med låga löner och förslitande arbetsuppgifter orkar
            sällan arbeta fram till dagens pensionsålder, varför vi menar
            att förslaget bidrar till orättvisa mellan olika grupper äldre.
            Se vidare vår motion 2008/09:Sk8 Sänkt skatt för pensionärer.
          </p>
          <head xml:id="i-Vt5E6w2uXcvzXimMP2uwiv" type="h2">
            4.2 Statlig inkomstskatt på förvärvsinkomster
          </head>
          <p xml:id="i-Th3GH74sj3pCBsKdcJLPJS">
            Förslaget att höja den nedre skiktgränsen med 18 100 kr innebär
            att antalet personer som betalar statlig skatt minskar med 180
            000, enligt regeringen. LO uttrycker samma sak på ett annat sätt
            i sitt remissvar: Det betyder att år 2009 får 1,1 miljoner personer
            med inkomster över 377 000 kr en skattesänkning på 3 600 kr. Personer
            som har en lägre årsinkomst än så och det är flertalet får alltså
            inte del av den här skattesänkningen.
          </p>
          <p xml:id="i-Wv65uKZSkM32trv6xmnVUf">
            På samma sätt som med jobbskatteavdraget ovan menar Vänsterpartiet
            att pengarna som reformen kostar skulle komma till mycket bättre
            nytta genom välfärdssatsningar snarare än genom att de används
            till skattesänkningar för personer med höga inkomster.
          </p>
          <p xml:id="i-9iq6DkMTQyCA7PY7DYrjks">
            Trots att ändringen av skiktgränsen uppenbarligen gynnar höginkomsttagare,
            och trots att vi sett att regeringens skattepolitik hittills främst
            gynnat män med höga inkomster menar regeringen att den här propositionen
            främst riktar sig till låg- och medelinkomsttagare. På flera ställen
            i propositionen nämner de t.ex. att en person med en årsinkomst
            på 100 000 kr får en minskad skatt med 6,3 %, medan en person
            med en inkomst på 500 000 kr får en skattesänkning med 4 %. Relativt
            sett gynnas alltså låginkomsttagaren. Denna skatteförändring innebär
            dock i absoluta tal en ökning av den disponibla inkomsten med
            10 000 kr för höginkomsttagaren, och med 1 100 kr för låginkomsttagaren.
            Det menar Vänsterpartiet är en reform riktad i första hand till
            höginkomsttagare.
          </p>
          <p xml:id="i-9bCHFMXdDycGooPYwWyg3G">
            Av de skäl som anförts ovan yrkar Vänsterpartiet därför att riksdagen
            av­slår regeringens proposition 2008/09:39 Sänkt skatt på förvärvsinkomster.
          </p>
          <head xml:id="i-QoZdibpXV6KkxLJsjZu5Nv" type="h1">
            5 Vänsterpartiets förslag
          </head>
          <p xml:id="i-6VRaTzSje9Q8mvPxbFM7q8">
            Målsättningen för Vänsterpartiets skattepolitik är att få fler
            människor i arbete, trygga välfärden och skapa förutsättningar
            för en hållbar utveckling. Hög sysselsättning är en förutsättning
            för att få resurser till den offentligt finansierade välfärden.
            Sverige har haft en tradition att en stor del av välfärdssystemet
            betalas via skatterna. Vi har t.ex. haft offentliga socialförsäkringssystem
            i stället för privata. Vi vill bygga vidare på den modellen för
            att organisera och finansiera den generella välfärden och samtidigt
            ta hänsyn till hur olika förutsättningar för kvinnor och män kan
            ta sig olika ekonomiska uttryck.
          </p>
          <head xml:id="i-24bbRsHQpm6cJCoXLbzWfm" type="h2">
            5.1 Ett höjt grundavdrag för rättvisa inkomstskatter
          </head>
          <p xml:id="i-abmENuAtBLsH7d5WZkoCS">
            Skatter måste upplevas som rättvisa för att få acceptans. Därför
            menar Vänsterpartiet att det krävs en viss progressivitet i skattesystemet
            och föreslår en höjd skatt vid högre inkomster genom begränsningar
            i grundavdraget. Samtidigt som Vänsterpartiet avvisar regeringens
            jobbskatteavdrag föreslår vi en höjning av grundavdraget. Genom
            dessa inkomstskatteförändringar kommer nya grupper som inte får
            del av regeringens jobbskatteavdrag att få skattesänkningar. Det
            gäller t.ex. pensionärer och människor som har sjuk- eller arbetslöshetsersättningar.
          </p>
          <p xml:id="i-PyPH48U3Mvu6KoYLwruGa7">
            Vänsterpartiet föreslår att grundavdraget vid statlig beskattning
            sänks och avtrappas linjärt med start vid en taxerad förvärvsinkomst
            på 400 000 kr för att helt upphöra vid den övre skiktgränsen för
            statlig inkomstskatt. Grundavdraget vid kommunal beskattning trappas
            av på motsvarande sätt med start vid den övre gränsen för statlig
            skatt för att bli 0 kr vid 640 000 kr i taxerad inkomst. Dessutom
            föreslår vi en höjning av grundavdraget med 20 000 kr upp till
            nedre skiktgränsen, med en avtrappning som upphör vid en årsinkomst
            på 380 000 kr. Vänsterpartiets skatteförslag i förhållande till
            regeringens redovisas i tabellen nedan.
          </p>
          <p xml:id="i-3NHzr7ACfzJfPHHEUNbLhE">
            Vänsterpartiet föreslår en begränsad uppräkning av skiktgränserna
            för uttag av statlig inkomstskatt. Vi föreslår att en uppräkning
            görs med utgångspunkt i förändringen i konsumentprisindex med
            tillägg av 1 procentenhet.
          </p>
          <head xml:id="i-82iXaWUcuSCVeRoL2CqBr4" type="h1">
            Inkomstförändringar per månad där regeringens jobbskatteavdrag
            jämförs med Vänsterpartiets förslag till förändringar av grundavdraget
          </head>
          <table xml:id="i-3Z5AzQ6UkrTG4qGTRJ3SMx">
            <row xml:id="i-NqXUhsQ6znEasbpMvwcLpi">
              <cell>
                Månadslön
              </cell>
              <cell>
                Jobbskatteavdraget, steg 13, enligt beräkningar i kapitel 6,
                BP 2009
              </cell>
              <cell>
                Vänsterpartiets förslag till förändring av grundavdrag
              </cell>
              <cell>
                Differens
              </cell>
            </row>
            <row xml:id="i-7bbSHkPk8orCjryNmQGiLf">
              <cell>
                19 000
              </cell>
              <cell>
                1 102
              </cell>
              <cell>
                524
              </cell>
              <cell>
                578
              </cell>
            </row>
            <row xml:id="i-WHZBKQvh43aFjqU2P7tLgu">
              <cell>
                24 000
              </cell>
              <cell>
                1 362
              </cell>
              <cell>
                524
              </cell>
              <cell>
                838
              </cell>
            </row>
            <row xml:id="i-67B9HwLpk1SRWnYrdcGJ4K">
              <cell>
                27 000
              </cell>
              <cell>
                1 477
              </cell>
              <cell>
                524
              </cell>
              <cell>
                953
              </cell>
            </row>
            <row xml:id="i-2YjRhgmD6JKGmz3wo5HD9z">
              <cell>
                29 000
              </cell>
              <cell>
                1 577
              </cell>
              <cell>
                524
              </cell>
              <cell>
                987
              </cell>
            </row>
            <row xml:id="i-PSR4sLH9hV3xpmFq438cDz">
              <cell>
                50 000
              </cell>
              <cell>
                1 511
              </cell>
              <cell>
                475
              </cell>
              <cell>
                2 286
              </cell>
            </row>
          </table>
          <p xml:id="i-Dup58omhw9USQ574K1dP5F">
            Regeringens föreslagna höjning av den undre skiktgränsen för
            statlig skatt ger personer med inkomster på 50 000 kr i månadslön
            ytterligare 302 kr per månad i minskad skatt. Den sänkta skatten
            som andel av lönen uppgår för dessa personer sammantaget till
            3,6 %.
          </p>
          <p xml:id="i-5wa8Brnzb6ZGYSV2mERWLz">
            Vänsterpartiets förslag innebär en skattesänkning för inkomster
            från pension, a-kassa och sjukersättning. I övrigt innebär förslaget
            att genomförda inkomstskattesänkningar begränsas för löntagare.
            Den skattesats som använts vid beräkningen är den genomsnittliga
            för riket, dvs. 31,44 %.
          </p>
          <p xml:id="i-37wNTqQaDvpvS6eS4hVZbu">
            Vad som här har anförts om förändringar i grundavdraget bör riksdagen
            som sin mening ge regeringen till känna.
          </p>
        </div>
        <div xml:id="i-EBMgKFaTfndYXoAPUvtvgy" type="signatureBlock">
          <list xml:id="i-Xht8F4C2LCNR37SU6ZQw3q">
            <item xml:id="i-AXo2hghXdMaKm8FL9od8iY" who="i-pSqD9LHdbNUrj3thRcKhS" type="signature">
              Marie Engström (v)
            </item>
            <item xml:id="i-8UBHvqwLe5fZvjAEC9V12e" who="i-UhKXyeGqJBzFW5wSyeoGMt" type="signature">
              Wiwi-Anne Johansson (v)
            </item>
            <item xml:id="i-qxQC4QfUQHtkGhFF1v48m" who="i-KnfRfemwD98TyCA1A8KCeX" type="signature">
              Peter Pedersen (v)
            </item>
            <item xml:id="i-TSVp1RNuXuX6mxCPSEA1gF" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-HuHCuRfvyfcAX9ei7HMWkb" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
