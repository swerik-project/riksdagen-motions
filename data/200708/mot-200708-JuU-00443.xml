<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00443">
  <teiHeader>
    <fileDesc>
      <titleStmt>
        <title>Rättshjälp</title>
        <author corresp="i-PyYxwdbw2KYpXyCWKWHmmT">av Johan Pehrson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättshjälp</title>
          <idno type="rdwebb">GV02Ju443</idno>
          <rs type="number">Ju443</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju443/text</ref>
          <ref type="dokument_url_html">http://data.riksdagen.se/dokument/GV02Ju443</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju443</ref>
          <ref type="doc">http://data.riksdagen.se/fil/FB24E5BF-5BF5-43F6-9670-2BCE2AA04E0F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QY5kDavTnydH384B4YXM7y" type="signed"/>
        <correspContext corresp="i-QY5kDavTnydH384B4YXM7y">
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction xml:id="i-NBJXpM5zQFy77TyArhxgMg" type="referral">
          <date when="2007-10-16"/>
        </correspAction>
        <correspAction xml:id="i-XC7URP1LafQCC46PZCeaQD" type="dismissal">
          <date when="2007-10-16"/>
        </correspAction>
        <correspAction xml:id="i-2sFCFzN34ntuPJpvAQDmrN" type="numbering">
          <date when="2007-10-09"/>
        </correspAction>
        <correspAction xml:id="i-YM3t48RQtawCfnR6vpb4sq" type="submission">
          <date when="2007-10-05"/>
        </correspAction>
        <correspAction xml:id="i-Lz1ryWXRV8MrSgu9N6FCKy" type="transfer">
          <date when="2007-10-05"/>
        </correspAction>
        <correspAction xml:id="i-68FrrPuCpuVijCekLx9typ" type="assigned"/>
        <correspContext corresp="i-68FrrPuCpuVijCekLx9typ">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-EP4DnSBxtYRNu3JC34GA5">
            Förslag till riksdagsbeslut
          </head>
          <p xml:id="i-LUFA68ESEaZTvgNZXJww94">
            Riksdagen tillkännager för regeringen som sin mening vad som
            anförs i motionen om en rättvisare rättshjälpslagstiftning.
          </p>
        </div>
        <div type="motContent">
          <head xml:id="i-PjtsA3H69tVFp8cBsCdQyH" type="h1">
            Motivering
          </head>
          <p xml:id="i-3J3MnesYFq3gWrAnvYRJMo">
            Att medborgare har en verklig möjlighet att få sin sak prövad
            i domstol oavsett vilka ekonomiska förutsättningar man har är
            en grundläggande liberal princip i ett civiliserat rättssamhälle.
            För den person som anklagas för att ha begått ett brott är rätt
            till advokathjälp av yttersta vikt. För brottsoffret är rätten
            till målsägandebiträde av stor betydelse. Brottmål är dock bara
            en av rättsstatens uppgifter. Medborgare ska veta att de har möjlighet
            att få sin sak prövad i domstol även vid en tvist i ett civilmål.
          </p>
          <p xml:id="i-UV3VhtiCowG1bmos7tBXDs">
            Den svenska rättshjälpslagstiftningen som den dåvarande socialdemokratiska
            regeringen genomförde i slutet av 1990-talet innebär att den som
            har en rättsskyddsförsäkring som täcker den aktuella angelägenheten
            inte ska få rättshjälp av staten. Inte heller den som med hänsyn
            till sitt försäkringsskydd i övrigt, sina ekonomiska eller personliga
            förhållanden, borde ha haft en rättsskyddsförsäkring ska kunna
            få rättshjälp. Detta kan stå i strid med den europeiska konventionen
            till skydd för de mänskliga rättigheterna och de grundläggande
            friheterna, eftersom det där fastslås att staten ska ha det finansiella
            ansvaret för medborgarnas rättshjälp.
          </p>
          <p xml:id="i-S9c8G2LEDX46MxLnCFd2y1">
            Effekterna av den rättshjälpslag som genomfördes i slutet av
            1990-talet är tydliga. Det har i praktiken visat sig att många
            medborgare numera saknar ekonomiska möjligheter att få juridisk
            hjälp i civilmål eftersom den ekonomiska kostnaden trots rättshjälp
            blivit för hög. Rättvisa med denna rättshjälpslag har således
            allt mer blivit likställt med en tjock plånbok. Lågavlönade kvinnor,
            invandrare och ungdomar framstår som de största förlorarna i det
            nya systemet. Det är värt att notera att den som av någon orsak
            helt saknar inkomst har rätt till rättshjälp så gott som kostnadsfritt
            medan låginkomsttagare får betala mycket höga avgifter.
          </p>
          <p xml:id="i-GpUn31r8ysCbtY87G7LkTe">
            I ett land som Sverige måste medborgarna givetvis kunna få sin
            sak prövad i två instanser i domstol, precis som Europakonventionen
            föreskriver, oavsett om du är fattig eller rik. Rättshjälpslagen
            måste därför vara utformad så att även ekonomiskt sett svaga grupper
            i samhället har möjlighet att hävda och tillvarata sina intressen
            i rättsliga processer.
          </p>
          <head xml:id="i-7edCZ6qkku4y1uM3WjVRhN" type="h1">
            För höga egenavgifter och för lite rättshjälp
          </head>
          <p xml:id="i-2WGsiWQYBaHdAdky9rBVPh">
            Rättshjälpsavgiften är idag 40 procent av kostnaden om det ekonomiska
            underlaget överstiger 200 000 kronor. En ensamstående mamma med
            två barn som har en inkomst på cirka 20 000 kronor i månaden får
            en egenavgift på 40 procent av rättshjälpskostnaden. En ensamstående
            mamma som tjänar 18 000 kronor i månaden och har två barn får
            en rättshjälpsavgift på 30 procent. Om rättshjälpskostnaden för
            prövningen av en boendetvist uppgår till 60 000 kronor innebär
            det att kvinnan själv ska betala 24 000 kronor respektive 18 000
            kronor själv. Det är inte ovanligt att rättshjälpskostnaden i
            en vårdnads- eller boendetvist redan i första instans uppgår till
            60 000 kronor.
          </p>
          <p xml:id="i-8tKFEbRQUFFnViL7W85a2X">
            Nuvarande rättshjälpsavgifter är för höga, och det är därför
            nödvändigt att sänka dem. Särskilt gällande familjemålen har effekterna
            av den försämrade eller uteblivna rättshjälpen påverkat utvecklingen
            negativt.
          </p>
          <p xml:id="i-BbcgksMSsohKosuyweM8nP">
            Ett annat problem är det 100-timmarstak för rättshjälp och svårigheten
            att få utökad rättshjälp utöver de 100 timmarna. Detta tak har
            inneburit att en rikare motpart kan processa ut en ekonomiskt
            svagare part genom att överklaga en tingsrättsdom till hovrätten.
          </p>
          <p xml:id="i-AQ1t8SQA9fiejF8h5u3P8U">
            Rättshjälpen utgör, såsom framhölls vid införandet av rättshjälpslagen,
            ett viktigt stöd för principen om allas likhet inför lagen. I
            ett liberalt perspektiv är det av stor betydelse för medborgarnas
            tillträde till lagen att rättshjälpen utformas på ett sådant sätt
            att ingen av ekonomiska skäl behöver avstå från att ta tillvara
            sina intressen i en rättslig tvist.
          </p>
        </div>
        <div type="motSignatures">
          <list>
            <item xml:id="i-DaePDacpo6GzTpvHnMDnBQ" who="i-PyYxwdbw2KYpXyCWKWHmmT">
              Johan Pehrson (fp)
            </item>
          </list>
        </div>
      </div>
    </body>
  </text>
</TEI>
