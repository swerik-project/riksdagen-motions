<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-00369">
  <teiHeader>
    <fileDesc>
      <titleStmt>
        <title>Handlingsplan mot hemlöshet</title>
        <author corresp="i-8voj19hLWTGJHkxNP79tRb">av Nooshi Dadgostar m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:369 av Nooshi Dadgostar m.fl. (V)</title>
          <idno type="rdwebb">H302369</idno>
          <rs type="number">369</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H302369/text</ref>
          <ref type="dokument_url_html">http://data.riksdagen.se/dokument/H302369</ref>
          <ref type="dokumentstatus_url_xml">http://data.riksdagen.se/dokumentstatus/H302369</ref>
          <ref type="docx">http://data.riksdagen.se/fil/49C4C15D-49BF-4F5A-ACA0-D28FA2E44D3B</ref>
          <ref type="pdf">http://data.riksdagen.se/fil/C2AF5C02-B25C-4C13-BAAB-4387FD019DB5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Fj5LXqqvDdzmSUpkCnLBoj" type="signed"/>
        <correspContext corresp="i-Fj5LXqqvDdzmSUpkCnLBoj">
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction xml:id="i-9u18x2LX92qtr9sbfaBAim" type="submitted">
          <date when="2015-10-01"/>
          <time when="14:29:41"/>
        </correspAction>
        <correspAction xml:id="i-XW5xJtTPpRm4j61b6xY7a7" type="referred">
          <date when="2015-10-13"/>
        </correspAction>
        <correspAction xml:id="i-4vLt3hrvTxbPCVn6HZHLqt" type="assigned">
          <date when="2016-05-13"/>
          <time when="13:21:22"/>
        </correspAction>
        <correspContext corresp="i-4vLt3hrvTxbPCVn6HZHLqt">
          <ref type="assignedTo">Socialutskottet</ref>
        </correspContext>
        <correspAction xml:id="i-8ybda842X1U3puypQyyP85" type="behandlas_i"/>
        <correspContext corresp="i-8ybda842X1U3puypQyyP85">
          <ref type="uppgift">2015/16:SoU6</ref>
          <ref type="ref_dok_id">H301SoU6</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU6</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LW6Qtg8zWp43yqY8a1D3M7" type="motHeader">
        <div xml:id="i-7DaJQYUTwxuuEKRKf9rwnB" type="motTitle">
          Motion till riksdagen 2015/16:369 av Nooshi Dadgostar m.fl. (V)
          Handlingsplan mot hemlöshet
        </div>
      </div>
      <div xml:id="i-A5cTgXUbVT2FDNEi6Uu8Bs" type="motBody">
        <div xml:id="i-YUByQPd43FRykHqhUiQw7G" type="TOC">
          <head xml:id="i-9kGg4JgvGXfpABSSeP9Mp1">
            1Innehållsförteckning
          </head>
          <list xml:id="i-NC8oUAji3mcFj4GLMRDhVy">
            <item xml:id="i-U5JUUDYt56eYtZLA53pdKt" style="indent-level: 1">
              2Förslag till riksdagsbeslut
            </item>
            <item xml:id="i-7Bz2XtQRvGJ6S3LugbiW3i" style="indent-level: 1">
              3Bostad är en social rättighet
            </item>
            <item xml:id="i-5VzMCbXhoBC7htRVGCyqLc" style="indent-level: 1">
              4Hemlösheten måste byggas bort
            </item>
            <item xml:id="i-Xb6efHJP2HCpTgJCYgG8e9" style="indent-level: 2">
              4.1Investeringsstöd för bostäder med rimliga hyror
            </item>
            <item xml:id="i-3qMqHYwM7qUMcsFWc8TJqT" style="indent-level: 2">
              4.2Ökad risk för fler äldre i hemlöshet
            </item>
            <item xml:id="i-9rwDVXgXdSi4D7Td5GncBc" style="indent-level: 1">
              5Nationell handlingsplan mot hemlöshet
            </item>
            <item xml:id="i-FCi47Mncfsc8s2xvAavaem" style="indent-level: 1">
              6Sänk kraven för hyreskontrakt
            </item>
            <item xml:id="i-8ad78DreXftuyUDGTpkstR" style="indent-level: 2">
              6.1Minska antalet vräkningar
            </item>
            <item xml:id="i-JmyN9LJqGAH93gDVhumJPt" style="indent-level: 2">
              6.2Möjliggör övertagande av hyreskontrakt
            </item>
            <item xml:id="i-21yV89nqwS5ucBXrS19YFw" style="indent-level: 2">
              6.3Godkänn ekonomiskt bistånd som inkomst
            </item>
            <item xml:id="i-5xQ4pxV98Aj489djWAB2hx" style="indent-level: 1">
              7Allas rätt till bostad
            </item>
            <item xml:id="i-XtjuCgvEPGJsjTkXiTgQsV" style="indent-level: 2">
              7.1Bostad Först
            </item>
          </list>
        </div>
        <div xml:id="i-3GcYyCsKzG79Qvg1tMUQmK" type="motProposal" subtype="förslag">
          <head xml:id="i-CaNsqe8VJGRz5uUpgn1KkC">
            2 Förslag till riksdagsbeslut
          </head>
          <list xml:id="i-922KtDCJ99DsscikRpZkdX" style="ol">
            <item xml:id="i-7h8TvbepoH5cA9xPcgcxaF">
              Riksdagen ställer sig bakom det som anförs i motionen om att
              regeringen bör få i uppdrag att ta fram en nationell handlingsplan
              med en nollvision för hemlösheten och tillkännager detta för regeringen.
            </item>
            <item xml:id="i-X9DsEYBuhuCh2iuShwKJDv">
              Riksdagen ställer sig bakom det som anförs i motionen om att
              det inte ska vara möjligt att vräka barnfamiljer innan dessa har
              ett fullvärdigt alternativt boende att flytta till, och riksdagen
              tillkännager detta för regeringen.
            </item>
            <item xml:id="i-3wSrqEu53xBWfKtnsfaLNx">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag som innebär
              att människor efter en rimlig tid ska få ta över bostadskontraktet
              och tillkännager detta för regeringen.
            </item>
            <item xml:id="i-KEr7MAWw4tABnV3Rvxi4Hq">
              Riksdagen ställer sig bakom det som anförs i motionen om att
              ekonomiskt bistånd bör godkännas som inkomst på bostadsmarknaden
              och tillkännager detta för regeringen.
            </item>
            <item xml:id="i-Xzg9foSPgENbbAXQN5MZyn">
              Riksdagen ställer sig bakom det som anförs i motionen om allas
              rätt till bostad och tillkännager detta för regeringen.
            </item>
            <item xml:id="i-MF1Z9tTQ9BXBKNkiTyo3kH">
              Riksdagen ställer sig bakom det som anförs i motionen om Bostad
              Först och tillkännager detta för regeringen.
            </item>
          </list>
        </div>
        <div xml:id="i-XsXreSFqJk6T4iBma23GZP" type="motContent">
          <head xml:id="i-T7HFLZZhNBAMNNWXsRKT1K" type="h1">
            3 Bostad är en social rättighet
          </head>
          <p xml:id="i-CSaW4m1sDgbGxkhztUmv2r">
            För Vänsterpartiet är bostaden en social rättighet. Med det menar
            vi att alla människor ska ges likvärdiga möjligheter att leva
            i goda bostäder i bra miljöer till rimliga kostnader. Bostaden
            utgör en viktig förutsättning för människors möjligheter att förverkliga
            sina livsprojekt. Att vara utan bostad är att vara berövad rätten
            till ett fullgott liv. I dag råder det en akut bostadsbrist i
            stora delar av Sverige, inte minst i storstadsregionerna. Enligt
            Boverket bedömer över hälften av landets kommuner att de har brist
            på bostäder. Drygt 80 procent av Sveriges befolkning bor i kommuner
            där det råder bostadsbrist.
          </p>
          <head xml:id="i-JY49quU4EABA6vFFAVcpXQ" type="h1">
            4 Hemlösheten måste byggas bort
          </head>
          <p xml:id="i-Hg9D31aHphabWQmdYivovP">
            Hemlösheten slår hårdast mot människor som har små ekonomiska
            resurser och som inte är attraktiva på en marknadsanpassad bostadsmarknad.
            Orsakerna till hemlöshet och utestängning från bostadsmarknaden
            kan finnas på både strukturell, institutionell och individuell
            nivå. Hemlösheten är dock i huvudsak en bostadspolitisk fråga
            som inte bara kan lösas av socialtjänsten. Bostadsbristen behöver
            byggas bort, annars riskerar de ekonomiskt svagaste hyresgästerna
            att tvingas bort till tillfälliga bostadslösningar.
          </p>
          <head xml:id="i-FsUwyNmRhWaEWqzK5jeGtQ" type="h2">
            4.1 Investeringsstöd för bostäder med rimliga hyror
          </head>
          <p xml:id="i-SjgURbgy7HwgWLeL7wZui6">
            För att komma till rätta med hemlösheten krävs att dagens enorma
            brist på hyresrätter med rimliga hyror åtgärdas. Avsaknaden av
            hyresrätter drabbar främst personer som inte är etablerade på
            bostadsmarknaden eller som behöver flytta men inte har råd att
            köpa en bostad. Efter att länge ha legat på historiskt låga nivåer
            har takten i bostadsbyggandet ökat de senaste åren. Trots detta
            står byggandet inte i proportion till befolkningstillväxten och
            de stora behov av bostäder som finns.
          </p>
          <p xml:id="i-7N4Rs3oJPJv6UybZm1bZ5f">
            Vänsterpartiet vill möta bostadsbristen med ett ökat bostadsbyggande.
            Från politiskt håll behövs kraftfulla åtgärder och ansvarstagande.
            Vänsterpartiet har därför under många år drivit förslaget om att
            införa ett investeringsstöd för att stimulera ett ökat byggande.
            Därför är vi mycket glada över det förslag till statligt investeringsstöd
            för byggande av hyresrätter som Vänsterpartiet och regeringen
            är överens om i budgetpropositionen för 2016. Precis som Vänsterpartiet
            länge har föreslagit, ställs det för att få del av stödet krav
            på att hyrorna ska bli rimliga. De nya bostäderna ska förmedlas
            på ett transparent sätt och rimliga inkomstkrav ska ställas på
            den sökandes ekonomi. Vänsterpartiet och regeringen är också överens
            om en stimulans till kommuner för ökat byggande och effektiviserad
            handläggning.
          </p>
          <head xml:id="i-RuEzAqNdegM52W9vifgJEf" type="h2">
            4.2 Ökad risk för fler äldre i hemlöshet
          </head>
          <p xml:id="i-UuiTzWXUfU8X9ajnrkohXQ">
            Stockholms Stadsmission publicerar årliga rapporter om hemlöshet,
            framför allt gällande kommunerna i Stockholmsregionen. I den senaste
            rapporten ”Hemlös 2014”, fokuserar man särskilt på situationen
            för äldre i hemlöshet. Bakgrunden är att stadsmissionen har märkt
            både ett växande behov av hjälp och en skillnad i de behov som
            människor över 65 år söker stöd för. Från att främst ha anordnat
            aktiviteter som syftar till att skapa social gemenskap har stadsmissionen
            blivit tvungen att hjälpa äldre människor med basbehov som mat
            och hyra. En av slutsatserna i rapporten är också att det finns
            en ökad risk för hemlöshet bland äldre de kommande åren. Detta
            beror inte minst på att antalet äldre kommer att öka, att många
            pensionärer har en svag privatekonomi och på en dåligt fungerande
            bostadsmarknad.
          </p>
          <p xml:id="i-JwxtY38JD2wSY7pz8CwyMs">
            I det budgetförslag som Vänsterpartiet och regeringen är överens
            om för 2016 ryms förstärkningar för äldres ekonomi, t.ex. sänkt
            skatt för pensionärer och avgiftsfri primärvård för personer som
            är 85 år och äldre. Men i syfte att underlätta för äldre på bostadsmarknaden
            föreslår vi också att det införs ett nytt investeringsstöd för
            bostäder till äldre. Stödet kan användas till ny- och ombyggnation
            av hyresbostäder för äldre. Pengarna kan också användas till mindre
            anpassningar av gemensamma utrymmen i det befintliga bostadsbeståndet.
          </p>
          <head xml:id="i-TvhU1RpZ2edSUMuMoD95H3" type="h1">
            5 Nationell handlingsplan mot hemlöshet
          </head>
          <p xml:id="i-UcwRSUQ56RXjW2k2N8vEic">
            Enligt Socialstyrelsens senaste nationella mätning av hemlösheten
            år 2011 var ca 34 000 människor hemlösa eller utestängda från
            den ordinarie bostadsmarknaden. Situationen för dessa människor
            skiljer sig mycket åt. En del bor på institutioner och kategoriboenden,
            andra har missbruksproblem, vissa befinner sig i relativt långsiktiga
            boendelösningar och ytterligare en kategori befinner sig i akut
            hemlöshet och bor utomhus eller på härbärgen. Det finns följaktligen
            också en rad olika metoder att mäta och definiera hemlöshet, men
            oavsett vilken vi väljer är det inte värdigt att låta någon människa
            stå utan eget boende.
          </p>
          <p xml:id="i-4aRGgZfRVGNFxifLkjRSmh">
            Stora grupper lever också på gränsen till fattigdom och hemlöshet.
            För att förhindra att de hamnar där krävs verktyg för kommuner
            och stat för att dels förebygga hemlöshet och dels bekämpa den
            som redan är ett faktum. Som redan nämnts är det avgörande att
            bygga bostäder som människor har råd att bo i. Även bostadsbidragen
            måste fungera på ett sådant sätt att de grupper som av ekonomiska
            skäl i dag inte kan söka eller behålla bostäder får en rimlig
            möjlighet att göra det. Därutöver krävs regleringar så att bostadsförsörjningen
            fungerar och bostäder kan fördelas under ordnade och icke-diskriminerande
            former.
          </p>
          <p xml:id="i-cA8MQu2J5JJwZpTBDxF4F">
            Allas rätt till en egen bostad borde vara självklar i Sverige.
            Problemet med hemlöshet är nationellt och regeringen bör därför
            ta ett nationellt ansvar. Det var också en av de slutsatser som
            presenterades av den tidigare regeringens hemlöshetssamordnare
            eftersom det i dag saknas en nationellt antagen plan för hur arbetet
            mot hemlöshet ska bedrivas och samordnas. Regeringen bör få i
            uppdrag att ta fram en nationell handlingsplan med en nollvision
            för hemlösheten. Detta bör riksdagen ställa sig bakom och ge regeringen
            till känna.
          </p>
          <head xml:id="i-9wdwh9jxJBLScGuMy891DF" type="h1">
            6 Sänk kraven för hyreskontrakt
          </head>
          <p xml:id="i-EjaNz2RLX92bT1659NbQXX">
            Dagens bostadsbrist gör att hyresvärdar kan sålla bort hyresgäster
            med hjälp av högt ställda inkomstkrav. Det kan handla om att det
            ställs krav på fast anställning, eller i alla fall långa vikariat,
            eller att man inte har betalningsanmärkningar. Även de allmännyttiga
            bostadsbolagen ställer höga inkomstkrav. I Stockholm krävde tidigare
            nästan alla hyresvärdar en årsinkomst som är tre gånger högre
            än hyresutgifterna. Sedan årsskiftet är det kravet borttaget i
            Stockholms allmännyttiga bostadsbolag. Hos privata hyresvärdar
            kan kraven fortfarande vara så höga eller högre. Att ställa omotiverat
            höga inkomstkrav ökar bostadssegregationen och gör det svårare
            för många att få ett förstahandskontrakt. Det bör därför utredas
            vad man kan göra för att de allmännyttiga bostadsbolagen inte
            ska kunna ställa orimliga inkomstkrav.
          </p>
          <head xml:id="i-B8YWG9EPfRYWm49dsG89hr" type="h2">
            6.1 Minska antalet vräkningar
          </head>
          <p xml:id="i-JPaXJAVxtRxgkS4QrwWs6E">
            Från slutet av 1980-talet till mitten av 1990-talet ökade antalet
            verkställda vräkningar mycket kraftigt. Det huvudsakliga skälet
            var kraftiga hyreshöjningar i kombination med att kommunala och
            privata bostadsföretag började tillämpa en hårdare linje mot hushåll
            med hyresskulder.
          </p>
          <p xml:id="i-AnypNWG98xz79Aa715xJSC">
            Den absoluta majoriteten av verkställda vräkningar sker p.g.a.
            hyresskuld. För en andel av de vräkta är vräkningsgrunden upprepade
            försenade hyresinbetalningar, trots att ingen hyresskuld kvarstår.
            Sådana förseningar kan bero på slarv, bristande kunskap om hyreslagens
            regler och tillämpningar, eller oregelbundna utbetalningar av
            löner och inkomster från socialförsäkringarna. Ungdomar är en
            grupp som ofta finns i den här kategorin. I andra sammanhang är
            en vanlig konsekvens av försenade betalningar att man får en betalningspåminnelse
            och därefter någon form av straffavgift. Detta borde vara en rimlig
            ordning också när det gäller försenad hyresinbetalning.
          </p>
          <p xml:id="i-Fr9571BcwgUopWTZPENoWs">
            Det finns barnfamiljer som saknar bostad och t.o.m. tvingas att
            vara med om vräkningar. När barn vräks försämras deras boendesituation
            dramatiskt, de förlorar sitt sociala sammanhang, tvingas byta
            skola och mår dåligt av den kris deras föräldrar hamnat i. Glädjande
            nog så minskade antalet barn som berördes av vräkning från 504
            till 459 mellan 2013 och 2014. Trots detta måste det fastslås
            att det är oacceptabelt att barn är hemlösa.
          </p>
          <p xml:id="i-4nGrKQF3S4GFH7Da6mRHbC">
            Det ska inte vara möjligt att vräka barnfamiljer innan dessa
            har ett fullvärdigt alternativt boende att flytta till. Detta
            bör riksdagen ställa sig bakom och ge regeringen till känna.
          </p>
          <head xml:id="i-9MpYBbhiJUCDKXtehKpdzz" type="h2">
            6.2 Möjliggör övertagande av hyreskontrakt
          </head>
          <p xml:id="i-o3TnvWrY4ERdSXkcqTjVJ">
            Socialtjänsten har under en längre tid fått ta ett allt större
            ansvar för personer som inte kommer in på den ordinarie bostadsmarknaden.
            Enligt Boverket hyr många kommuner ut lägenheter med olika specialkontrakt,
            vanligtvis andrahandskontrakt, till personer som är utestängda
            från den ordinarie bostadsmarknaden. Det är dock ytterst få av
            de boende som får ta över kontrakten. Detta är en orimlig situation.
            Den sekundära bostadsmarknaden ska inte öka år efter år därför
            att bostadsföretagen vägrar låta människor med små ekonomiska
            möjligheter ta över kontrakten.
          </p>
          <p xml:id="i-XxYHb4mno8GPoxW6XPswzY">
            Regeringen bör återkomma till riksdagen med förslag som innebär
            att människor efter en rimlig tid ska få ta över kontraktet och
            därigenom får ett eget självständigt boende. Detta bör riksdagen
            ställa sig bakom och ge regeringen till känna.
          </p>
          <head xml:id="i-CYrW5Sjq76qG1aPGH6sm4p" type="h2">
            6.3 Godkänn ekonomiskt bistånd som inkomst
          </head>
          <p xml:id="i-Dz37pTSJCN7wgfBjUSgueT">
            För många hemlösa är ekonomiskt bistånd den vanligaste inkomstkällan.
            Eftersom många hyresvärdar inte godkänner ekonomiskt bistånd som
            inkomst, utestängs personerna därmed också från den ordinarie
            bostadsmarknaden. Detta försätter människor, men också socialtjänsten,
            i en omöjlig situation. Regeringen bör ta initiativ för att ändra
            på detta förhållande så att också ekonomiskt bistånd godkänns
            som inkomst på bostadsmarknaden.
          </p>
          <p xml:id="i-BNErKkcx2UaC1EoNxkaYH">
            Ekonomiskt bistånd bör godkännas som inkomst på bostadsmarknaden.
            Detta bör riksdagen ställa sig bakom och ge regeringen till känna.
          </p>
          <head xml:id="i-Qitm3CfeT75cZFg3CgN2Qj" type="h1">
            7 Allas rätt till bostad
          </head>
          <p xml:id="i-VszC8Po41AZmoxEr1YJvGg">
            Vänsterpartiet anser att alla människor ska ha rätt till en bostad.
            Som socialtjänstlagen tolkas i dag garanteras inte hemlösa rätten
            till eget boende utan endast ”tak över huvudet”. Vi menar att
            bostadspolitiken måste styras av ett rättighetsperspektiv i enlighet
            med regeringsformen. Rätten till bostad skulle kunna inarbetas
            i socialtjänstlagen så att den kompletteras med en bestämmelse
            om att rätt till bistånd också ska omfatta rätten till en egen
            bostad.
          </p>
          <p xml:id="i-UVTxMUx6hJVzw3JMDEReWQ">
            Avsaknaden av en bostad är naturligtvis ett reellt problem även
            för dem som inte är klienter hos socialtjänsten. I dessa fall
            är det inte rimligt att den enskilde ska behöva vända sig till
            socialtjänsten för att kunna tillförsäkras en adekvat bostad.
            Socialtjänsten är inte heller dimensionerad för att klara av en
            sådan uppgift. Rätt till bostad i fall där socialtjänstlagen inte
            är tillämplig skulle i stället kunna inarbetas i nu gällande lag
            om kommunernas bostadsförsörjningsansvar. Den kommunala bostadsförmedlingen,
            som Vänsterpartiet vill se i varje kommun, skulle kunna vara ansvariga
            för att tillgodose detta behov.
          </p>
          <p xml:id="i-AzEPhrzDUgBZtF4eBv1HpK">
            Vad som ovan anförs om allas rätt till bostad bör riksdagen ställa
            sig bakom och ge regeringen till känna.
          </p>
          <head xml:id="i-MbQ96yr7e1rzFkUgT6TANW" type="h2">
            7.1 Bostad Först
          </head>
          <p xml:id="i-KSYLKECvEheasfZufRC6rb">
            Som tidigare har nämnts är det vanligt i Sverige att kommuner
            organiserar boendelösningar för hemlösa personer. Här finns ofta
            en tanke om att individen gradvis ska kvalificera sig till ett
            bättre boende genom att t.ex. uppfylla krav på drogfrihet, att
            delta i behandling, eller att den boende inte får ha husdjur i
            den aktuella lägenheten.
          </p>
          <p xml:id="i-T37zoED83gprG4mTWMXBKP">
            Ett alternativ är att se på bostaden som ett grundläggande behov
            och att den är en förutsättning för att människor ska kunna ta
            itu med eventuella andra problem. Många människor som t.ex. har
            ett missbruk har även andra sociala problem och hemlöshet är inte
            ovanligt bland dem med ett långt gånget missbruk. Det har visat
            sig effektivt att se till att personen får en egen bostad samtidigt
            med övriga hjälpinsatser, t.ex. behandling för sitt missbruk,
            för att komma till rätta med såväl missbruk som andra sociala
            problem.
          </p>
          <p xml:id="i-QEgAPysPziJEUWyegykSWi">
            Metoden, som kallas Bostad Först har använts i flera länder,
            bl.a. Finland, Tyskland och USA. Den har även börjat användas
            med framgång i flera svenska kommuner: En av de slutsatser den
            förra regeringens hemlöshetssamordnare kom fram till var att Bostad
            Först med fördel skulle kunna användas av många fler av landets
            kommuner. Mot bakgrund av detta bör staten ta initiativ till att
            metoden ska få ytterligare spridning och användning.
          </p>
          <p xml:id="i-XtKznwb4jBLkyRkCjFJsX3">
            Vad som ovan anförs om Bostad Först bör riksdagen ställa sig
            bakom och ge regeringen till känna.
          </p>
        </div>
        <div xml:id="i-4fido1YbXce8VGJz5QiboR" type="signatureBlock">
          <list xml:id="i-RX5q3ifeXYSEPGMsUNB8x3">
            <item xml:id="i-HbMHxBucKkCKN7SKnGYsMg" who="i-8voj19hLWTGJHkxNP79tRb" type="signature">
              Nooshi Dadgostar (V)
            </item>
            <item xml:id="i-BaTbBcnXwizFZLGaK81ySN" who="i-Beux79YM43dDCxrVuBqfWw" type="signature">
              Torbjörn Björlund (V)
            </item>
            <item xml:id="i-V9rfBJn6eWJ9UfRjAa4RBe" who="i-7Gy2xwC7Jyimjy9QTKnQEf" type="signature">
              Rossana Dinamarca (V)
            </item>
            <item xml:id="i-Beb9ko5rtZzb5GSMzodt4f" who="i-7EGhEVdWhirq9oiHvVcrQR" type="signature">
              Lotta Johnsson Fornarve (V)
            </item>
            <item xml:id="i-9VEXgteMhmhu4FwvftRZLW" who="i-3SiHjpmKqDX1ahURx9ZWt3" type="signature">
              Maj Karlsson (V)
            </item>
            <item xml:id="i-J9h3xoxUfYHqWJ6kje52wX" who="i-9XTMNkDLu5u66FsWiwysh1" type="signature">
              Karin Rågsjö (V)
            </item>
            <item xml:id="i-UpuXvqCh7YrvVBgza7fTak" who="i-B4hV7rgBZqLtXzSvZhQHbo" type="signature">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
