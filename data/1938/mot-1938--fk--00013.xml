<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__13/mot_1938__fk__13-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 13. 3
          </p>
          <p>
            Nr 13.
          </p>
          <p>
            Av herr Wistrand m. fl., om upprättande av en professur i ekono-
            misk historia vid universitetet i Lund.
          </p>
          <p>
            I universitetsberedningens den 7 oktober 1937 daterade utredning
            heter det bl. a. (sid. 156): &gt;Beredningen — som anser att en vetenskaplig
            under- sökning av den ekonomiska historiens många problem är av
            stor betydelse för stat och samhälle — håller före, att det vore
            önskvärt, att en lärostol i ekonomisk historia inrättades vid
            något av statsuniversiteten.&gt; Detta förslag synes motionärerna
            i hög grad beaktansvärt. Betydelsen av kännedom om och studier
            i ekonomisk historia synes nu- mera i vårt land vara så allmänt
            erkänd, att någon vidlyftig motivering ej kan anses av behovet
            påkallad. Bland annat vitsordades den från nästan alla håll under
            överläggningar vid sistlidna riksdag med anledning av mo- tioner
            om ändringar i undervisningen i svensk historia. Det kan likväl
            vara av intresse att taga del av de skäl, som ledamöterna av ekonomisk-historiska
            institutet i Stockholm anförde till stöd för att ämnet skulle
            få ingå i filoso- fiska examina, emedan samma skäl motivera tillkomsten
            av lärostolar i äm- net. Det heter i detta förslag bland annat:
            »Det torde icke numera bestridas från något håll, att samhällsutvecklin-
            gens ekonomiska sida är av den största betydelse och i hög grad
            i behov av utforskning. Dess studium får sin särskilda karaktär
            framför allt genom sitt nödvändiga samband med icke ett utan två
            andra ämnen, å ena sidan den allmänna historievetenskapen, å andra
            sidan den på teoretisk grund upp- förda ekonomiska vetenskapen,
            nationalekonomien. Den ekonomiska histo- rievetenskapens särställning
            ligger just häri, och i mindre grad än flertalet historiska discipliner
            kan den med framgång bedrivas helt och hållet inom den vanliga
            historiens ram.» »Utrymmet för fortsatt forskning inom Sveriges
            ekonomiska historia är nästan obegränsat, vartill medverkar icke
            blott studiets relativa nyhet utan också en rad specifika drag
            i vår inre historia. Dessa drag ha gjort några av de centrala
            arkiven, särskilt kammararkivet samt kommerskollegii och bergskollegii
            arkiv, till verkliga, men ännu högst ofullständigt bearbetade
            gruvor för kännedom om vår ekonomiska utveckling, och till dem
            sluta sig icke blott lokala arkiv utan också ett ovanligt antal
            affärsarkiv. Vår i hela världen enastående historiska statistik
            och vår rikliga mängd kommittéut- redningar verka i samma riktning.»
            »Ämnets betydelse för studerande torde ej behöva utvecklas närmare.
            Det
          </p>
          <pb facs="riksdagen-motions-pdf/data/1938/mot_1938__fk__13/mot_1938__fk__13-002.pdf"/>
          <p>
            4 Motioner i Första kammaren, Nr 13.
          </p>
          <p>
            gör historiestuderanden förtrogen med en av de stora ingredienserna
            i sam- hällsutvecklingen och ger ekonomiens ämnessvenner historiskt
            perspektiv på deras studieföremål, ökad möjlighet att se de ekonomiska
            företeelserna i deras samband med andra samhällsföreteelser och
            kännedom om de ekono- miska teoriernas tillämplighet under olika
            samhällsskick samt teoriernas egen utveckling. Också med studier
            i statskunskap och i statistik, liksom med arkeologi och etnologi,
            associerar sig ekonomisk historia med fördel. Den praktiska användbarheten
            av detta slags insikt framträder i många rikt- ningar. Här må
            endast påpekas, att det med ämnet historia i många lärar- befattningar
            förbundna ämnet samhällslära enligt vår mening svårligen bättre
            kan tillgodoses än genom studium av den historiska utvecklingens
            eko- nomiska och sociala sidor.» Dtöver dessa skäl må framhållas,
            att skolornas historieundervisning ej kan väntas bliva tillfredsställande,
            förrän den akademiska undervisningen och den vetenskapliga forskningen
            inom Sveriges ekonomiska historia nått större omfattning än för
            närvarande. Vid fjolårets riksdagsdebatter framhölls så- lunda
            från flera håll svårigheten att tillgodose kraven på en reformerad
            historieundervisning förrän den ekonomisk-historiska litteraturen
            nått större omfattning. Skolorna synas därför ha stort intresse
            i att flera vetenskaps- män än hittills få tillfälle att ägna
            sig åt ämnet. Efter hemställan från Stockholms högskolas styrelse
            medgav Kungl. Maj:t genom resolution den 11 december 1936 denna
            högskola rätt att på vissa närmare angivna villkor anställa filosofiska
            examina i ekonomisk historia. I fråga om Övriga universitet och
            högskolor föreligger däremot icke för när- varande möjlighet att
            medtaga ämnet i några examina. Närmast sammanhänger detta med
            att ämnet saknar representanter utan- för Stockholm. Landet äger
            för närvarande endast en lärostol i ekonomisk historia, nämligen
            en genom privata medel åvägabragt forskningsprofessur vid handelshögskolan
            i Stockholm. När därtill kommer att denna professur är personlig
            och måste väntas upphöra med den nuvarande innehavarens inträde
            i pensionsåldern redan 1944, skulle landet inom en nära framtid
            över huvud taget icke utan nytt ingripande äga någon lärostol
            i ämnet. Universitetsberedningens förslag om en lärostol vid ett
            av statsuniversite- ten har sin starka motivering i vad som nu
            har framhållits. I likhet med beredningen synes det motionärerna
            rimligt att man under nuvarande för- hållanden, då en professur
            i Stockholm ännu existerar, inskränker sig till att inrätta en
            ny sådan lärostol. Det statsuniversitet, där en sådan ny pro-
            fessur under nuvarande förhållanden skulle komma till den största
            nyttan, vore Lunds, därför att dess avlägsenhet från Stockholm
            minskar därvarande studenters och forskares möjlighet till förbindelse
            med den nu existerande professuren. För Uppsala universitet erbjuder
            en sådan kontakt tydligen långt mindre svårigheter.
          </p>
          <pb facs="riksdagen-motions-pdf/data/1938/mot_1938__fk__13/mot_1938__fk__13-003.pdf"/>
          <p>
            Motioner i Första kammaren, Nr 15. 5 Med denna motivering hemställa
            vi,
          </p>
          <p>
            att riksdagen måtte bevilja anslag för upprättande av en professur
            i ekonomisk historia vid universitetet i Lund.
          </p>
          <p>
            Stockholm den 17 januari 1938.
          </p>
          <p>
            Karl Wistrand.
          </p>
          <p>
            ”kströmer. Robert von Horn. Edyar Sjödahl. "sson. Eilif Sylwan.
            Fredrik Ström. of Hagberth. Gustaf Ehrnberg. Axel Roos. Ruben
            Wagnsson. Georg Branting. Sam Larsson.
          </p>
          <p>
            Knut Petersson. Fritjof Ekman. G. 4. Björkman.
          </p>
          <pb facs="riksdagen-motions-pdf/data/1938/mot_1938__fk__13/mot_1938__fk__13-004.pdf"/>
          <p>
            ör
          </p>
        </div>
      </div>
    </body>
  </text>
</TEI>
