<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00335">
  <teiHeader>
    <fileDesc>
      <titleStmt>
        <title>Värderingar i svensk utrikespolitik</title>
        <author corresp="i-5jLvgtZLz4tn3NhaKToY29">av Holger Gustafsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värderingar i svensk utrikespolitik</title>
          <idno type="rdwebb">GW02U335</idno>
          <rs type="number">U335</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U335/text</ref>
          <ref type="dokument_url_html">http://data.riksdagen.se/dokument/GW02U335</ref>
          <ref type="dokumentstatus_url_xml">http://data.riksdagen.se/dokumentstatus/GW02U335</ref>
          <ref type="doc">http://data.riksdagen.se/fil/42095610-B16D-4F70-977D-949FF71D79B8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5jLvgtZLz4tn3NhaKToY29</idno>
            <name>Holger Gustafsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5GuLoL5ynHU9FmBgJ3i6ux" type="signed"/>
        <correspContext corresp="i-5GuLoL5ynHU9FmBgJ3i6ux">
          <note type="signatory" corresp="i-5jLvgtZLz4tn3NhaKToY29"/>
        </correspContext>
        <correspAction xml:id="i-UP69S4fd2yv5iPFQDhxMLz" type="numbering">
          <date when="2008-10-08"/>
        </correspAction>
        <correspAction xml:id="i-9WxsVwknKBCebi6AeYMWKM" type="submission">
          <date when="2008-10-07"/>
        </correspAction>
        <correspAction xml:id="i-LMzTRs3YTEzNj8C31nj1tw" type="transfer">
          <date when="2008-10-07"/>
        </correspAction>
        <correspAction xml:id="i-LVegCEua6ofkPqunZRiQkp" type="assigned"/>
        <correspContext corresp="i-LVegCEua6ofkPqunZRiQkp">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KzvBP4Z9oUvPh4QT9RpES6" type="motBody">
        <div xml:id="i-CUMZdXHsCfTP2bsdGcTTRD" type="motProposal" subtype="förslag">
          <head xml:id="i-YPeVZDQo3TZTQn79jiSzSW">
            Förslag till riksdagsbeslut
          </head>
          <p xml:id="i-TrT5pFdz2H3e77ZT7UdL9J">
            Riksdagen tillkännager för regeringen som sin mening vad som
            anförs i motionen om att svenska värderingar kring respekt för
            de mänskliga rättigheterna, det okränkbara människovärdet och
            rätten till liv tydligt kommer till uttryck i Sveriges utrikeskommunikation.
          </p>
        </div>
        <div xml:id="i-WRPgi5WMFFWL4CfuB7EFEk" type="motContent">
          <head xml:id="i-DRFzHDKVekxKgExZd4oNAa" type="h1">
            Motivering
          </head>
          <p xml:id="i-VyPq6HNwx53wPF4nXgSn97">
            Den svenska utrikespolitiken ska vara aktiv. Den ska vara fast
            förankrad i respekt för de mänskliga rättigheterna, det okränkbara
            människovärdet och rätten till liv. Arbetet för demokrati och
            mänskliga rättigheter måste ha stor tyngd i det svenska bistånds-
            och utrikespolitiska arbetet. Det är av stor vikt att Sverige
            tydligt ger uttryck för universella värderingar om mänskliga rättigheter
            i vår utrikeskommunikation. Nationella intressen har länge styrt
            internationella relationer och utrikespolitik. Eller annorlunda
            uttryckt: Stater bedriver en utrikespolitik som primärt syftar
            till ökad makt och inflytande och som ökar det ekonomiska välståndet
            inom det egna landet. Etik och värderingar är dock alltför sällan
            vägledande för utrikespolitiskt beslutsfattande. I dagens globaliserade
            värld är människor allt mer beroende av varandra. Nationsgränser
            spelar en allt mindre roll. Detta ökar behovet av internationell
            samordning för att lösa gemensamma problem och för att främja
            en positiv utveckling. Jag menar att normer och värderingar ska
            användas som styrinstrument i Sveriges utrikespolitiska relationer.
            Organisationer, strukturer, formalia och beslutsprocesser inom
            främst Förenta nationerna utgör en viktig grund. Men det krävs
            också tydliga normer för att ge bättre och tydligare spelregler
            i det internationella systemet. Etiska normer behövs också för
            att främja relationerna mellan folk med olika bakgrund och kultur.
            Då länder integreras och gränserna mellan inrikes- och utrikespolitiken
            allt mer suddas ut, ökar behovet av tydliga värderingar inom politiken.
            Jag anser därför att det är viktigt att de gemensamma spelreglerna
            i det internationella umgänget utvecklas. Annars är risken stor
            för ökade nationella motsättningar, med kulturella missförstånd
            och konflikter som följd.
          </p>
          <p xml:id="i-XB5Ju2D2qP86e7Crg7pW13">
            En värdegrundad utrikespolitik innebär främst vad som omnämns
            i FN:s allmänna förklaring om de mänskliga rättigheterna, vilken
            antogs av generalförsamlingen 10 december 1948. Första artikeln
            lyder i sin helhet: Alla människor är födda fria och lika i värde
            och rättigheter. De har utrustats med förnuft och samvete och
            bör handla gentemot varandra i en anda av gemenskap. Andra artikelns
            första mening lyder: Var och en är berättigad till alla de rättigheter
            och friheter som uttalas i denna förklaring utan åtskillnad av
            något slag, såsom på grund av ras, hudfärg, kön, språk, religion,
            politisk eller annan uppfattning, nationellt eller socialt ursprung,
            egendom, börd eller ställning i övrigt. Sveriges utrikespolitik
            skulle berikas och fördjupas och agerandet vitaliseras, om den
            universella värdegrunden framställdes tydligare. Alltför länge
            har stater, inklusive Sverige, bedrivit en utrikespolitik som
            alltför mycket fokuserat på nationell makt och nationellt inflytande
            och där målet varit att öka det materiella välståndet inom den
            egna nationen. Detta är inte tillräckligt. Etik, värderingar och
            principiella etiska ställningstaganden har historiskt alltför
            sällan tillåtits vägleda de utrikespolitiska beslutsfattarna.
          </p>
          <p xml:id="i-QuSCfzWqbdx1hTERPuiC2v">
            Utgångspunkten är att det finns en etisk grund för vad som är
            rätt, som inte kan avskaffas genom politiska beslut och som finns
            i människan oavsett kultur, kön, sexuell läggning m.m. Denna grund
            för rätten återfinns exempelvis i den kristna etiken och naturrätten
            och har präglat västerländsk rättsuppfattning. Under historiens
            gång har den manifesterats i en lång rad rättighets- och frihetsdeklarationer
            i Europa, USA och FN. Denna etiska grund innehåller allmänt giltiga
            värden: livet, människovärdet, kärlek, sanning, frihet, kunskap,
            den goda miljön etc. De är värden i sig. En rättighet innebär
            sedan anspråk att få uppnå, uppleva eller realisera ett värde,
            vilket är en rättighet som alla människor har. Men alla har också
            ett ansvar och en skyldighet att låta andra uppleva och förverkliga
            dessa värden. Dessa rättigheter och skyldigheter tillkommer alla
            människor och är alltså oberoende av enskilda människor eller
            traditioner.
          </p>
          <p xml:id="i-HntezhA8amkLV5co6vCSP7">
            Politiska friheter som tryck- och yttrandefrihet och demokratiska
            val är viktiga för utvecklingen. I Sverige finns ett starkt skydd
            för yttrandefriheten och därför finns goda möjligheter att inom
            ramarna för svensk utrikes- och biståndspolitik exportera våra
            erfarenheter. Grundlagsskyddet innebär enligt både tryckfrihetsförordningen
            och yttrandefrihetsgrundlagen att det allmänna inte får ingripa
            mot missbruk av yttrandefriheten eller mot medverkan därtill annat
            än i de fall och den ordning som föreskrivs i dessa båda grundlagar.
            Informationsutbyte och dialog är demokratins livsluft. När formerna
            för medierna förändras påverkas givetvis den åsiktsbildning som
            är grunden för demokratin. Demokrati är i grunden inte ett formellt
            förhållningssätt som anger valsystem och maktfördelning. Det helt
            bärande för en demokrati är de grundläggande värderingar som dess
            medborgare hyser, styrs av och vårdar. Demokrati handlar framför
            allt om människovärde och mänsklig integritet, därför är främjandet
            av detta ett sätt för Sverige att driva en mer värdegrundad utrikespolitik.
          </p>
          <p xml:id="i-JSJtAprMNGwht9EdmnvEok">
            Extremism, brist på demokrati och frihet, brist på handel och
            interdependens, kamp om resurser är några faktorer som leder till
            konflikter och krig. Även fattigdom är en katalysator i konflikter
            som grundar sig i brist på handel, marknadsekonomi, tillväxt och
            demokrati. Fattigdom har traditionellt sett definierats som bristen
            på materiella resurser. Enligt vårt synsätt är fattigdom ett mycket
            mer mångfacetterat begrepp än så. Fattigdom innebär också att
            människor saknar inflytande över och trygghet i sin livssituation.
            Att säkra en miljövänlig och hållbar utveckling och främja jämställdhet
            tillhör också en del av fattigdomsbekämpningen. Ytterst handlar
            det om att ge alla möjligheten att få leva ett människovärdigt
            liv. Att främja demokrati globalt är således en del av att Sverige
            driver mer av en värdegrundad utrikespolitik. En god demokratisk
            samhällsordning är ett mål i sig eftersom det främjar människors
            frihet och oberoende. Vi som medborgare i en demokratiskt uppbyggd
            stat har ett särskilt ansvar att sprida och främja grundläggande
            demokratiska principer i samröre med totalitära regimer och våra
            signaler och krav bör vara tydliga.
          </p>
          <p xml:id="i-7PsC8ksw4N1pP43veSrtg9">
            Inte minst är det viktigt att utveckla de fattiga ländernas förvaltningar
            och samhällsinstitutioner för att dessa länder ska kunna utveckla
            och föra en god ekonomisk politik. Det internationella biståndet
            måste ses som en komponent i en sammanhållen global utrikespolitik
            till stöd för de fattiga ländernas utveckling och uppbyggnad av
            fungerande institutioner, för att de ska kunna utveckla socialt
            och miljömässigt hållbara tillväxtmetoder och höja utbildningsnivån.
            Biståndet måste bidra till att förutsättningar skapas som kan
            hjälpa de allra fattigaste ur fattigdom, och då är fundamentet
            till ekonomisk tillväxt en lika viktig ingrediens som själva fördelningen.
            Att främja rättsstatens principer är en del av att Sverige driver
            mer av en värdegrundad utrikespolitik och tydligt kommunicerar
            dessa värderingar i all utrikeskommunikation.
          </p>
        </div>
        <div xml:id="i-DAgeDvoqeQYguyDakrVSc7" type="signatureBlock">
          <list xml:id="i-HsrBZtm87oNKhXDQT9DfTr">
            <item xml:id="i-3uwkA7KiyYjV8Fa4VHzdQT" who="i-5jLvgtZLz4tn3NhaKToY29" type="signature">
              Holger Gustafsson (kd)
            </item>
          </list>
        </div>
      </div>
    </body>
  </text>
</TEI>
