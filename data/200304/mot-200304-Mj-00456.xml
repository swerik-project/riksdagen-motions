<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Mj_0456/mot_200304_Mj_0456-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ456 pnr: s3028
          </p>
          <p>
            Motion till riksdagen 2003/04:MJ456
          </p>
          <p>
            av Michael Hagberg (s)
          </p>
          <p>
            Garanterat salmonellafritt kött
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om regelverk för garanterat salmonellafritt
            kött.
          </p>
          <p>
            Motivering
          </p>
          <p>
            Inför inträdet i Europeiska unionen förhandlade Sverige till
            sig undantag från EU:s gemensamma bestämmelser vad gäller import
            av kött. Undantaget, som gör att Sverige kan ställa hårdare krav
            på importerat kött från övriga medlemsländer även fortsättningsvis,
            gäller tills vidare och har ingen tidsbegränsning. Sverige har
            en lång tradition av att sätta säkerheten främst när det gäller
            livsmedelsproduktion och djurhållning. Vi har av samma anledning
            även medvetna konsumenter som ställer höga krav på säkra livsmedel.
            Detta är bra och självklart något som vi ska vara stolta över.
            För att hindra att salmonella sprids i landet har Sverige mycket
            hårda villkor både vad gäller import av kycklingkött och egen
            produktion. Den svenska kycklingindustrins främsta tillgång är
            dess kvalitet, säkerhet och goda djurhållning. Allt importerat
            kött som ska till konsumenterna måste också vara salmonellatestat.
            Men det finns i dagens lagstiftning undantag som säger att kött
            som blivit behandlat eller berett inte behöver genomgå samma hårda
            kontroller som annat kött. Detta undantag missbrukas och har så
            gjorts under en längre tid genom att leverantörer sprutar in en
            koksaltlösning i kycklingfiléerna. Denna så kallade marinering
            påverkar naturligtvis inte salmonellabakterier som finns i köttet,
            men kycklingfiléerna slipper ändå genomgå salmonellatest eftersom
            köttet anses berett. Att som den svenska kycklingindustrin i varje
            produktionsled testa förekomsten av salmonella kostar naturligtvis
            en hel del pengar och innebär
          </p>
          <pb facs="riksdagen-motions-pdf/data/200304/mot_200304_Mj_0456/mot_200304_Mj_0456-0002.pdf"/>
          <p>
            2003/04:MJ456
          </p>
          <p>
            därmed också ett högre pris för konsumenten jämfört med importerad,
            ej testad kyckling. Dessutom består den importerade kycklingen
            ibland upp till 30-40 20 av vatten. Tekniken för att pumpa in
            vatten i kycklingen är enkel och skulle gå att använda även i
            Sverige. Men här har branschen själv sagt stopp och har av etiska
            skäl infört ett eget tak på ca tio procent. Kycklingindustrin
            vill sälja kyckling till konsumenterna — inte lura dem att köpa
            vatten. Det finns också vissa problem när det gäller ursprungsmärkningen
            av importerad kyckling. I stället för egentligt ursprungsland,
            säger nuvarande reglemente att det räcker med att ange det senaste
            land där kycklingen blivit ”beredd” eller ”tillagad”. Med andra
            ord: Om man i Holland eller Danmark sprutar in koksaltlösning
            i brasiliansk eller thailändsk kyckling så innebär detta att kycklingen
            först och rämst slipper genomgå salmonellatest när den kommer
            till Sverige, samtidigt som konsumenten genom felaktig ursprungsmärkning
            luras att tro att ycklingen är holländsk eller dansk. Det vi ser
            just nu är därmed inget annat än en snedvriden konkurrens, där
            importerat, ej salmonellatestat kött kan säljas till ett lägre
            pris än det svenska, garanterat salmonellafria. Till råga på allt
            tillåts inte den svenska sycklingbranschen använda termer som
            ”garanterat salmonellafritt” eller liknande som försäljningsargument
            i sin marknadsföring. Det som i förlängningen är den svenska livsmedelsindustrins
            främsta onkurrensfördel kan därmed på kort sikt stjälpa hela den
            inhemska näringen. Lösningen på denna obalans är dock inte att
            sänka de krav vi har i Sverige. Jag är tvärtom av den bestämda
            uppfattningen att de som jobbar med produktion av svensk kyckling
            är stolta över den kvalitet och säkerhet som den präglas av och
            står för. Jag är också övertygad om att de svenska onsumenterna,
            med erforderlig upplysning om kvalitet och säkerhet, väljer det
            säkra före det osäkra. Nej, i stället måste jämvikt och lika konkurrensvillkor
            skapas på andra sätt. Det är därför nödvändigt med ett regelverk
            som garanterar att det kött som onsumenten köper i butik, äter
            på restaurang eller beställer från cateringfirma är salmonellafritt
            — oavsett om kycklingen är importerad eller inhemskt producerad.
          </p>
          <p>
            Stockholm den 3 oktober 2003
          </p>
          <p>
            Michael Hagberg (s)
          </p>
        </div>
      </div>
    </body>
  </text>
</TEI>
