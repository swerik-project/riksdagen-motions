<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-LU-00370">
  <teiHeader>
    <fileDesc>
      <titleStmt>
        <title>Skuldfällan</title>
        <author corresp="i-Nywj47pd422wBAiv8K2vPV">av Jan Ertsborn m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skuldfällan</title>
          <idno type="rdwebb">GT02L370</idno>
          <rs type="number">L370</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GT02L370/text</ref>
          <ref type="dokument_url_html">http://data.riksdagen.se/dokument/GT02L370</ref>
          <ref type="dokumentstatus_url_xml">http://data.riksdagen.se/dokumentstatus/GT02L370</ref>
          <ref type="doc">http://data.riksdagen.se/fil/DC48B90B-8504-4DD2-BC3C-55ABAB6EA827</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nywj47pd422wBAiv8K2vPV</idno>
            <name>Jan Ertsborn</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-LDb1GxQGG47N4mNNZ13jSZ</idno>
            <name>Martin Andreasson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Ct7W83fwgMLpB48uiYaBqi</idno>
            <name>Mia Franzén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-4SAiMdwrEthd2M8z2yjtkv</idno>
            <name>Ana Maria Narti</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jisxx4i7w2GY5SUf9fNgkX" type="signed"/>
        <correspContext corresp="i-Jisxx4i7w2GY5SUf9fNgkX">
          <note type="signatory" corresp="i-Nywj47pd422wBAiv8K2vPV"/>
          <note type="signatory" corresp="i-LDb1GxQGG47N4mNNZ13jSZ"/>
          <note type="signatory" corresp="i-Ct7W83fwgMLpB48uiYaBqi"/>
          <note type="signatory" corresp="i-RDeqY3mXLBtUS9bixjvHS"/>
          <note type="signatory" corresp="i-4SAiMdwrEthd2M8z2yjtkv"/>
        </correspContext>
        <correspAction xml:id="i-4HTvaToFttbjuEQVweEsCs" type="referral">
          <date when="2005-10-13"/>
        </correspAction>
        <correspAction xml:id="i-WTKMZyb2LR8JBK9TMZL6F1" type="dismissal">
          <date when="2005-10-13"/>
        </correspAction>
        <correspAction xml:id="i-XUP4czEEt9NWu7g6xUwLM1" type="submission">
          <date when="2005-10-05"/>
        </correspAction>
        <correspAction xml:id="i-57CdLfgoFAD37hesmcxKvH" type="assigned"/>
        <correspContext corresp="i-57CdLfgoFAD37hesmcxKvH">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_L_370/mot_200506_L_370-0001.pdf"/>
      <div xml:id="i-HnDVqqm8QZcoJQApee4AJ7" type="motHeader">
        <div xml:id="i-FSi8H4V7v7YiM9TncA9HXE" type="motTitle"/>
        <div xml:id="i-GxUCaxagvYVWRRQdssmSdF" type="motSubmissionInfo"/>
      </div>
      <div xml:id="i-EvHXYQs8Bq3Q89JXSQRde3" type="motBody">
        <div xml:id="i-H1xGztAmsHBz1aSxirJdXu">
          <p xml:id="i-YVXTTMxPqFh7ePLUqEqft">
            2005/06 mnr: L370 pnr: fp140
          </p>
          <p xml:id="i-4Qt45bXzcJSmyk2y6mgLjQ">
            Motion till riksdagen 2005/06:L370
          </p>
          <p xml:id="i-6dsyukoSb3oGidwxjyiX8N">
            av Jan Ertsborn m.fl. (fp)
          </p>
          <p xml:id="i-EZabs2knhSBFuGGHKDqefh">
            Skuldfällan
          </p>
          <p xml:id="i-Qxf9tz6EUQDuXj7z76agTc">
            Sammanfattning
          </p>
          <p xml:id="i-EV6x7FXkTgpHd6rzqkx4A1">
            Hushållens skulder ökar mer än någonsin. Även om den största
            andelen av skulderna hänför sig till bostadskrediter med säkerheter
            i villor och bostadsrätter är ökningen av betalningskraven hos
            kronofogdemyndigheterna mycket oroande. Många personer sitter
            uppenbarligen fast i en skuldfälla och behöver samhällets hjälp
            för att kunna komma till rätta med sin ekonomiska situation. I
            denna motion lägger vi fram förslag till åtgärder som kompletterar
            skuldsaneringslagen i de många fall där denna inte kan tillämpas
            och förslag som kan leda människor ut ur skuldfällan.
          </p>
          <pb facs="riksdagen-motions-pdf/data/200506/mot_200506_L_370/mot_200506_L_370-0002.pdf"/>
          <p xml:id="i-KEFucyvUviLpAmrXNcJ1nR">
            2005/06:L370
          </p>
          <p xml:id="i-MpcQJ9GGV5UofiSEcwFQZA">
            Innehållsförteckning
          </p>
          <p xml:id="i-U2cYiAK8fH7vVJjDdrucCH">
            SANS SON 500 DRA SR RR 1 Innehållsförteckning......... Förslag
            till riksdagsbeslut. Inledning. När staten är borgen; Dröjsmålsräntan.
            BEN ES ANTENN 5 Absolut preskription av konsumentfordringar alternativt
            tidsgräns för indrivning Den kommunala budget- och skuldrådgivningei
          </p>
          <pb facs="riksdagen-motions-pdf/data/200506/mot_200506_L_370/mot_200506_L_370-0003.pdf"/>
          <p xml:id="i-7wdo19N6xyjw8JUSGdCk4o">
            Förslag till riksdagsbeslut
          </p>
          <p xml:id="i-AM2cyMHKG2YEedpR27LaBT">
            1. Riksdagen tillkännager för regeringen som sin mening vad i
            motionen anförs om en översyn av gällande regler för statliga
            myndigheter att träffa frivilliga överenskommelser med skuldsatta
            personer. 2. Riksdagen tillkännager för regeringen som sin mening
            vad i motionen anförs om införande av tvingande regler om dröjsmålsräntans
            storlek avseende konsumentfordringar. 3. Riksdagen tillkännager
            för regeringen som sin mening vad i motionen anförs om «införande
            av tvingande regler om = skriftlig betalningspåminnelse och att
            viss tidsperiod förflyter efter en skulds förfallodag såsom förutsättning
            för rätt till inkassokostnad. 4. Riksdagen tillkännager för regeringen
            som sin mening vad i motionen anförs om tillsättande av en utredning
            om införande av absolut preskription alternativt tidsgräns för
            indrivning. 5. Riksdagen tillkännager för regeringen som sin mening
            vad i motionen anförs om den kommunala budget- och skuldrådgivningen.
          </p>
          <p xml:id="i-deJygGjuKEDGhzkqtbrWR">
            Inledning
          </p>
          <p xml:id="i-5MwK7o76zjzyAMNMB2iWhv">
            Under 1970-talet och långt in på 1980-talet var det förhållandevis
            billigt att låna pengar. Inflationen var hög, vilket på grund
            av det dåvarande skatte- systemet = stimulerade = till skuldsättning.
            Dessutom =: avreglerades kreditmarknaden i mitten av 1980-talet.
            Hushållens nettoupplåning flerdubblades. Mot slutet av 1980-talet
            blev problemen med privatpersoners överskuldsättning uppmärksammade
            och ledde så småningom till bl.a. införandet av skuldsaneringslagen.
            Bank- och finanskrisen under första hälften av 1990-talet medförde
            en markant nedgång av hushållens skulder och upplåning. Emellertid
            har på senare år upplåningen ökat igen och uppgår nu till en högre
            nivå än i början av 1990-talet. Den alldeles övervägande delen
            av upplåningen utgörs av bostadskrediter och motsvaras till stor
            del av stigande värden på bostadsrätter och villafastigheter.
            Denna fortsatta ökning av upplåningen bedöms av Riksbanken som
            inte särskilt riskfylld med hänsyn främst till bankernas finansiella
            stabilitet även om den kan skapa problem för enskilda hushåll.
            En förhållandevis stor andel skulder utgörs av konsumtionskrediter
            såsom kontokrediter av typen ”köp nu — betala sedan” m.m. och
            offentligrättsliga krediter såsom underhållsstöd, studiemedelsavgifter,
            återkrav av felaktigt erhållna bostadsbidrag m.m. samt rena konsumtionskostnader
            såsom tv- avgifter, skulder för läkemedel, sjukvård och tandvård,
            trafikförsäkringsavgifter, räkningar på telefoni, Internet m.m.
            Härutöver tillkommer skatteskulder, rättegångskostnader, rättshjälpsavgifter,
            böter m.m.
          </p>
          <p xml:id="i-SeiVv6waCgySGmVeWWiZg6">
            2005/06:L370
          </p>
          <pb facs="riksdagen-motions-pdf/data/200506/mot_200506_L_370/mot_200506_L_370-0004.pdf"/>
          <p xml:id="i-MhX8kWWgL58X744qJ8EXLt">
            2005/06:L370
          </p>
          <p xml:id="i-RpZa4i6Hi9w5TR4y2yVU6g">
            Under de senaste åren har betalningskraven hos kronofogdemyndigheterna
            ökat markant. Under första halvåret 2005 ökade antalet ansökningar
            om betalningsförelägganden till omkring 402 000 jämfört med 382
            000 motsvarande period förra året. För 5 år sedan uppgick antalet
            till omkring 295 000. Siffrorna är alarmerande höga och successivt
            stigande. Ungefär 512 000 personer var under 2004 registrerade
            hos kronofogdemyndigheterna för skulder om cirka 77 miljarder.
            Av dessa skulder var cirka 54 miljarder skulder till det allmänna
            och cirka 23 miljarder skulder till enskilda fordringsägare. Under
            den senaste tiden verkar skulderna till det allmänna sjunka medan
            skulder till enskilda ökar i minst motsvarande mån. Anmärkningsvärt
            är att det inte tycks vara fråga om en ökning av antalet skuldsatta
            personer utan att det i stället är samma personer som har dragit
            på sig flera och större skulder. Den grupp av skuldsatta som har
            uppenbara ständiga betalningsproblem beräknas omfatta cirka 150
            000 personer. En bidragande orsak till ökningen av skulderna och
            antalet ärenden hos kronofogdemyndigheten är — förutom den generösa
            kreditgivningen — utan tvekan datoriseringen och den kraftiga
            utbyggnaden av inkassoverksamheten såväl hos de särskilda inkassobolagen
            som hos större fordringsägare. Till detta kommer också den ökande
            handeln av fordringar, i huvudsak på så vis att särskilda finansbolag
            med affärsidén att driva in osäkra fordringar köper upp hela ”stockar”
            av osäkra fordringar för en förhållandevis låg summa och sedan
            under en mycket lång tidsperiod arbetar med att bevaka och driva
            in
          </p>
          <p xml:id="i-BAkzsEGvWUXbZ8AizairiW">
            dessa fordringar så långt som det bara är möjligt. Skuldsaneringslagen
            har varit föremål för en utredning — ”Ett steg mot ett enklare
            och snabbare skuldsaneringsförfarande” (SOU 2004:81). 3 678 personer
            ansökte 2004 om skuldsanering och 1 353 personer beviljades skuld-
            sanering. Detta är en viss ökning i förhållande till tidigare
            år. Utredningens förslag till ett enklare och snabbare förfarande
            bör — när det väl blir genomfört — leda till en ytterligare ökning
            av antalet skuldsaneringsärenden
          </p>
          <p xml:id="i-6vzc5uAwSUUZhUabmgDaUu">
            men motsvarar på intet vis det stora behov av hjälp och stöd
            som det stora antalet skuldsatta personer har. Till detta kommer
            att flertalet inte uppfyller de krav som uppställs för en skuldsanering.
            Det är med andra ord nödvändigt att från samhällets sida vidta
            ett antal andra åtgärder — utöver reformeringen av skuldsaneringsinstitutet
            — för att komma till rätta med den betydande överskuldsättning
            som finns och som föranleder stora sociala bekymmer.
          </p>
          <p xml:id="i-Qt1RX2BnJTSWqLbMXHYTVV">
            När staten är borgenär
          </p>
          <p xml:id="i-7PRAr4qugs6BUcpJcNf82z">
            En skuldsatt person som vill försöka finna en lösning på sin
            ekonomiska situation har regelmässigt inte bara skulder till enskilda
            fordringsägare utan även till det offentliga. Det kan vara fråga
            om underhållsstöd eller återbetalningsskyldighet för felaktigt
            erhållet bostadsbidrag, skatter, studiemedelsavgifter eller rättshjälpsavgifter.
            Möjligheterna för olika myndigheter att träffa uppgörelser är
            svårhanterbara och kringskurna av olika regelsystem. Det borde
            öppnas bättre och enklare vägar för myndigheterna att
          </p>
          <pb facs="riksdagen-motions-pdf/data/200506/mot_200506_L_370/mot_200506_L_370-0005.pdf"/>
          <p xml:id="i-3XEptm21YTsRM3AHCaDzAf">
            medverka i frivilliga överenskommelser med skuldsatta människor.
            En översyn av gällande regelverk krävs därför. Samtidigt bör övervägas
            om det går att sammanföra statens handläggning och beslut av dessa
            ärenden till en myndighet, kanske på sätt som föreslagits beträffande
            skattemyndigheten i utredningen om den framtida kronofogdeverksamheten.
          </p>
          <p xml:id="i-QccKS6mfZAE11vMbca8Gz">
            Dröjsmålsräntan
          </p>
          <p xml:id="i-XFE9bH7oxbTuDapMqQCT6c">
            Skuldsatta personer har som regel en hel del gamla skulder. Med
            dagens räntelag, som innebär avtalsfrihet beträffande räntans
            storlek och med en legal dröjsmålsränta om 8 246 utöver den avtalade
            räntan alternativt utöver den lagstadgade räntan, uppgår förfallna
            räntor under några år ofta till minst lika stort belopp som den
            ursprungliga kapitalskulden. Räntesatser om 20-30 procent är inte
            ovanliga. I många fall är ränteskulderna så höga att det aldrig
            kan bli något utrymme för betalning av den ursprungliga skulden.
            En begränsning av dröjsmålsräntan skulle lindra skuldbördan för
            många skuldsatta avsevärt. I Finland har nyligen för konsumtionskrediter
            genomförts en tvingande lagstiftning som innebär en sådan begränsning.
            Finland har knutit dröjsmålsräntan till Europeiska centralbankens
            styrränta, som får ökas med två procentenheter. Det blir i dagsläget
            en högsta räntesats om 10 procent. På grund av den betydelse dröjsmålsräntan
            har för skuldsatta personer och även med beaktande av det numera
            rådande lägre ränteläget bör det göras förändringar i räntelagen
            och för konsumtionskrediter bör införas en tvingande lagregel
            om högsta dröjsmålsränta.
          </p>
          <p xml:id="i-CV6zbTXGgzrroR9dW9agKs">
            Betalningspåminnelser
          </p>
          <p xml:id="i-VXSeePejteyooxQ4cMcMmk">
            Det har varit — och är fortfarande så i de flesta fall — att
            bristande betalning av en skuld på angiven förfallodag följs av
            en skriftlig betalningspåminnelse cirka två veckor efter förfallodagen.
            Denna skriftliga betalningspåminnelse utfärdas av fordringsägaren
            och innehåller just som namnet säger en påminnelse om att skulden
            inte blivit betald och vanligtvis ställd i en vänlig ton och utan
            tillägg för några kostnader för den som missat sin betalning.
            Sådana kostnader kan för övrigt enligt lag endast uttagas om avtal
            därom träffats senast i samband med skuldens tillkomst. Kostnaderna
            får i sådant fall uppgå till högst 50 kronor. Efter ytterligare
            någon tid, kanske två veckor, kommer så ett inkassokrav, antingen
            direkt från fordringsägaren eller från en inkassobyrå. Detta inkassokrav
            måste upprättas på sätt som anges i 5 8 inkassolagen för att fordringsägaren
            skall ha rätt till kostnadsersättning med 160 kronor. Det nu beskrivna
            stämmer väl överens med gällande lagstiftning och god inkassosed.
            Emellertid har det nu blivit allt vanligare att fordringsägare
            hoppar över det första ledet med en betalningspåminnelse och skickar
            ut, själv eller genom
          </p>
          <p xml:id="i-ABW7JGvK23b16pLnkvaWiy">
            2005/06:L370
          </p>
          <pb facs="riksdagen-motions-pdf/data/200506/mot_200506_L_370/mot_200506_L_370-0006.pdf"/>
          <p xml:id="i-5LmTd3CrLrY3kMPmk7LDbD">
            2005/06:L370
          </p>
          <p xml:id="i-JQSePFARDsPjWXBnu1fSpi">
            en inkassobyrå, inkassokravet med en debitering om 160 kronor
            redan några dagar efter skuldens förfallodag (sju till tio dagar
            har vissa som praxis). Lagstiftningen hindrar inte detta och den
            betalningsskyldige får erlägga kostnadsersättningen om 160 kronor
            för varje inkassokrav. Vi i Folkpartiet liberalerna ser detta
            förfaringssätt som oskäligt och menar att det finns många godtagbara
            skäl till att en försening av en betalning sker ibland. Skall
            den som normalt sköter sina betalningar själv drabbas av extrakostnader
            till följd av en sjukhusvistelse? Eller om en anhörig sköter betalningar
            för en funktionshindrad eller äldre person och denne av olika
            skäl inte kan komma varje vecka? Eller om man erhåller en faktura
            med kort betalningstid under utlandsvistelse? Dessutom försvinner
            faktiskt post ibland. Vi hävdar att i ett välordnat och humanitärt
            samhälle måste det finnas tid och resurser till att göra vänliga
            påminnelser om bristande betalningsskyldighet innan hotfulla inkassokravbrev
            kommer, dessutom med extrakostnader. Förutsättningen för att få
            kostnadsersättning för ett inkassokrav skall därför vara att minst
            en skriftlig betalningspåminnelse skickats ut och att minst fyra
            veckor förflutit sedan skulden förföll till betalning.
          </p>
          <p xml:id="i-MTND1uyodfDBHAYxbNM73h">
            Absolut preskription av konsumentfordringar alternativt tidsgräns
            för indrivning
          </p>
          <p xml:id="i-Vi4mi9paQ1Cq9VYCCf9PVe">
            Den allmänna preskriptionen av fordringar är tio år efter tillkomsten,
            om inte preskriptionen = avbryts dessförinnan. Preskriptionstiden
            — för en konsumentfordran är dock tre år. I annan lagstiftning
            finns speciella preskriptionsregler. Som exempel kan nämnas att
            fordringar på underhållsbidrag preskriberas efter fem år. Samma
            tid gäller för statens fordringar på skatter och avgifter. Andra
            preskriptions- tider finns i trafikförsäkringslagen och i konsumentförsäkringslagen
            samt i hyres- och anställningsförhållanden. Den allmänna preskriptionen
            om tio år respektive tre år vad gäller konsumentfordringar kan
            enkelt avbrytas av fordringsägaren, och på så sätt förlängs preskriptionstiden
            med ytterligare tio respektive tre år. Sådant avbrytande kan ske
            hur många gånger som helst, vilket i realiteten får till följd
            att preskription aldrig inträder. Inte minst den moderna datatekniken
            har medfört att fordringsägaren på detta vis bevakar sina fordringar
            och fortlöpande avbryter preskriptionen. En redan preskriberad
            fordran kan också återuppstå genom viss aktivitet från gäldenärens
            sida, vanligtvis då aktualiserat genom att nya krav framställts
            från fordringsägaren som exempelvis fått till följd att gäldenären
            i sin iver att göra rätt för sig påbörjat en avbetalning på den
            egentligen preskriberade fordringen. Även en ansökan om skuldsanering
            kan få denna effekt att en redan preskriberad fordran återuppväcks.
            Det finns inga hinder för en fordringsägare att fortsätta försöka
            få betalt för preskriberade fordringar. Det finns inte heller
            någon skyldighet eller ens = rättighet = för
          </p>
          <pb facs="riksdagen-motions-pdf/data/200506/mot_200506_L_370/mot_200506_L_370-0007.pdf"/>
          <p xml:id="i-M5bzXvsrDFbXkQuBPf5epT">
            kronofogdemyndigheten att vägra verkställighet, om inte gäldenären
            själv gör gällande att preskription inträtt. Kunskapen om preskriptionsreglerna
            är hos gäldenärerna mycket bristfällig. Det förekommer att inkassobyråer
            upplyser om reglerna kring preskriptionsavbrott på så vis att
            man i kravbrev anger att skulden aldrig kommer att avskrivas.
            Man måste fråga sig om det är rimligt att skuldsatta personer
            aldrig skall kunna bli befriade från ett betalningsansvar för
            exempelvis en telefonräkning eller en kontokredit. Vad är det
            som skiljer dessa skulder från skulder till det offentliga på
            underhållsstöd och skatter? Sistnämnda skulder preskriberas som
            bekant efter fem år utan att det finns möjligheter till förlängning
            av tiden. Ett system med absoluta preskriptionstider kan se ut
            så att det krävs att fordringsägaren innan = preskriptionstidens
            utgång vänt sig — till kronofogdemyndighet eller domstol för att
            få fastställt gäldenärens betalningsskyldighet. Utöver den tiden
            kan fordringsägaren få ytterligare någon tid på sig att få till
            stånd verkställighetsåtgärder hos kronofogdemyndigheten. Hur långa
            dessa tider skall vara är lämplighetsavgöranden, men förslagsvis
            skall den totala tiden inte vara längre än tio till femton år.
            Ett införande av absolut preskription innehåller en mängd frågeställningar
            utöver tidsaspekterna såsom från vilken tidpunkt preskription
            skall anses ha inträtt m.m. och måste därför föregås av en noggrann
            utredning. Ett alternativ till absolut preskription är det system
            som införts i Finland om att begränsa den tid som samhället står
            till fordringsägarens förfogande med indrivningsåtgärder. Även
            om detta kan sägas vara ett mindre ingrepp i fordringsägarens
            rätt att behålla sina fordringar ograverade uppnås i huvudsak
            samma effekter. Även frågan om införande av en bortre tidsgräns
            för indrivningsåtgärder (i Finland 15 år) måste föregås av en
            noggrann utredning.
          </p>
          <p xml:id="i-BFuwDHo9L8fFayQgUSEbda">
            Den kommunala budget- och skuldrådgivningen
          </p>
          <p xml:id="i-UePcE7t3c4eH9vRugAyBKX">
            Den kommunala budget- och skuldrådgivningen har alltmer tvingats
            att koncentrera sin verksamhet till skuldsaneringsärenden. Det
            finns emellertid betydande andra uppgifter med ekonomisk rådgivning
            och planering som konsumentrådgivarna med fördel skulle kunna
            arbeta med, exempelvis hjälpa människor som hamnat hos kronofogdemyndigheten
            för första gången eller hjälpa människor med betydligt lägre skuldbelopp
            än vad som erfordras för skuldsanering. Den kommunala budget-
            och skuldrådgivningen kan förbättras och med stöd från Konsumentverket
            bli en viktig hjälpreda för människor som hamnat i ekonomiska
            bekymmer. Det finns alltså all anledning att satsa vidare på ett
            utvecklat samarbete mellan Konsumentverket och kommunerna på detta
            område. Det får ankomma på regeringen att ge närmare instruktioner
            härom.
          </p>
          <p xml:id="i-2cBEQWTgQ63S1MP1x7fqvW">
            2005/06:L370
          </p>
          <pb facs="riksdagen-motions-pdf/data/200506/mot_200506_L_370/mot_200506_L_370-0008.pdf"/>
          <p xml:id="i-VPBzT7UmvHBtMxdXHaAtbg">
            2005/06:L370
          </p>
          <p xml:id="i-13znvxTbrCoD6jSUpoLoro" type="date">
            Stockholm den 4 oktober 2005
          </p>
          <p xml:id="i-T2mU1c6AXSGnKddyq6vC2R" type="signatureBlock">
            Jan Ertsborn (fp) Martin Andreasson (fp) Lars Tysklind (fp)
          </p>
          <p xml:id="i-UE8cbRVdarLxjyGvEyLQKP">
            Mia Franzén (fp) Ana Maria Narti (fp)
          </p>
        </div>
      </div>
    </body>
  </text>
</TEI>
