<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__274/mot_1942__fk__274-001.pdf"/>
      <fw xml:id="i-9VvbivcgJ8QJoXfCP2fNba">
        10 Motioner i Första kammaren, Nr 274.
      </fw>
      <div type="motHeader" xml:id="i-6u8Ue5hPmbCskZRX6nFwb3">
        <div type="motTitle" xml:id="i-CB3xN3j7ZA3TxgTf8vAxRz"/>
        <div type="motSubmissionInfo" xml:id="i-FWjatHcuBh764MjxFSuDDq"/>
      </div>
      <div type="motBody" xml:id="i-D8Na1hj7U6cJUm7coQsEi1">
        <div xml:id="i-M7K3pjtewt2mWuVZfhV35w">
          <p xml:id="i-AhiAharAiNoa6JhQxZDPaM">
            Nr 274.
          </p>
          <p xml:id="i-UzE9BYB7HU4poMEYWyzaYB">
            Av herr Lindblom m. fl., i anledning av Kungl. Maj:ts propo-
            sition med förslag till lag om hyresreglering m. m.
          </p>
          <p xml:id="i-PHc6RgwQ9udUTR3gjtJa2s">
            I propositionen nr 301 har Kungl. Maj:t föreslagit riksdagen
            att antaga lag om hyresreglering m. mi.
          </p>
          <p xml:id="i-Xak1BWegwDKDdTGvvcdH8X">
            Allmänna synpunkter.
          </p>
          <p xml:id="i-2Mmz1UuwrBaTSYupMqPTe6">
            Föredragande departementschefen, som finner en hyresreglering
            mnöd- vändig, räknar uppenbarligen med att en dylik reglering
            kan komma att medföra vissa mindre önskvärda konsekvenser. Erfarenheterna
            av den hyresreglering som ägde rum under åren 1917—1923 bekräfta
            ju också på ett mycket bestämt sätt, att en regleringslagstiftning
            på hyresområdet ur åtskilliga synpunkter är betänklig. Det må
            i sådant hänseende erinras om att den tid, under vilken de tidigare
            hyresstegringslagarna gällde, känne- tecknades av en katastrofalt
            sjunkande bostadsproduktion och detta ehuru nybyggda fastigheter
            under praktiskt taget hela tiden voro undantagna från regleringen.
            "Sedan man genom 1919 års lag indragit även nyuppförda hus under
            regleringen, blev man nödsakad frigiva dem redan ett år därefter.
            Vidare må framhållas de ödesdigra sociala verkningarna av de hinder
            som i lagen stadgades mot att uppsäga hyresgäster till avflyttning,
            vilket medförde att den naturliga omflyttningen upphörde, något
            som i Stock- holm tog sig det paradoxala uttrycket att bostadsnöden
            skärptes trots att antalet eldstäder i förhållande till folkmängden
            samtidigt ökade. Mot bakgrunden av dylika erfarenheter kan man
            uppenbarligen på all- var ifrågasätta, huruvida det verkligen
            är till gagn vare sig för det all- männa eller för de enskilda
            att hyresmarknaden indrages under en statlig reglering. I varje
            fall vill det synas, att det hade varit önskligt att, på detta
            liksom på andra ekonomiska områden, först slå in på vägen att
            söka skapa ett frivilligt samgående i saken mellan statsmakterna
            och partsorganisatio- nerna på hyresområdet. Det är emellertid
            möjligt, att tiden icke medgivit en prövning av denna utväg, och
            då remissinstanserna, låt vara med un- dantag för Sveriges fastighetsägareförbund,
            tillstyrkt en reglering genom lag, torde man, trots anförda betänkligheter,
            vara nödgad acceptera stånd- punkten att även hyresmarknaden bör
            göras till föremål för legislativ reg- lering. Därav följer dock
            icke, att den lag som nu föreslås till antagande kan anses ägnad
            att på bästa sätt tillgodose de syften som lagen bör främja. Då
            man gör reda för sig, vilka dessa syften äro, skulle man enligt
            vår
          </p>
          <pb facs="riksdagen-motions-pdf/data/1942/mot_1942__fk__274/mot_1942__fk__274-002.pdf"/>
          <fw xml:id="i-KiXbhpWc5YT2a9b3Wt7nVH">
            Motioner i Första kammaren, Nr 274. 11
          </fw>
          <p xml:id="i-916ad5n7QHvgquD5GBoXym">
            uppfattning göra sig skyldig till en allvarlig felbedömning,
            om man blott ägnade intresse åt förhållandena under själva regleringstiden.
            Man måste med andra ord redan nu se fram mot den tid då lagen
            skall avvecklas. Beträffande förutsättningarna för avvecklingen
            är det av intresse att framhålla, vad socialstyrelsen i sådant
            hänseende anfört i sitt yttrande över det remitterade lagförslaget
            (prop. sid. 25). »Det skulle», säger styrelsen, »i hög grad försvåra
            en återgång till fri hyresmarknad, om man konsekvent vägrade hyreshöjning
            med hänsyn till sänkt penningvärde. I detta avseende finnas goda
            erfarenheter från ut- vecklingen av hyresregleringen under förra
            världskriget. Statsmakterna medgåvo då successivt en stegring
            av hyresnivån på grund av penning- värdets förändring. Till följd
            härav kunde vi i Sverige avveckla stats- ingripandet på hyresmarknaden
            tidigare än i något annat land, och av- vecklingen kunde ske utan
            några större svårigheter. Redan vid genom- förandet av en statlig
            reglering av hyresmarknaden bör det för statsmak- terna stå fullt
            klart, att regleringen måste bedrivas med den riktlinjen, att
            den bör avvecklas så fort som detta kan ske.»
          </p>
          <p xml:id="i-M4vd21DQw8f16fj3KYHkX5">
            Slutsatsen härav synes icke gärna kunna bli mer än en, nämligen
            att hyresregleringen bör fungera på det sättet att hyresnivån
            successivt an- passas efter penningvärdets försämring. Något dylikt
            syfte synes emeller- tid icke den föreslagna lagen ha. Överhuvud
            tar denna icke i främsta rummet sikte på att fastslå vad som är
            skälig hyra. Lagen kan därför icke i första hand sägas syfta till
            att motverka att hyresvärden missbrukar sin ställning till att
            betinga sig oskälig hyra. Förstahandssyftet är i stället att i
            möjligaste mån konservera den hyresnivå som rådde den 1 januari
            1942. Huruvida i det särskilda fallet denna hyra med hänsyn till
            omstän- digheterna är skälig, är någonting som icke skall prövas
            och som således principiellt betraktas såsom för regleringen ovidkommande.
            Man fingerar, att den hyra, som utgick den 1 januari 1942, den
            s. k. grundhyran, är skälig, och hyresvärden äger därutöver icke
            rätt till ersättning för annat än värme och varmvatten. Konungen
            respektive statens hyresråd kan vis- serligen med hänsyn till
            stegrade förvaltningskostnader medgiva en allmän procentuell höjning,
            men om dylikt medgivande icke lämnats, äger hyres- värden icke
            rätt att betinga sig hyreshöjning, hur mycket förvaltnings- kostnaderna
            än stigit. Tvärtom är han underkastad straff om han gör det. Allenast
            i strängt begränsade undantagsfall 'skall hyresnämnden äga medgiva
            höjning av grundhyran. I sådant hänseende angivas i lagen tvenne
            fall, nämligen att grundhyran är »avsevärt lägre än hyran för
            jämförliga lägenheter» samt att »lägenhetens värde avsevärt ökat
            genom ombyggnads- eller ändringsarbete&gt;. Allenast inom denna snäva
            ram äger hyresnämnden justera grundhyran uppåt. Skillnader som
            icke äro »avsevärda» få såle- des överhuvud icke föranleda någon
            ändring av grundhyran, liksom icke heller ett å lägenheten företaget
            förbättringsarbete, exempelvis en genom- gripande reparation.
          </p>
          <pb facs="riksdagen-motions-pdf/data/1942/mot_1942__fk__274/mot_1942__fk__274-003.pdf"/>
          <fw xml:id="i-QBpSwFXGqWpXHJMfkhD2Eu">
            12 Motioner i Första kammaren, Nr 274.
          </fw>
          <p xml:id="i-YNqgkefawYiSwK5JDr2rtD">
            Det synes uppenbart, att en regleringslagstiftning efter dessa
            riktlinjer på intet vis motsvarar anspråket på att vara en lämplig
            övergång till en ånyo fri hyresmarknad. För att fylla ett sådant
            syfte hade den bort vara byggd på samma grundtankar som 1917—23
            års hyresstegringslagstiftning, enligt vilken hyresnämnden med
            hänsyn till förhållandena i allmänhet bestämde vad som skulle
            vara skälig hyra och där full avtalsfrihet rådde inom vissa i
            lagen angivna höjningsmarginaler.
          </p>
          <p xml:id="i-LGKnUfxX1BhAJSy1E79UPf">
            Närmare om hyrans reglering.
          </p>
          <p xml:id="i-KUL2mmoc1w5PPEa8AuGgU3">
            Om man trots de skäl som tala däremot bibehåller systemet med
            maxi- merade grundhyror, är det med hänsyn till vad ovan anförts
            nödvändigt att reglerna angående jämkning i grundhyran göras väsentligt
            smidigare än vad förslaget innebär. Lagtekniskt kan detta lätt
            ske genom att ordet »avsevärt» i 3 $ andra stycket utgår samt
            att bland de arbeten, som grunda rätt till höjning, upptages jämväl
            »förbättringsarbete». Det må påpekas, att enligt det remitterade
            förslaget utfört förbättringsarbete utgjorde kva- lifikation för
            hyreshöjning. I konsekvens med det sagda bör ifråga om sänkning
            av grundhyran stadgas, att sådan bör kunna ske, så snart grund-
            hyran överstiger hyran för jämförliga lägenheter och icke först
            när den »i avsevärd mån&gt; överstiger grundhyran. I enlighet härmed
            skulle stycket ifråga komma att få följande lydelse: »Var hyran
            för viss lägenhet den 1 januari 1942 lägre än hyran för jämförliga
            lägenheter eller har lägenhetens värde ökats genom förbätt- rings-,
            ombyggnads- eller ändringsarbete eller föreligger för visst fall
            annat skäl, äger nämnden på framställning av hyresvärden höja
            grundhyran till det belopp, som därav föranledes. Betingade lägenheten
            den 1 januari 1942 en hyra, som översteg hyran för därmed jämförliga
            lägenheter, äger nämn- den på framställning av hyresgästen eller
            hyressökande nedsätta grund- hyran till skäligt belopp».
          </p>
          <p xml:id="i-JBsLadwjGTzMFmAPQAU5og">
            Vi hemställa, att lagrummet måtte antagas i det sålunda ändrade
            skicket.
          </p>
          <p xml:id="i-QNQBvWf2sZWwjjSGiqhjg3">
            Vad beträffar Konungens respektive statens hyresråds rätt att
            till följd av förvaltningskostnadernas stegring medgiva en generell
            procentuell höj- ning av grundhyran, så är det uppenbart, att
            denna rätt är ett av de vik- tigaste elementen i det föreslagna
            regleringssystemet. Det är emellertid lika klart, att denna Konungens
            befogenhet måste effektivt utnyttjas för att fastighetsägarna
            skola få möjligheter att, bland annat, hålla fastigheterna i tillbörligt
            gott skick. Sker icke så, hotas hela bostadsbeståndet med för-
            slumning, en skada som icke motväges av att man lyckas fastlåsa
            den nu- varande grundhyresnivån. Vi förmena således, att regleringssystemets
            framgång är i allra högsta grad beroende av att de procentuella
            grund- hyreshöjningarna få en sådan omfattning att de lämna obestridligt
            full kompensation för de stegrade omkostnaderna för fastighetsförvaltningen.
          </p>
          <pb facs="riksdagen-motions-pdf/data/1942/mot_1942__fk__274/mot_1942__fk__274-004.pdf"/>
          <fw xml:id="i-HkieM2r4KR7bHQHGDibAgV">
            Motioner i Första kammaren, Nr 274. 13
          </fw>
          <p xml:id="i-MoAatvHRKMkmYhdQjX5Fh2">
            Bränslekostnadstillägg vid långfristiga inklusivekontrakt.
          </p>
          <p xml:id="i-AXFcjwxKxPX2c43HVXyzTK">
            Det förekommer tämligen ofta, särskilt ifråga om affärslokaler,
            att före krisen ingångna avtal gälla för lång tid, exempelvis
            5 å 10 år, mot en hyra som innefattar gottgörelse även för centralvärme
            och varmvatten och utan att till avtalen fogats någon bestämmelse
            om skyldighet för hyresgästen att utgiva bränslekostnadstillägg
            vid stegrade bränslepriser. Sedan bränsle- priserna numera stegrats
            på ett onormalt sätt, visar det sig, att avtal av dylikt innehåll
            bli synnerligen betungande för hyresvärden, icke minst därför
            att det icke sällan är fråga om lokaler, som äro undantagna från
            förbudet att tillhandahålla varmvatten. Rättvisan synes obetingat
            fordra, att, om hyresgästen alltjämt önskar nyttja lokalen, han
            skall vara skyldig att jämväl i dylika fall utge bränslekostnadstillägg.
            Det är 'i sådant hän- seende av intresse att påpeka, att bland
            annat 1918 års hyresstegringslag (7 $) innehöll en bestämmelse
            om rätt för hyresnämnden att vid kontrakt, slutna för mer än ett
            år och där hyran icke ansågs längre innefatta skälig gottgörelse
            för bränslekostnaderna, bestämma vad som därutöver skäligen borde
            tillkomma hyresvärden, dock med rätt för hyresgästen att inom
            30 dagar efter delfåendet av nämndens beslut uppsäga avtalet att
            upphöra å den fardag, som inträffade närmast efter en månad från
            delfåendet. Departementschefen har (prop. sid. 72) uttalat, att
            det icke synes lämp- ligt att i denna ordning bereda hyresvärden
            ökad gottgörelse, samt hänvisat till att saken bör prövas av domstol
            enligt allmänna hyreslagen. Vad de- partementschefen sålunda anfört
            kan icke sägas innebära skälig hänsyn till rättvisesynpunkterna
            och icke heller i övrigt sägas vara bärande. Hyres- värden måste
            i här åsyftade fall anses vara i sin goda rätt att i likhet med
            vad som är fallet vid alla kortfristiga kontrakt påfordra bränslekostnads-
            gottgörelse med hänsyn till den icke förutsedda onormala prisstegringen.
            Det synes då icke finnas något tvingande skäl för att befria hyresgästen
            från att utge skäligt bidrag till de ökade kostnaderna. Likaväl
            som man enligt förslaget inrymmer åt hyresnämnden en rätt att
            ifråga om de kort- fristiga kontrakten förordna om skäliga grunder
            för värmekostnadsberäk- ningen, »utan hinder av att andra grunder
            avtalats», så synes det med allt fog kunna göras gällande, att
            samma av skälighet präglade tillvägagångs- sätt bör tillämpas
            även ifråga om de avtal som slutits på längre tid och tillsvidare
            icke kunnat av hyresvärden uppsägas till upphörande. Ett för-
            ordnande om bränslekostnadstillägg i strid mot avtalets innehåll
            är lika väl motiverat i det ena fallet som i det andra. Vi hemställa
            följaktligen i denna del, att i lagen måtte införas en bestäm-
            melse i huvudsaklig överensstämmelse med ovanberörda bestämmelse
            i 1918 års hyresstegringslag.
          </p>
          <pb facs="riksdagen-motions-pdf/data/1942/mot_1942__fk__274/mot_1942__fk__274-005.pdf"/>
          <fw xml:id="i-N8R2WGVeSJdrK4zKc6NQbC">
            14 Motioner i Första kammaren, Nr 274.
          </fw>
          <p xml:id="i-QQQXBQysKPdhptMYeqK5hL">
            Om förlängning av hyresavtal.
          </p>
          <p xml:id="i-EtuFL1cSTsZWaYNAkV7jWs">
            Såsom nyss anfördes är det synnerligen betänkligt att införa
            regler, vilka faktiskt få den verkan, att hyresgästen ensidigt
            kan bestämma huruvida han efter hyrestidens utgång skall behålla
            lägenheten eller icke. Om en optionsrätt ansetts vara olämplig
            redan under normala förhållanden — 1939 års allmänna hyreslag
            erbjuder icke hyresgästen någon optionsrätt — är det blott så
            mycket mera betänkligt att införa en dylik rätt just under en
            kris på bostadsmarknaden, då det är av än större vikt att den
            na- turliga omflyttningen icke försvåras utan att fördelningen
            av lägenhets- beståndet blir så rationell som möjligt. Enligt
            förslaget äger hyreshämnden ogiltigförklara en uppsägning så snart
            denna är obillig. Då en hyresvärdens uppsägning näppeligen kan
            vara obillig mot honom själv, vill det synas som om innebörden
            av för- slaget vore att uppsägningen skall ogiltigförklaras så
            snart uppsägningen finnes vara obillig mot hyresgästen, vilket
            innebär, att hyresgästens skäl i sådana fall alltid skola äga
            företräde framför hyresvärdens skäl, huru lojala dessa än äro
            och huru obilligt det än skulle vara mot hyresvärden att icke
            kunna få disponera över lägenheten. En dylik konsekvens måste,
            även bortsett från de sociala skadeverkningarna, betecknas såsom
            synner- ligen otillfredsställande. Det rimliga synes vara, att
            uppsägningar, som icke stå i strid mot god sed i hyresförhållanden,
            alltid skola vara giltiga, såvida icke skäl av synnerlig vikt
            tala däremot. Under alla förhållanden är det av största betydelse
            att parternas skäl skola vägas mot varandra. Departementschefen
            har visserligen (prop. sid. 76) uttalat sig på sådant sätt, att
            därav framgår, att en avvägning av skälen avses skola komma till
            stånd. Såsom lagregeln blivit avfattad, ger den emellertid icke
            klart uttryck härför. Vi torde få erinra om att 1917 års hyresstegringslag
            (8 $ tredje stycket) inrymde en bestämmelse angående ifrågavarande
            förhål- lande av följande lydelse: » Vid prövning av uppsägning
            skall hyresnämnd beakta ej mindre de av hyresvärden för uppsägningen
            anförda skäl än även, i vilken mån upp- sägningen medför svårighet
            för hyresgästen att erhålla lämplig bostad å tid, därtill hyresavtalet
            uppsagts.»
          </p>
          <p xml:id="i-Gk4Rngn64y7JhfxLWmqjST">
            Vi hemställa att det föreslagna lagrummet, 7 $ första stycket,
            måtte omarbetas i enlighet med vad vi här antytt.
          </p>
          <p xml:id="i-LZdaTLNL6FDQ9t1idnBVPS">
            Inrättande av statens hyresråd.
          </p>
          <p xml:id="i-CG1hiyDguA7w8gD5Gc5XBA">
            Enligt förslaget skall ett särskilt organ, benämnt statens hyresråd,
            vara inrättat. Frågan om sammansättningen av detta råd behandlas
            icke i pro- positionen utan kommer att bli föremål för närmare
            övervägande i sam- band med begäran om anslag för ändamålet. I
            departementschefens ytt-
          </p>
          <pb facs="riksdagen-motions-pdf/data/1942/mot_1942__fk__274/mot_1942__fk__274-006.pdf"/>
          <fw xml:id="i-5Z6ZiGZsc19nm714HLT1Xr">
            Motioner i Första kammaren, Nr 274. 15
          </fw>
          <p xml:id="i-8YvsXw6C8Z9AqPJxTB8K66">
            rande framhålles ifråga om sammansättningen endast, att i rådet
            böra vara representerade juridisk, social och ekonomisk sakkunskap.
            Däremot uttalas ingenting om att representanter för fastighetsägare
            och hyresgäster skola ha plats i rådet. Därom anföres blott, att
            representanter för dessa parter böra erhålla tillfälle att i rådet
            framföra sina synpunkter. Det synes oss självklart, att parterna
            böra vara representerade i rådet likaväl som de äro det i hyresnämnden.
          </p>
          <p xml:id="i-W47vHnWwJ41FvqKaKTbVP">
            Ansvarsbestämmelser.
          </p>
          <p xml:id="i-TY5Zr87xT15Z2p5VFiHp72">
            De föreslagna ansvarsbestämmelserna innebära bland annat, att
            straff -— dagsböter eller fängelse — drabbar hyresvärden om han
            mottager eller träffar avtal om högre hyra än den tillåtna. Det
            synes med fog kunna ifrågasättas om en dylik kriminalisering överhuvud
            är påkallad. I varje fall är hyresgästens behov av rättsskydd
            fullt tillgodosett genom att hyres- värden är skyldig att återbära
            vad han olovligen uppburit.
          </p>
          <p xml:id="i-F4GTgZy4463Epd9mDs9kxP">
            För en kriminalisering kan man möjligen vilja åberopa att även
            tidigare regleringslagstiftning stadgade vissa straffpåföljder.
            Därvid är emellertid att märka, att straff drabbade allenast om
            hyresvärden »med vetskap därom, att hyresnämnden för lägenheten
            fastställt visst hyresbelopp&gt;, än- dock fordrade eller mottog
            högre belopp i hyra. Enligt den tidigare lag- stiftningen bestraffades
            sålunda blott det medvetna trotset mot myndighets i det särskilda
            fallet meddelade förordnande, varjämte är att märka att fängelse
            då icke förekom i strafflatituden. Nu däremot föreslås, att straff
            skall drabba hyresvärden utan att denna genom myndighets förordnande
            i det särskilda fallet fått uppmärksamheten riktad på vad som
            är tillåten hyra. Detta synes icke rimligt. I varje fall är det
            svårt att undgå att beteckna det såsom stötande, att straff drabbar
            allenast den ena parten i avtalet, nämligen hyresvärden, under
            det att straffbudet icke riktar sig mot hyresgästen. Detta är
            så mycket mera betänkligt som det i en tid av bo- stadsbrist ofta,
            kanske oftast, är hyresgästen själv som i sin iver att åt- komma
            lägenheten är den som gör förespeglingar och förslag, vilka på
            ett avgörande sätt bidraga till att avtal slutes. Man bör i detta
            sammanhang icke heller förbise den risk för frestelse till utpressning
            mot hyresvärden, som ligger däri att avtalsslutandet i och för
            sig icke medför straff för hyresgästen utan allenast för hyresvärden.
            Vi hemställa, att riksdagen icke måtte antaga straffbestämmelsen
            i här berörda del. Om så likväl anses böra ske, hemställa vi att
            straffregeln så förändras, att densamma riktar sig även mot den
            hyresgäst som sluter avtal om högre hyra än den tillåtna.
          </p>
          <p xml:id="i-5SAGGUNiTAatcu2mvtVtfE">
            I anslutning till ovan anförda hemställes,
          </p>
          <pb facs="riksdagen-motions-pdf/data/1942/mot_1942__fk__274/mot_1942__fk__274-007.pdf"/>
          <fw xml:id="i-DemdvNy823jjJg8WBofU2B">
            16 Motioner i Första kammaren, Nr 274.
          </fw>
          <p xml:id="i-C3Kc3UvdztQ6eM4Nzm79xB">
            att riksdagen vid behandling av propositionen nr 301 måtte beakta
            de synpunkter och yrkanden som här ovan framställts. Tillika hemställes
            att vederbörande utskott måtte utforma de ändringar i lagtexten,
            som härav kunna föranledas.
          </p>
          <p xml:id="i-o83xycUF7J9RFxKrBh6er" type="date">
            Stockholm den 2 juni 1942. E. A. Lindblom. Emil Petersson. J.
            M. Bäckström.
          </p>
          <p xml:id="i-QMMgKautgCvfWJGX83A4Ux">
            Nils Holmström. William Nisser. John Björck.
          </p>
          <p xml:id="i-7jRY9WZz6Rzh9JGwiXQ8kv">
            Statens Reproduktionsanstalt, Stockholm 1942 90042
          </p>
        </div>
      </div>
    </body>
  </text>
</TEI>
