<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199192-EU-00007">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199192/mot_199192_EU_7/mot_199192_EU_7-001.pdf"/>
      <div xml:id="i-ARZy6WEuT6UprMNfEHpFZU" type="motHeader">
        <div xml:id="i-TVjjSchYi1jiCXNa1KxtgH" type="motTitle"/>
        <div xml:id="i-59WXqE3NsSrPozG1dKLeJ8" type="motSubmissionInfo"/>
      </div>
      <div xml:id="i-RyJaHEgUXaCvmD1SSWMJv6" type="motBody">
        <div xml:id="i-RpR5f9cQ8wzVqKHAGmoCsb">
          <p xml:id="i-57YzkQJ6p58WEGHnuoB98H">
            Motion till riksdagen 1991/92:E7
          </p>
          <p xml:id="i-4greJTwTN7G6JaTp1q9Cjy">
            av Mats Hellström m.fl. (s)
          </p>
          <p xml:id="i-6eqpETVG3WLWdXCgtBnAxH">
            med anledning av prop. 1991/92:170 Europeiska ekonomiska samarbetsområdet
            (EES)
          </p>
          <p xml:id="i-4FW5LpFEik4oLtc8hUbdRw">
            Sverige och EES-samarbetet
          </p>
          <p xml:id="i-7ejPXnqAQoAYLt2xd2ZMb2">
            Sverige har under hela efterkrigstiden aktivt deltagit i det
            västeuropeiska ekonomiska samarbete som successivt vuxit fram.
            Socialdemokratiska rege- ringar har i många fall varit pådrivande.
            Det går en tydlig linje från bildandet av ECE (FN:s organ för
            ekonomiskt samarbete i Europa), med Gunnar Myrdal som förste generalsekreterare,
            via bildandet av EFTA i Stockholm 1959 till det nu framförhandlade
            EES-avtalet. Det var också under det svenska ordförandeskapet
            i EFTA som en principöverenskommelse år 1984 nåddes mellan EFTA:s
            och EG:s medlems- länder om att skapa ett dynamiskt och homogent
            Europeiskt Ekonomiskt Samarbetsområde. EES-området skulle vara
            dynamiskt genom att samarbe- tet hela tiden utvecklades. Det skulle
            vara homogent såtillvida att samma villkor så långt möjligt skulle
            gälla för alla länder som deltog i EES-samarbe- tet. För den svenska
            regeringen var det därför naturligt att ta nya samarbets- initiativ
            när EG-länderna genom den s.k. Enhetsakten 1985 beslöt att full-
            borda den inre marknaden och att bredda sitt samarbete till nya
            områden. I december 1987 lade den dåvarande socialdemokratiska
            regeringen fram en proposition om riktlinjerna för ett fördjupat
            svenskt deltagande i den väst- europeiska integrationen. Sedan
            en mycket bred riksdagsmajoritet ställt sig bakom dessa riktlinjer
            togs förnyade kontakter med övriga EFTA-länder och med EG. Syftet
            var att åstadkomma ett så nära samarbete med EG-länderna som möjligt
            på alla områden utom de utrikes- och försvarspolitiska. Efter
            förberedande samtal inleddes de formella EES-förhandlingarna i
            juni 1990. Vad gäller EES-samarbetets omfattning och innebörd
            i sak var förhand- lingarna i allt väsentligt avslutade vid regeringsskiftet
            i oktober 1991. Det som återstod var i huvudsak vissa frågor rörande
            handeln med jordbruks- och fiskeriprodukter och, som det skulle
            visa sig, att finna en ömsesidigt ac- ceptabel lösning på frågan
            om hur tvister om EES-reglernas tolkning skulle avgöras. Sedan
            överenskommelser nåtts också på dessa punkter förklarades för-
            handlingarna avslutade i februari 1992. EES-avtalet är ett viktigt
            steg för Sveriges och övriga EFTA-länders delta-
          </p>
          <p xml:id="i-JEgnBCwSwPFqgrZGQaHD2y">
            18
          </p>
          <pb facs="riksdagen-motions-pdf/data/199192/mot_199192_EU_7/mot_199192_EU_7-002.pdf"/>
          <p xml:id="i-AjsU9otcii3Br4AsTovG9G">
            gande i den västeuropeiska integrationen, men också för det europeiska
            samarbetet i stort. Socialdemokratins syn på det framtida Europasamarbetet
            och Sveriges roll däri har närmare redovisats i våra motioner
            ”Sverige och EG” (1991/92:U504) och ”Samarbete med Central och
            Östeuropa” (1991/92:U507).
          </p>
          <p xml:id="i-FY1AdWhLwsXQcZHSkWn7dn">
            Socialdemokratins syn på förslaget till EES-avtal
          </p>
          <p xml:id="i-F5xQqpxAiQBimufrmMiJJS">
            Vi socialdemokrater har en positiv inställning till det avtalsförslag
            som nu förelagts riksdagen. Det innebär inte att EES-avtalet på
            varje punkt är utformat så, som vi skulle önskat. Som i alla förhandlingar
            återspeglar resultatet en kompromiss mellan olika parters intressen
            och önskemål. I stor utsträckning har det emellertid varit möjligt
            att tillgodose de svenska förhandlingsmålen, så som de uttryckts
            i t.ex. i riksdagens betänkande (UU 1987/88:24) över den propo-
            sition som låg till grund för Sveriges inställning till det europeiska
            integra- tionsarbetet. Genom EES-avtalet får svenska medborgare,
            företag och organisationer, på i stort sett samma villkor som
            EG-ländernas, tillträde till EG:s inre mark- nad. Vi kan också,
            utan att diskrimineras, delta i EG-samarbetet på en rad andra
            områden av stort intresse. Det gäller t.ex. forskning och utveckling,
            utbildning, den s.k. sociala dimensionen, jämställdhet, samarbetsprogram
            för de mindre och medelstora företagen, turism, konsumentfrågor
            och inte minst miljösamarbetet. För oss har det varit av stor
            vikt att i EES-förhandlingarna värna om de svenska reglerna till
            skydd för människors hälsa, säkerhet och miljö, på de punkter
            där våra regler ställer strängare krav än motsvarande EG-regler.
            Det berör bl.a. konsumentskyddet, arbetsmiljön och den yttre miljön.
            Inom EG har också märkts en ökande medvetenhet om dessa frågors
            betydelse. Dessa båda faktorer har sammantaget gjort det möjligt
            att nå överenskom- melse om vissa särlösningar som tillgodoser
            väsentliga svenska krav på dessa områden. Vidare bör noteras,
            att EES-avtalet inte innebär några hinder för Sverige att också
            i framtiden bedriva en aktiv arbetsmarknads-, regional-, social-
            och jämställdhetspolitik med i stort sett samma medel som hittills.
            Sveriges deltagande i den inre marknaden och övriga samarbetsområden
            ger oss således möjlighet att skapa en bättre ekonomisk utveckling
            i Sverige. Det innebär i sin tur ökade resurser för att trygga
            och utveckla välfärden. På vissa punkter skulle vi önskat att
            de EG-regler som ingår i EES-avtalet varit annorlunda utformade.
            Säkert kommer vi också att uppleva övergångs- problem av olika
            slag. På den inre marknaden skall alla gränskontroller för varuhandeln
            avskaf- fas. Så långt når vi inte med EES-avtalet. Det sammanhänger
            med att bl.a. den gemensamma jordbruks- och fiskeripolitiken,
            liksom handelspolitiken, kvarstår utanför EES-samarbetet. Det
            kan ge oss en viss rörelsefrihet på dessa områden. Men det innebär
            också att svenska exportvaror, till skillnad från konkurrenter
            inom EG, också sedan den inre marknaden etablerats
          </p>
          <p xml:id="i-KztJGCDUiv3jLHTPpAVCsi">
            Mot. 1991/92 E7
          </p>
          <p xml:id="i-F2T8CrxLUFyWQipDiwxt9h">
            19
          </p>
          <pb facs="riksdagen-motions-pdf/data/199192/mot_199192_EU_7/mot_199192_EU_7-003.pdf"/>
          <p xml:id="i-SQk7cxDN5tmFe6nADyW6pd">
            kommer att belastas med fördyrande kontroller i samband med att
            de förs in i EG-länderna. På de samarbetsområden som gränsar till
            den inre marknaden kan Sverige och övriga EFTA-länder som nämnts
            delta i alla program. Men det förblir EG som avgör vilka program
            som skall startas. Vårt val är att delta — och i så fall på lika
            villkor som EG-länderna -— eller att avstå. Det visade sig inte
            möjligt att inom EES-avtalets ram upprätta en gemen- sam domstol
            för att avgöra tvister om EES-reglernas tolkning. I stället skall
            en EFTA-domstol bildas, för att avgöra fall då EFTA-länderna inbördes
            är oeniga, eller då medborgare eller företag ifrågasätter om ett
            EFTA-lands myndigheter agerar i enlighet med EES-avtalets åtaganden.
            Om det i stället är EFTA- och EG-sidorna som har olika uppfattning
            om innebörden av någon EES-regel finns ingen domstol att hänskjuta
            avgöran- det till. I stället blir det i sista hand en förhandlingsfråga
            mellan de båda si- dorna. Problemet skall inte överdrivas, men
            man kan inte bortse från att denna lösning för med sig risker
            för den svagare parten.
          </p>
          <p xml:id="i-9Arp8wehcrLKufC2Z8ptUC">
            EES-bestämmelserna och svensk rätt
          </p>
          <p xml:id="i-QfJa2HxtoUmQzYrtkZsV9n">
            I propositionen förordas att EES-avtalets huvudbestämmelser,
            liksom vissa av de till avtalet hörande protokollen, skall införlivas
            med svensk rätt genom inkorporering. Detsamma gäller i huvudsak
            EFTA-avtalen om nya gemen- samma institutioner m.m. De bestämmelser
            och regler som återfinns i EES- avtalets bilagor föreslås däremot
            bli införlivade med svensk rätt genom att lagar eller myndighetsföreskrifter
            utarbetas på de sakområden som berörs. Vi finner denna ordning
            naturlig. EG:s direktiv utformas ju i regel så, att medlemsländerna
            själva har en betydande frihet att avgöra hur de i resp. direktiv
            angivna målen skall uppnås. Det betyder givetvis att transformation
            är den lämpliga tekniken för att omsätta dessa EES-bestämmelser
            till svensk rätt. Flera remissinstanser har ifrågasatt den föreslagna
            regeln om lagval i EES- lagen. Lagrådet har i första hand förordat
            att regeln bör utgå. I propositio- nen har lagvalsregeln omformulerats
            och därmed fått en snävare och klarare innebörd. Vi förutsätter
            att den särskilda lagvalsregeln och andra frågor av konstitu-
            tionell karaktär blir belysta i konstitutionsutskottets yttrande
            över proposi- tionen. I den mån framtida EES-regler är av sådan
            karaktär att ett införlivande i svensk rätt fordrar lagstiftning
            kommer de givetvis att underställas riksda- gen. I andra fall
            kan regeringen eller berörd myndighet ha befogenhet att fatta
            beslut. Även om ingen formell skyldighet finns bör regeringen
            på det sätt som hittills varit vanligt informera och samråda med
            riksdagen också be- träffande sådana ärenden. Svensk praxis i
            kontakterna mellan regering och riksdag bör upprätthållas. Ett
            ytterligare skäl härtill är att allmänheten där- med kan få en
            bättre insyn i diskussionen om de frågor som i framtiden kan aktualiseras
            inom ramen för EES-samarbetet.
          </p>
          <p xml:id="i-AiefUBDq1mAYQLe8Yaec4N">
            Mot. 1991/92 E7
          </p>
          <p xml:id="i-F3Utwrx8n2Ga5sTFAp5Rjq">
            20
          </p>
          <pb facs="riksdagen-motions-pdf/data/199192/mot_199192_EU_7/mot_199192_EU_7-004.pdf"/>
          <p xml:id="i-XYwPSEZXvtsMVBadsTkdus">
            De nya institutionerna
          </p>
          <p xml:id="i-NsjYEe8SpqrLScED2m7ric">
            I anslutning till EES-avtalet har EFTA-länderna överenskommit
            att gemen- samt bilda vissa nya institutioner. Dessa skall tillsammans
            utgöra EES-sam- arbetets s.k. EFTA-pelare, dvs. de skall fylla
            funktioner delvis motsvarande EG-institutionernas, och samtidigt
            vara kontaktoch samarbetsorgan med sina motsvarigheter på EG-sidan.
            Det gäller den s.k. Europeiska övervakningsmyndigheten (ESA),
            EFTA- domstolen, EFTA:s ständiga kommitté, och en parlamentarikerkommitté.
            Det är uppenbart att samtliga kommer att spela nyckelroller såväl
            för det interna EFTA-samarbetet som för samarbetet med EG inom
            EES-avtalets ram. Det är viktigt att de får den personal och andra
            resurser som krävs för att de skall kunna fylla sina roller som
            samtidigt samarbetspartners med EG- institutionerna och motparter
            i förhandlingar med dem. EFTA-institutio- nerna kommer också,
            inte minst inledningsvis, att spela en viktig roll för in- formationsarbetet
            i medlemsländerna om EES-reglernas innebörd och ut- veckling.
            Sverige bör utnyttja de möjligheter som skapas genom de nya insti-
            tutionerna och då spela en aktiv roll. Det breda fält som EES-samarbetet
            spänner över ställer krav på motsva- rande bredd i rekryteringen
            av personal. Utöver handelspolitisk kompetens måste också t.ex.
            arbetsmarknadsfrågor, sociala frågor och miljöfrågor kunna företrädas
            på ett sakkunnigt sätt. Inte minst viktigt är det att jäm- ställdhetsaspekterna
            tilgodoses också i samband med rekryteringen av per- sonal, liksom
            i urvalet av representanter i kommittéer etc.
          </p>
          <p xml:id="i-PtuMaESW7Hcv5DqydCKNgC">
            Inflytandet och framtida EES-regler
          </p>
          <p xml:id="i-Ghth6HgntoCiWxiSYHvfYW">
            Genom EBES-avtalet åtar sig Sverige i princip att tillämpa de
            förordningar och direktiv EG hittills har beslutat och som berör
            de sakområden EES-avta- let omfattar. Utom i de fall då särskilda
            lösningar överenskommits skall be- stämmelser motsvarande EG-reglerna
            tas in i Sveriges och övriga EFTA-län- ders nationella rätt. Sammanlagt
            har omkring 1 500 EG-regler identifierats som relevanta för EES-samarbetet.
            I många fall är svensk rätt redan så utformad, att de krav som
            uppställs i de nu aktuella EG-direktiven är uppfyllda. I andra
            fall krävs ändringar av svenska författningar, eller helt nya
            sådana. När det gäller nya EG-regler, som berör de områden EES-avtalet
            omfat- tar, förutser avtalet att EFTA-länderna skall kunna medverka
            i t.ex. de kom- mittéer som förbereder EG-kommissionens förslag.
            Parallellt med att olika frågor diskuteras i EG-parlamentet och
            Ministerrådet finns möjlighet för motsvarande överväganden i Sveriges
            regering och riksdag. Det finns även såväl formella som informella
            kanaler som gör det möjligt att göra Sveriges röst hörd inom EG
            innan man där fattar sina beslut. Härigenom ger EES-avtalet oss
            och övriga EFTA-länder möjlighet att ut- öva ett visst — informellt
            — inflytande på framtida EG-regler. Det inflytandet skall visserligen
            inte överdrivas. Tvärtom har EG ofta betonat att i själva besluten
            deltar endast medlemsländer. Ändå måste de möjligheter till påver-
            kan EES-avtalet ger utnyttjas så långt möjligt.
          </p>
          <p xml:id="i-GpmJPqBPq2ChoQevSYzpbR">
            Mot. 1991/92 E7
          </p>
          <p xml:id="i-DaURpAQqcGWvfTrze4J7up">
            21
          </p>
          <pb facs="riksdagen-motions-pdf/data/199192/mot_199192_EU_7/mot_199192_EU_7-005.pdf"/>
          <p xml:id="i-Ds528Xtbfo1sJETmTYc3gs">
            I avsaknad av rösträtt eller andra formella rättigheter är en
            aktiv svensk medverkan i EG:s diskussioner, så långt EES-avtalet
            tillåter, än mer nödvän- dig för att skapa förståelse för våra
            ståndpunkter. Särskilt då förhållandena i Sverige skiljer sig
            från vad som är vanligt i EG-länderna — det kan gälla t.ex. alkoholpolitiken
            eller arbetsrätten — behövs såväl sakkunskap som en- gagemang
            för att inom EG-reglernas ramar skapa utrymme också för de svenska
            lösningarna. Dessvärre finns skäl att betvivla den nuvarande regeringens
            engagemang för viktiga delar av ”den svenska modellen”. Ett uppgivande
            av dessa värden riskerar att försvåra de fördjupade relationer
            med EG-länderna som förutses genom EES-avtalet, liksom genom ett
            svenskt medlemskap i EG. När rege- ringen använder EES- eller
            EG-regler som förevändning för de större in- komstklyftor eller
            den sociala nedrustning man eftersträvar av helt andra skäl minskar,
            helt naturligt, stödet i Sverige för ett närmare samarbete med
            EG. En speciell situation råder beträffande vissa EG-direktiv
            som väntas till- komma inför den inre marknaden, och således berör
            även EES-samarbetet, men som inte beslutats då EES-förhandlingarna
            avslutades. Dessa väntade EG-direktiv om den inre marknaden är
            i realiteten en del av EES-avtalet. Därför bör regeringen så snart
            som möjligt ge riksdagen en redogörelse för vilka sådana EG-direktiv
            som nu finns eller kan förutses, och såvitt möjligt för deras
            innehåll i sak. Vidare är det beträffande dessa direktiv av särskild
            vikt att söka informella vägar för att tillgodose de svenska ståndpunkterna.
            De har ju av naturliga skäl inte kunnat diskuteras inom EES-förhandlingarnas
            ram. Inte heller kan de bli föremål för den gemensamma diskussion
            och beslutsprocess som enligt EES-avtalet skall äga rum från 1993,
            när avtalet trätt i kraft. En del av dessa tillkommande regler
            är i huvudsak tekniska till sin karak- tär. Andra är av större
            politisk betydelse. Det gäller exempelvis EG-kommissionens förslag
            om Europabolag, vari ingår en rätt för de fackliga organisationerna
            till information och samråd med företagsledningen — något liknande
            det ”koncernfackliga samarbete” de fackliga organisationerna krävt
            på nordiskt plan. Det gäller också det sjö- fartsregister som
            föreslagits av EG-kommissionen. Den svenska regeringen bör med
            kraft stödja de delar av förslagen som är utformade för att tillvarata
            de anställdas intressen. Det gäller också förslagen om säkra avfallstransporter,
            patentskydd av bioteknologiska uppfinningar, frågan om bestrålning
            av vissa livsmedel, lik- som de väntade direktiven om malet kött,
            kött av fjäderfä, mjölkprodukter, m.m., som berör livsmedelskvaliteten.
            I förhandlingar och kontakter med EG bör regeringen med kraft
            driva de tidigare presenterade svenska stånd- punkterna i dessa
            frågor.
          </p>
          <p xml:id="i-6e3NHY3fKUbHGgBigzgNMs">
            Riktlinjer för framtida EES-regler
          </p>
          <p xml:id="i-Nc1YDhVshvPNnpu4Em3Zzo">
            Det är naturligt och självklart att alla regelverk utvecklas
            och moderniseras. Det följer av att nya problem uppmärksammas
            och att människors politiska värderingar förskjuts. Så kommer
            att bli fallet också med EG:s regler på olika områden.
          </p>
          <p xml:id="i-NJEd5cskLEafwAvFN6Z7ih">
            Mot. 1991/92 E7
          </p>
          <p xml:id="i-8M93r5W3stKVVih91uFqEi">
            22
          </p>
          <pb facs="riksdagen-motions-pdf/data/199192/mot_199192_EU_7/mot_199192_EU_7-006.pdf"/>
          <p xml:id="i-Km5wSDBLCJNhv3nqSNsp89">
            Så ser vi exempelvis hur den sociala dimensionen — löntagarnas
            rättigheter och trygghetsfrågor — får en utökad och starkare ställning
            i EG:s arbete. På liknande sätt vinner miljö- och konsumentfrågorna
            ökat insteg. Detta tar sig uttryck bl.a. i förslag till nya direktiv,
            och i förlängningen till förslag om nya EES-regler. EES-avtalet
            ger oss inte några möjligheter till formellt deltagande i EG:s
            beslutsprocess. Däremot kan vi, inom EES-samarbetets ram, ta initiativ
            som startar, eller anknyter till, diskussioner inom EG. Allmänt
            sett är de riktlinjer som föreslogs i propositionen ”Sverige och
            den västeuropeiska integrationen” (1987/88:66), och som en bred
            riksdags- majoritet ställt sig bakom, fortfarande giltiga. Det
            innebär att Sverige i det västeuropeiska samarbetet ”skall främja
            sysselsättning och social trygghet och samverka inom ekonomisk
            politik, arbetsmiljö- och miljöpolitik liksom konsumentpolitik”.
            Inom EES-avtalet berörs frågan om samarbetet mellan EG och EFTA
            när det gäller socialpolitik, arbetarskydd och arbetsmiljö, arbetsliv
            och arbets- rätt och jämställdhet mellan kvinnor och män. Detta
            sker i en genomgång av områden som inte formellt utgör en del
            av den inre marknaden, men som ändå betraktas som väsentliga för
            genomförandet av denna. I fråga om dessa områden förutsätts också
            att samarbetet skall utvecklas när EES-avtalet blir verklighet.
            I förhandlingarna mellan EFTA och EG har den s.k. sociala stadgan
            dis- kuterats. EFTA-länderna har enats om en deklaration i vilken
            EFTA-länder- nas uppslutning bakom den sociala stadgan som antogs
            av elva av EG:s tolv medlemsländer år 1989 bekräftats. Därefter
            har de elva EG-länderna gått vidare genom att antaga det s.k.
            sociala protokollet i Maastricht. Fackföreningsrörelsen har genom
            EFTA:s samtliga landsorganisationer uppmanat EFTA-regeringarna
            att för sin del genomföra de beslut som följer av det sociala
            protokollet i Maastricht. Vikten av en dialog mellan arbetsli-
            vets parter har också betonats i Maastrichtbeslutet. EFTA:s landsorganisa-
            tioner yrkar här att EFTA-regeringarna verkar för att EES konsultativa
            kommitté får en central roll när det gäller ekonomisk-, social-
            och miljöpoli- tik. EES-avtalet förutsätter att avtalet skall
            utvecklas såväl på det sociala om- rådet som i fråga om de fyra
            friheterna genom det framtida samarbetet mel- lan EFTA och EG.
            Då det sociala protokollet formellt ligger utanför det nor- mala
            EG-regelverket är det därför viktigt att EFTA-ländernas regeringar
            verkar för ett så nära samarbete som möjligt med EG-länderna i
            fråga om det sociala protokoll som antagits i Maastricht. Det
            gäller en successiv ut- veckling och förbättring av villkoren
            i arbetslivet, arbetarskydd och arbets- miljö, jämställdhet mellan
            män och kvinnor etc. som förutses i de olika re- gelverken. Den
            svenska skattereformen innebar en väsentlig anpassning av vårt
            skat- tesystem till förhållandena i omvärlden. Genom bl.a. skattereformen
            har de svenska skatterna i allt väsentligt anpassats till de krav
            som ställs av den ökade öppenhet som följer av EES-avtalet. Detta
            berör endast i mycket be- gränsad omfattning skatteområdet. Däremot
            finns vissa gemensamma reg- ler, t.ex. beträffande kapitaltransaktioner,
            som innebär att ländernas skatte-
          </p>
          <p xml:id="i-LeehQiJAc39PWrnHsuAVsR">
            Mot. 1991/92 E7
          </p>
          <p xml:id="i-DnY3z9XXLZPMmTgrfegjRb">
            23
          </p>
          <pb facs="riksdagen-motions-pdf/data/199192/mot_199192_EU_7/mot_199192_EU_7-007.pdf"/>
          <p xml:id="i-352DZzyYcjqPonhfg6z5Zw">
            regler måste vara utformade så, att företag och personer hemmahörande
            i andra EES-länder inte diskrimineras. De justeringar som behöver
            göras p-g.a. EES-avtalet är emellertid tekniska till sin karaktär
            och har små eller inga statsfinansiella konsekvenser. Den bilaterala
            jordbruksöverenskommelsen som i samband med EES-av- talet slutits
            mellan Sverige och EG ökar möjligheterna för svensk livsmedels-
            industri att komma in på EG:s marknad. Samtidigt ökar konkurrensen
            på den inhemska marknaden. Denna ökade öppenhet bör följas upp
            med en överenskommelse om en så långt möjligt vidgad frihandel
            på hela livsme- delsområdet för att förbereda den svenska livsmedelsnäringen
            för ett kom- mande EG-medlemskap. De svenska kraven på djurskydd
            samt hälso-, mil- jö- och säkerhetskraven bibehålls. EES-avtalet
            innebär nya förutsättningar och möjligheter för miljöarbetet.
            Det ställer krav på ökad samordning inom EFTA och med EG när nya
            regler skall antas. EFTA-länderna får möjlighet att delta i miljöarbetet
            inom EG. Sverige bör ta tillvara dennna möjlighet att påverka
            miljöpolitiken genom att agera aktivt för att ge miljöfrågorna
            ökad tyngd i EG och EES-avtalets institutioner. För att kunna
            bedriva en offensiv svensk miljöpolitik inom EES måste en strategi
            utarbetas, som utgår från de nya förutsättningar EES-avtalet inne-
            bär. Regeringen bör inför riksdagen redovisa förslag till en sådan
            strategi snarast möjligt och senast före utgången av år 1992.
          </p>
          <p xml:id="i-TRAC81QapjnjtiKePbgfd2">
            Hemställan
          </p>
          <p xml:id="i-PgV2EESvEjbbMNuHjLUbYN">
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om vikten av samråd mellan regering och riksdag om utformningen
            av framtida EES-regler, 2. att riksdagen som sin mening ger regeringen
            till känna vad i mo- tionen anförts om nödvändigheten av en aktiv
            svensk medverkan i EES-institutionerna, 3. att riksdagen som sin
            mening ger regeringen till känna vad i mo- tionen anförts om att
            därvid särskilt beakta jämställdhetsaspekterna, 4. att riksdagen
            som sin mening ger regeringen till känna vad i mo- tionen anförts
            om att Sverige skall verka för att utveckla den sociala dimensionen
            inom EES, 5. att riksdagen som sin mening ger regeringen till
            känna vad i mo- tionen anförts om en överenskommelse om en så
            långt möjligt vidgad frihandel på hela livsmedelsområdet, 6. att
            riksdagen som sin mening ger regeringen till känna vad i mo- tionen
            anförts om en strategi för ett offensivt miljöarbete inom EES,
            7. att riksdagen som sin mening ger regeringen till känna vad
            i öv-
          </p>
          <p xml:id="i-Fx4WXBrra7uemgZGAyyHcw">
            Mot. 1991/92 E7
          </p>
          <p xml:id="i-LUtDzGwK6QnjMS7dBjrehk">
            24
          </p>
          <pb facs="riksdagen-motions-pdf/data/199192/mot_199192_EU_7/mot_199192_EU_7-008.pdf"/>
          <p xml:id="i-Uc8ceY7hAK6yPRL1QTu4Lf">
            rigt anförts om att främja svenska intressen inom EES-samarbetets
            Mot. 1991/92 ram. E7
          </p>
          <p xml:id="i-HFhYCenvSM9WN22gev5dPB" type="date">
            Stockholm den 15 juni 1992
          </p>
          <p xml:id="i-BnXSmZ3xizxy7NB7A7LJGk" type="signatureBlock">
            Mats Hellström (s)
          </p>
          <p xml:id="i-Ls8kxqVZ9rHVUvXcv7gacA">
            Anita Gradin (s) Monica Öhman (s) Hans Gustafsson (s) Jan Fransson
            (s) Berit Löfstedt (s) Maud Björnemalm (s) Nils T Svensson (s)
            Sören Lekberg (s) Maj-Lis Lööw (s) Ines Uusmann (s) Lennart Nilsson
            (s) Anita Persson (s)
          </p>
          <p xml:id="i-A2wfLePBvBkmnLzjHXXhAx">
            Anita Johansson (s)
          </p>
        </div>
      </div>
    </body>
  </text>
</TEI>
