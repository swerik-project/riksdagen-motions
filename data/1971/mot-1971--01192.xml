<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--01192">
  <teiHeader>
    <fileDesc>
      <titleStmt>
        <title>angående sexualundervisningen för vuxna.</title>
        <author>av herr Romanus m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående sexualundervisningen för vuxna.</title>
          <idno type="rdwebb">FU021192</idno>
          <rs type="number">1192</rs>
          <ref type="dokument_url_text">http://data.riksdagen.se/dokument/FU021192/text</ref>
          <ref type="dokument_url_html">http://data.riksdagen.se/dokument/FU021192</ref>
          <ref type="dokumentstatus_url_xml">http://data.riksdagen.se/dokumentstatus/FU021192</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bx9fbNBh4ybH7H2kWavRdb</idno>
            <name>GABRIEL ROMANUS</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-GNWd5uE9fySggzZr5teCwt</idno>
            <name>INGEGERD FRAENKEL</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-NnnjpbjTFUH5mHJLVXoKZ1</idno>
            <name>BRITTA BERGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Sm5QcaRN22PU2BfkiUn8oz" type="signed"/>
        <correspContext corresp="i-Sm5QcaRN22PU2BfkiUn8oz">
          <note type="signatory" corresp="i-Bx9fbNBh4ybH7H2kWavRdb"/>
          <note type="signatory" corresp="i-GNWd5uE9fySggzZr5teCwt"/>
          <note type="signatory" corresp="i-NnnjpbjTFUH5mHJLVXoKZ1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__1192/mot_1971__1192-001.pdf"/>
      <fw xml:id="i-WCf5Xe5DUJggnaxMyETL9">
        Mot. 1971:1192 3
      </fw>
      <div xml:id="i-UDUQ7CWK6vmzJ4AkY6Sxfh" type="motHeader">
        <div xml:id="i-LPUhCYzjByTJ2YRY2rLYj6" type="motTitle"/>
        <div xml:id="i-DbyNjk9GoZQvrau7yiQkkS" type="motSubmissionInfo"/>
      </div>
      <div xml:id="i-AB1Neo6pL4u5689L8uoXuv" type="motBody">
        <div xml:id="i-vNyDwEWpXganswD87EefT">
          <p xml:id="i-3qtJtabF4wCM1tnL5uBZay">
            Nr 1192
          </p>
          <p xml:id="i-JudrVka7HgZad4Ka4o9xt4">
            av herr Romanus m. fl. angående sexualundervisningen för vuxna.
          </p>
          <p xml:id="i-WKwcGY1Qdxkgv5eeHDgmcU">
            Sexuallivet är för de flesta människor ett mycket väsentligt
            inslag i tillvaron. Det rymmer många positiva möjligheter men
            också stora problem. I synnerhet är detta fallet för människor
            med otillräckliga kunskaper om sexuallivet. Vi vet att vanföreställningar
            och missuppfatt- ningar på detta område kan vara en viktig orsak
            till hämningar och samlevnadssvårigheter på det sexuella området.
            Det är därför angeläget att samhället tillhandahåller en saklig,
            lättillgänglig och pedagogiskt upplagd sexualundervisning. Sexualunder-
            visningen i skolorna har länge varit otillfredsställande, trots
            att Sverige säkerligen hör till föregångsländerna på området.
            Där bör nu finnas goda förutsättningar för en successiv förbättring
            på grundval av det arbete som utförts av utredningen rörande sexual-
            och samlevnadsfrågor i undervis- nings- och upplysningsarbetet
            (USSU). Denna utrednings uppdrag är emellertid inskränkt till
            sexualundervis- ning och -upplysning inom skolväsendet och motsvarande
            åldersstadier. Emellertid behövs också under överskådlig tid sexualundervisning
            för vuxna. Det stora flertalet vuxna har varken i skolan eller
            i hemmet fått en tillfredsställande sexualundervisning. Behovet
            av bättre sexualkunskap är väl dokumenterat, t. ex. i utredningen
            om sexuallivet i Sverige (SOU 1969:2). Bristen på kunskaper om
            såväl sexuallivets anatomi och fysiologi som de psykologiska sidorna
            av samlivet är påtaglig liksom beträffande preventivtekniken och
            könssjukdomarna, Vanföreställningar är ofta förekommande. En undersökning
            av ett urval av besökarna vid RFSU:s (Riksförbundet för sexuell
            upplysning) rådgivningsklinik i Göteborg under tiden januari 1964
            — april 1965 visar klart att behovet av sexuell rådgivning är
            stort. Omkring två tredjedelar av besökarna uppger att de haft
            besvär under mer än ett år före den aktuella konsultationen. Mer
            än en tredjedel har haft sina besvär under mer än tre års tid.
            Det påpekas i undersökningen att besvärstiden ofta sammanfaller
            med den hjälpsökandes hela sexuellt aktiva period. 70 procent
            uppgav att uppväxtmiljön varit sexualfientlig och endast 15 procent
            att de hade växt upp i en miljö med en öppen och naturlig inställning
            till sexualiteten. Bristen på grundläggande sexuell information
            i fråga om det egna och det motsatta könets anatomiska och fysiologiska
            förhållanden är påtaglig hos alla grupper i undersökningen, oberoende
            av utbildningsnivå. Den starka tillströmningen och väntetiderna
            vid de rådgivningskliniker
          </p>
          <pb facs="riksdagen-motions-pdf/data/1971/mot_1971__1192/mot_1971__1192-002.pdf"/>
          <fw xml:id="i-4ZrTMCK3Gw4bh7VZSMacCU">
            Mot. 1971: 1192 10
          </fw>
          <p xml:id="i-91hPxUVdvQySZ1pdZ8vj9j">
            som finns i dag (RFSU:s i Stockholm och Göteborg och Malmöhus
            läns landstings i Lund) är också tecken på att behovet av upplysning
            och rådgivning är stort. Förfrågningarna hos RFSU t.ex. rör ofta
            rent elementära fakta. Totalt har man på Stockholmskliniken under
            1969 haft ca 8 500 besök och på Göteborgskliniken ca 5 700. Den
            starka ökningen av könssjukdomar är ett annat tecken på bristande
            sexualkunskap. Trots de ansträngningar som görs för att för- hindra
            könssjukdomarnas spridning är ökningen kraftig. På tio år har
            an- talet fall av gonorré mer än fördubblats (från ca 15 000 år
            1959 till 34 600 år 1969). Det finns givetvis flera skäl till
            detta, varav brist på kunskap om hur man skyddar sig mot smitta
            är ett. Även det stora antalet oplanerade graviditeter tyder på
            att det behövs mer upplysning om sexuallivet.
          </p>
          <p xml:id="i-WpfSh3v5vtyQKMe1AYNtjB">
            Vidgad samhällsinformation
          </p>
          <p xml:id="i-QgnDHhTxjf5N1a93k15RnM">
            Samhällets sexualupplysning måste vidgas till att omfatta också
            vuxna. Sexualundervisningen bör därför beredas utrymme som ett
            särskilt ämne i den kommunala vuxenutbildningen. Sådana moment
            bör också finnas med i en kommande utbyggd föräldrautbildning.
            Skolöverstyrelsen bör utfärda anvisningar för denna sexualundervisning
            för vuxna. Radio och TV är självfallet viktiga instrument för
            spridning av information i sexuella frågor och andra samlevnadsfrågor,
            vilket till en del redan påbörjats.
          </p>
          <p xml:id="i-Y1nT5TT6ywAYnWRHVHwyoh">
            Utvidgad rådgivning
          </p>
          <p xml:id="i-FhruKh7Qg3WAnSgyNTrKtc">
            Erfarenheterna från befintliga sexualrådgivningskliniker visar
            att dessa fyller ett angeläget behov. Sexualrådgivningskliniker
            bör därför finnas inom varje landstingsområde. Man bör emellertid
            överväga att samordna dessa med familjerådgivningsbyråerna och
            med mödravårdscentralerna. Sexuella problem är ofta en del av
            ett större komplex av samlevnadspro- blem. I anslutning till besök
            vid mödravårdscentraler finns en naturlig anledning att meddela
            rådgivning i sexuella frågor, framför allt preventivrådgivning.
            Landstingen bör stimuleras att i den pågående försöksverksamheten
            med familjerådgivningen ta med sexualrådgivning, och anvisningar
            härför bör utarbetas.
          </p>
          <p xml:id="i-X64YyrzEeYgcJtEa27wb7B">
            Utbildning av sexualrådgivare, vårdpersonal, lärare m. fl.
          </p>
          <p xml:id="i-HzSAKisn379HsET6cawABN">
            Bristen på sexualkunskap är stor även hos vårdpersonal, ungdoms-
            ledare, lärare och andra kategorier som i vid mening har människo-
            vårdande arbete. Sexualkunskap bör därför bli ett väsentligt inslag
            såväl i samhällets grundutbiidning för dessa kategorier som i
            fortbildningsverk- samheten.
          </p>
          <pb facs="riksdagen-motions-pdf/data/1971/mot_1971__1192/mot_1971__1192-003.pdf"/>
          <fw xml:id="i-7JiEY6MgEHhjn35g1ns6jh">
            Mot. 1971:1192 11
          </fw>
          <p xml:id="i-WfMwwnho8EE6qVFv25t1es">
            Riksförbundet för sexuell upplysning (RFSU)
          </p>
          <p xml:id="i-H9tidMsphajZSf9wEqabBb">
            Den enda mer omfattande utbildningsverksamheten i sexologi för
            vuxna och för ovannämnda människovårdande kategorier har hittills
            meddelats av RFSU. På sikt är det givetvis inte tillfredsställande
            att ansvaret för detta skall ligga på en enskild organisation.
            Sexualkunskapen måste få sin välmotiverade plats inom olika grenar
            av samhällets utbildningsverksamhet. Men under lång tid framåt
            kommer RFSU att inta en nyckelställning, både på grund av sin
            erfarenhet och på grund av sin möjlighet att vara föregångare.
            Samhället bör därför ge förbundets upplysningsverksamhet ökat
            stöd. Att ge bidrag till klinikverksamheten är närmast en uppgift
            för landsting och andra sjukvårdshuvudmän. Så sker också redan.
            För upplysningsverksamheten utgår sedan ett par år statsbidrag
            med 35 000 kronor under anslaget för Bidrag till särskilda kulturella
            ändamål. Det synes motiverat att RFSU ges en egen anslagspost
            under rubriken Ungdoms- och folkbildningsverksamhet. För innevarande
            budgetår hade RFSU ansökt om ett bidrag för upplysningsverksamheten
            på 160 000 kronor. En höjning från nuvarande anslaget på 35 000
            kronor är, som framgår av det föregående, starkt motiverad. Med
            hänsyn härtill föreslår vi att RFSU för budgetåret 1971/72 ges
            ett särskilt anslag med 100 000 kronor under rubriken Ungdoms-
            och folkbildningsverksamhet. Mot- svarande besparing bör därvid
            kunna göras under punkten B 13, Bidrag till särskilda kulturella
            ändamål, som föreslås höjt med totalt nära 3 miljoner kronor.
            Med hänvisning till det ovan anförda hemställer vi att riksdagen
            måtte i skrivelse till Kungl. Maj:t hemställa om utredning och
            förslag angående formerna för samhällets sexual- undervisning
            för vuxna, och att därvid särskilt uppmärksammas behovet av utbildning
            i sexologi för olika kategorier vård- personal, lärare, ungdomsledare
            m. fl. liknande yrkeskategorier.
          </p>
          <p xml:id="i-3Ps821PqXnhZ8PErH4N4VT" type="date">
            Stockholm den 27 januari 1971 GABRIEL ROMANUS (fp) INGEGERD FRAENKEL
            (fp)
          </p>
          <p xml:id="i-LuR3nhFa5xBLBGhqxXvnZg">
            BRITTA BERGSTRÖM (fp)
          </p>
        </div>
      </div>
    </body>
  </text>
</TEI>
