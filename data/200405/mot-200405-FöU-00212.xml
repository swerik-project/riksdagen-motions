<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-FöU-00212">
  <teiHeader>
    <fileDesc>
      <titleStmt>
        <title>Åtgärder mot terrorism</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot terrorism</title>
          <idno type="rdwebb">GS02Fö212</idno>
          <rs type="number">Fö212</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GS02Fö212/text</ref>
          <ref type="dokument_url_html">http://data.riksdagen.se/dokument/GS02Fö212</ref>
          <ref type="dokumentstatus_url_xml">http://data.riksdagen.se/dokumentstatus/GS02Fö212</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DBYiBbsjaoD2abHyVvE6EB" type="signed"/>
        <correspContext corresp="i-DBYiBbsjaoD2abHyVvE6EB">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-5uG7dzLUKZ1yVdg36fyZTt" type="referral">
          <date when="2004-10-14"/>
        </correspAction>
        <correspAction xml:id="i-AgsEwjQrPgfCPY9dk9zp8y" type="dismissal">
          <date when="2004-10-14"/>
        </correspAction>
        <correspAction xml:id="i-C9EuX7qfE5mcYchnRGJCkP" type="submission">
          <date when="2004-10-05"/>
        </correspAction>
        <correspAction xml:id="i-UJsxSTWMXp7LJasC9FmJ9R" type="assigned"/>
        <correspContext corresp="i-UJsxSTWMXp7LJasC9FmJ9R">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Fö_212/mot_200405_Fö_212-0001.pdf"/>
      <pb facs="riksdagen-motions-pdf/data/200405/mot_200405_Fö_212/mot_200405_Fö_212-0001.pdf"/>
      <div xml:id="i-AgzC1syRFRpKpwFGn8RthT" type="motHeader">
        <div xml:id="i-REr4eJNXK5Rpch5smXohw2" type="motTitle"/>
        <div xml:id="i-DmZpm3NsNwAqwnHk6TwfZE" type="motSubmissionInfo"/>
      </div>
      <div xml:id="i-J6yftpYA4Z8HKjNL3PYMqH" type="motBody">
        <div xml:id="i-LYFvWYUuFm72owtr9iKQjt">
          <p xml:id="i-PnUdZp6YUaPQPs4ddFdEDN">
            2004/05 mnr: Fö212 pnr: m1353
          </p>
          <p xml:id="i-MRUEEUBXzCVyczvnC777kn">
            Motion till riksdagen 2004/05:Fö212
          </p>
          <p xml:id="i-8wF4Eq75dKqUmm3iBga1ru">
            av Sten Tolgfors (m)
          </p>
          <p xml:id="i-F6heBZUq8CDMaegER5bfCN">
            Åtgärder mot terrorism
          </p>
          <p xml:id="i-CHqhSCBH7VHsUJWesJizx3">
            Motionen delad mellan flera utskott
          </p>
          <p xml:id="i-QycWmuUdvUxPqJ67vAo3yF">
            Förslag till riksdagsbeslut
          </p>
          <p xml:id="i-FZFrR8DDnsLqzFPFBmL7pU">
            1. Riksdagen tillkännager för regeringen som sin mening vad i
            motionen anförs om terrorismens orsaker och mål." 2. Riksdagen
            tillkännager för regeringen som sin mening vad i motionen anförs
            om hotet från massförstörelsevapen. 3. Riksdagen tillkännager
            för regeringen som sin mening vad i motionen anförs om gemensamma
            insatser mot terrorism. 4. Riksdagen tillkännager för regeringen
            som sin mening vad i motionen anförs om skapandet av ett gemensamt
            missilförsvar. 5. Riksdagen begär att regeringen tillsätter en
            terrorskyddskommission med syfte att bl.a. bedöma hotbilden från
            den nya tidens terrorism, bedöma landets möjligheter att försvara
            sig emot terrorattacker av olika slag samt föreslå nödvändiga
            förbättringar av denna vår kapacitet och beredskap, i
          </p>
          <p xml:id="i-RiQ6VK2wBY42qB9ZvitmfT">
            enlighet med vad som anförs i motionen.”
          </p>
          <p xml:id="i-2A7i5bNoQWFP6w8n9WTNeQ">
            "Yrkande 1 hänvisat till UU. ? Yrkande 5 hänvisat till JuU.
          </p>
          <pb facs="riksdagen-motions-pdf/data/200405/mot_200405_Fö_212/mot_200405_Fö_212-0002.pdf"/>
          <p xml:id="i-7vCgriDY6vDxX5uAUvstTM">
            2004/05:Fö212
          </p>
          <p xml:id="i-CXEzDDFPrnYRfy5hy3teNU">
            Motivering
          </p>
          <p xml:id="i-QDbDLXC4mGAWgCJ4a8rJ29">
            Världen har på många sätt varit annorlunda sedan den 11 september
            2001. Madrid, Beslan, Moskva. Vi har tvingats vänja oss vid ständigt
            återkommande &lt;TV-bilder av offer för terrorism i form av självmordsbombningar,
            andra sprängningar och gisslantagningar. Svenskar har dödats i
            turistparadis som Bali. De terrorattacker som ägt rum visade med
            tragisk tydlighet att det finns organisationer, och kanske stater,
            som både kan och vill skada världens demokratier. Händelserna
            den 11 september var inte ens då isolerade företeelser, utan hade
            föregåtts av en rad attacker mot amerikanska mål i t.ex. Afrika
            och USA under de föregående åren. Dåden i USA planerades flera
            år i förväg, enligt vissa uppgifter ända sedan 1996. Även om baserna
            fallit i Afghanistan finns aktiva celler av al Qaida kvar både
            i Europa och USA. Det finns all anledning att frukta att vi inte
            sett slutet på terrorn. Attackerna den 11 september 2001 har följts
            av fler. I Ryssland togs en hel teaterpublik som gisslan av tjetjenska
            rebeller. Det är en ny typ av storskalig terrorism inriktad på
            massförstörelse, som vi nu ser.
          </p>
          <p xml:id="i-V4194dkgeUdgMSwJDLmWyC">
            Varför kommer terrorn?
          </p>
          <p xml:id="i-52gDHK5pMcbjgVmruvC13k">
            Det går inte att förklara terroristers agerande enligt västerländska
            politiska normer, eftersom terrorister per definition inte resonerar
            på det sätt som demokrater gör. Enskilda terrorister kommer från
            många olika länder, men det är bara ett fåtal länder som aktivt
            stött terrorister och som därmed är medansvariga för dåden. Dessa
            länder har gett terrorister möjlighet att träna, ha baser, finansiera
            sin verksamhet och planera terror utifrån sina territorier. De
            länder som samarbetat med och understött terrorismen är alla icke-demokratiska
            länder, med stort internt förtryck och stora sociala orättvisor.
            Terrordåden den 11 september 2001 utfördes inte av en organisation
            vars mål eller drivkraft det är att utrota fattigdom eller förtryck
            i världen. De berörda extrema rörelserna strävar efter makt i
            muslimska länder. De fundamentalister som använder våld är ett
            hot främst mot människor i deras egna länder. Civilbefolkningen
            i det Afghanistan där organisationen al Qaida var baserad drabbades
            mycket hårt av förtryck av den regim som starkast understödde
            terroristerna. Utveckling i ekonomisk eller annan mening är omöjlig
            att förena med hårt förtryck av civilbefolkningen, grova kränkningar
            av mänskliga fri- och rättigheter, nedtryckning av kvinnor samt
            krig.
          </p>
          <pb facs="riksdagen-motions-pdf/data/200405/mot_200405_Fö_212/mot_200405_Fö_212-0003.pdf"/>
          <p xml:id="i-YQaFrLT1jhPT829tMyw5jZ">
            Den terror som givits prov på de senaste åren har inte utveckling
            som mål. Tvärtom. Utveckling hotar det tillbakablickande samhälle
            man önskar. Den terror som gavs prov på i USA är starkt ideologisk
            och har religiösa utgångspunkter, även om dessa inte omfattas
            av många. Terror är på intet sätt karaktäristiskt för islam. Terrorn
            kan inte hindras av biståndsinsatser, eftersom terrorns mål inte
            är fattigdomsbekämpning. Däremot är biståndsinsatser nödvändiga
            för att undanröja den fattigdom som utgör grund för folkligt stöd
            för extrema organisationer. Ledarskapet är dock inte sprunget
            ur fattigdom, utan har tvärtom tillgång till betydande resurser.
          </p>
          <p xml:id="i-UNfcvJ63wYneQTpuYKqqfw">
            Hot från massförstörelsevapen
          </p>
          <p xml:id="i-WM2UTjeCgL37ksetch6UEe">
            Massförstörelsevapen är ett allvarligt hot i terroristers händer.
            Det finns en risk — om än svår att kvantifiera — för attacker
            med massförstörelsevapen från organisationer och skurkstater.
            Detta gäller även efter Irakkriget. Hittills har diskussionen
            om massförstörelsevapen fokuserats på hotet från kärnvapen. Utöver
            de etablerade kärnvapenmakterna beräknas många länder ha kapacitet
            att framställa kärnvapen. Risken för spridning av kunnande och
            teknik om kärnvapenframställning från ett mindre antal stater
            till terrornätverk finns där, men är kanske framför allt ett problem
            på lite sikt. Men även om det bedöms mindre sannolikt att terroristgrupper
            idag har kärnvapen, så är risken stor att olika grupper får tillgång
            till kemiska och biologiska stridsmedel samt så kallade smutsiga
            bomber. Det senare är konventionella bomber där radioaktivt material
            ingår i egenskap av giftiga ämnen. Kemiska och biologiska vapen
            kan hota främst civila. Ett av argumenten mot risken för användning
            av massförstörelsevapen har varit att ingen skulle vara dum nog
            att rikta attacker mot civila i västvärlden, vilket visat sig
            vara i grunden fel. Kriget kan komma till hemmaplan på sätt som
            bara för kort tid sedan var otänkbart.
          </p>
          <p xml:id="i-AxdDnoMP33kQEnXatPWzFb">
            Skydd mot terror med massförstörelsevapen
          </p>
          <p xml:id="i-431Hy7M3JhYGeGBUtBGGiE">
            Det är nödvändigt att världens demokratier gör stora ansträngningar
            för att skydda sig och sina befolkningar mot massförstörelsevapen.
            I detta måste arbete för att hindra kärnvapenspridning ingå, liksom
            krav på nedrustning bland befintliga kärnvapennationer. Vidare
            måste åtgärder för att hindra spridning av teknik för kärnvapen-
            och missilframställning vidtas. Existerande lager av klyvbart
            material för kärnvapen måste övervakas. Icke- spridningsavtalet
            måste upprätthållas. Ytterligare ett exempel på åtgärder är skapandet
            av ett gemensamt försvar mot missiler med massförstörelsevapen.
            Efter den 11 september 2001
          </p>
          <p xml:id="i-DzR7oLGTT1rYmBMuS2Sjph">
            2004/05:Fö212
          </p>
          <pb facs="riksdagen-motions-pdf/data/200405/mot_200405_Fö_212/mot_200405_Fö_212-0004.pdf"/>
          <p xml:id="i-9RHCDeC9ndcVHXXNrbLcTa">
            2004/05:Fö212
          </p>
          <p xml:id="i-LMaNrML3E8rqS7mqKfbzH9">
            framstår behovet av ett försvar mot missilattacker från terrorister
            eller skurkstater som behövligt. En = förbisedd aspekt är att
            redan hot om användning av massförstörelsevapen av skurkstater
            skulle kunna användas för att hindra krishanteringsinsatser i
            konfliktområden. Ett gemensamt missilförsvar handlar därför inte
            bara om att skydda våra länders civilbefolkning mot terrorangrepp.
            Lika viktigt är att hindra att FN och världssamfundet försätts
            i en = utpressningssituation, som omöjliggör krishanteringsinsatser
            och upprätthållandet av internationell fred och säkerhet. Skurkstater
            eller terrorister får inte tillåtas diktera villkoren för EU:s
            eller FN:s fredsinsatser. Då riskerar mandaten från FN:s säkerhetsråd
            att bli ouppfyllda. EU saknar förmåga att försvara utsända trupper
            mot missilattacker. I samarbete mellan USA, Europa och Ryssland
            kan grunden för ett gemensamt missilförsvar finnas. President
            Bush har inbjudit ”vänner och allierade”, inklusive Ryssland,
            till en diskussion om ett framtida gemensamt och heltäckande missilförsvar.
            USA, Ryssland och världens demokratier har nya och gemensamma
            säkerhetsintressen. Presidenterna Bushs och Putins deklarationer
            om drastisk kärnvapennedrustning visar detta. Sverige har intresse
            av och bör delta i samtal om och byggande av gemensam missilförsvarsförmåga
            bland världens demokratier.
          </p>
          <p xml:id="i-3bjxLGXq3Nm8knKBKbsmsL">
            Gemensamma insatser
          </p>
          <p xml:id="i-12YfK3CHrHQ8ii4qEue5Vf">
            Dagens hot mot internationell fred och säkerhet klarar inget
            land av att hantera på egen hand. Det är en viktig insikt för
            Sverige. Terrorn är ett gemensamt problem. Gemensamma insatser
            måste inriktas på att se till att terroristerna inte kan slå till
            igen. Terrorn upphör inte av sig själv. Terrorattackerna mot USA
            var krigshandlingar. Säkerhetsrådet konstaterade att terrordåden
            var ett hot mot internationell fred och säkerhet och att USA hade
            rätten till självförsvar — på egen hand eller kollektivt. Sverige
            bör ha vilja och kapacitet att delta i internationella insatser
            mot terrorism, som har mandat från FN:s säkerhetsråd. Utbyte av
            information från personella källor, signalspaning och satellitspaning
            mellan underrättelsetjänster, polissamarbete om information och
            konkreta insatser vid enskilda fall av gränsöverskridande terrorism,
            samarbete för att bryta terroristers finansiella styrka, ekonomiska
            sanktioner mot länder som på olika sätt stöder terrorgrupper,
            samarbete kring internationell flygsäkerhet samt stöd och gemensamt
            agerande vid insatser i enlighet med FN-stadgan är exempel på
            nödvändig internationell samverkan.
          </p>
          <pb facs="riksdagen-motions-pdf/data/200405/mot_200405_Fö_212/mot_200405_Fö_212-0005.pdf"/>
          <p xml:id="i-41arqSNaTMF81dsgLrnRDj">
            Tillsätt svensk terrorskyddskommission
          </p>
          <p xml:id="i-NU58Zx4Wfcx3FfuC7XGxH7">
            Debatten om försvaret har den senaste tiden handlat mycket om
            behovet av kapacitet för svenskt deltagande i internationella
            fredsfrämjande insatser. Det är ett viktigt perspektiv. Ett annat
            viktigt men mindre diskuterat perspektiv är hur väl Sverige står
            rustat att möta de direkta hot som idag kan riktas mot andet.
            Sverige saknar idag nödvändig möjlighet att agera vid storskaliga
            terroristangrepp. Sådana faller mittemellan det som idag anses
            vara brottslighet, som skall hanteras av polisen, och militära
            angrepp, som skall mötas av försvaret. Det är ett djupt oroväckande
            perspektiv. Problemet består i att det finns ett glapp mellan
            områdena där polisens örmåga slutar och försvarets befogenhet
            börjar. Det kan också antas att den tid som krävs för beslut,
            samordning och mobilisering är för lång samt att kommunikationssystem
            inte är integrerade. Om man översätter händelserna den 11 september
            i USA till ett svenskt perspektiv blir detta tydligt. Stockholms
            centrum, regeringsbyggnader och kärnkraftverk ligger bara minuters
            flygtid från Arlanda flygplats. Kärnkraftverk övervakas av civil
            personal som har ansvar för säkerheten på marken. Luftrummet följs
            ej särskilt, någon möjlighet att agera mot inkommande flygplan
            finns inte heller. Detta är en militär uppgift. Permanent uftförsvar
            finns inte för enskilda byggnader eller särskilt känsliga områden.
            Polisens nationella insatsstyrka är för liten för att hantera
            storskaliga gisslantagningar, som den i Moskva häromåret. Det
            är tveksamt om nödvändig utrustning finns. Kunskapen om massförstörelsevapen
            — biologiska vapen, kemiska vapen och kärnvapen — finns inom militären,
            inte polisen. Likväl kan polisen vara den myndighet som sätts
            in vid ett terrorangrepp. För att det svenska försvaret skall
            kunna fungera mot dagens hot i form av terrorattacker eller storskaliga
            utpressningssituationer måste glappen mellan polis och militär
            täppas till. Det är en fråga om att se över var beslut fattas,
            hur snabbt dessa kan fattas, vilka befogenheter polis respektive
            militär har och bör ges samt utbildning och utrustning inom de
            båda myndigheterna. Scenarier kring terrorism bör samövas och
            spelas, så att möjligheten att hantera skarpa situationer ökar.
            Det är möjligt att bygga permanenta regionala luftförsvar kring
            anläggningar och platser. Det finns redan personal som vaktar
            de anläggningar som skulle vara berörda. De har dock varken utbildning
            eller befogenhet för detta idag. Det är också möjligt att inrätta
            skyddszoner av stängt luftrum kring dessa anläggningar, även om
            det ger praktiska olägenheter. Om dylika insatser är rimliga är
            en annan sak. Ett särskilt problem skapas av de oerhört korta
            tider som står till förfogande för att bemöta terrorattacker.
            Det kan vara fråga om minuter. Därför måste besluts- och ledningssystem
            ses över i syfte att finna om det är möjligt att korta tider och
            hur långt det går att delegera ansvar.
          </p>
          <p xml:id="i-4m4a1EprVVW1b2xpfEXVtg">
            2004/05:Fö212
          </p>
          <pb facs="riksdagen-motions-pdf/data/200405/mot_200405_Fö_212/mot_200405_Fö_212-0006.pdf"/>
          <p xml:id="i-8eW6tS7fC6eGfQqaEUeMUe">
            2004/05:Fö212
          </p>
          <p xml:id="i-MuC1zGPcVKVEBbjroqMcBG">
            Det är uppenbart att betydligt mer kan och måste göras för att
            skydda Sverige från terrorangrepp. Det är också möjligt att mer
            kan göras men att det av olika skäl bedöms vara olämpligt. Hur
            avvägningen mellan det möjliga och lämpliga skall göras måste
            övervägas noga. Det är rimligt att inventera platser och anläggningar
            som är av särskilt stor betydelse för samhällets funktioner och
            som också kan utgöra tänkbara mål för terrorangrepp. Det kan vara
            fråga om bla. installationer för vattenförsörjning, elförsörjning,
            kommunikationsnät, datanätverk, kärnanläggningar, militära installationer
            samt offentliga byggnader. Det bör heller inte bortses från att
            civila varit huvudmål för terroristers angrepp de senaste åren.
            Ett stort antal civila offer har inte utgjort ett hinder för attacker,
            utan snarare varit ett direkt syfte med terrorattackerna. Efter
            det att den ovan beskrivna inventeringen gjorts bör det övervägas
            hur och i vilka situationer särskilda skyddsinsatser kan och bör
            göras för dessa identifierade anläggningar och system. Vissa delar
            av ovanstående problem har belysts i den så kallade 11 september-utredningen,
            medan andra såsom luftförsvarsaspekterna inte diskuterats. Ännu
            har dock inte nödvändiga förändringar genomförts eller helheten
            i den behövda förändringen diskuterats. Regeringen bör tillsätta
            en terrorskyddskommission som hanterar de delar som inte tillräckligt
            utretts samt sätter in dessa i ett heltäckande sammanhang med
            syfte att bedöma hotbilden från den nya tidens terrorism. Kommissionen
            bör bedöma landets möjligheter att försvara sig emot terrorattacker
            av olika slag samt föreslå nödvändiga förbättringar av denna vår
            kapacitet och beredskap, i enlighet med vad som ovan anges. Eftersom
            frågeställningen rör skydd av landets säkerhet samt avvägningar
            mellan detta och förutsättningarna för ett öppet samhälle bör
            både berörda yrkesmän och parlamentariker ingå i denna kommission.
          </p>
          <p xml:id="i-Y5pp6JFBLQqVJwSQLCH7wN" type="date">
            Stockholm den 27 september 2004
          </p>
          <p xml:id="i-wFUUYvHhvb4UBbEt3Yj5p" type="signatureBlock">
            Sten Tolgfors (m)
          </p>
        </div>
      </div>
    </body>
  </text>
</TEI>
