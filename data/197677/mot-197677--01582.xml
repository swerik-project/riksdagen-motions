<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01582">
  <teiHeader>
    <fileDesc>
      <titleStmt>
        <title>med anledning av propositionen 1976/77:132 om ändring i utlänningslagen (1954:193)</title>
        <author>av herr Wästberg i Stockholm</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1976/77:132 om ändring i utlänningslagen (1954:193)</title>
          <idno type="rdwebb">G0021582</idno>
          <rs type="number">1582</rs>
          <ref type="dokument_url_text">http://data.riksdagen.se/dokument/G0021582/text</ref>
          <ref type="dokument_url_html">http://data.riksdagen.se/dokument/G0021582</ref>
          <ref type="dokumentstatus_url_xml">http://data.riksdagen.se/dokumentstatus/G0021582</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8Nc7Pi4CxrPaJswNC5hQu6</idno>
            <name>OLLE WÄSTBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9j2qf8XpMLa39MGvkfzAF3" type="signed"/>
        <correspContext corresp="i-9j2qf8XpMLa39MGvkfzAF3">
          <note type="signatory" corresp="i-8Nc7Pi4CxrPaJswNC5hQu6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1582/mot_197677__1582-001.pdf"/>
      <fw xml:id="i-99MzefchXVUQrVDUJp6KLZ">
        Mot. 1976/77:1582 14
      </fw>
      <div type="motHeader" xml:id="i-5zBduxcHFb7ZeoWZYjYTi6">
        <div type="motTitle" xml:id="i-XiefEf5gkv3anaMeWdjQWw"/>
        <div type="motSubmissionInfo" xml:id="i-Vh6adA4J4uyCjTikiszxPb"/>
      </div>
      <div type="motBody" xml:id="i-Ta4fZDn3xAMuMZ4EVM7tCk">
        <div xml:id="i-RTBcoaSVyWyoqFbAHW7sec">
          <p xml:id="i-9jGhz2kmf5GeJNtWnFGgze">
            Motion
          </p>
          <p xml:id="i-KGkq22QMJBM6LduAhnLmwH">
            1976/77:1582
          </p>
          <p xml:id="i-3qLBp2LKZGcDAJoyfojHH7">
            av herr Wästberg i Stockholm med anledning av propositionen 1976/77:132
            om ändring i utlän- ningslagen (1954:193)
          </p>
          <p xml:id="i-BiWgNFK2dR3va26oZVjdjJ">
            Propositionen 1976/77:132 berör några av de mest omstridda paragraferna
            i den nuvarande utlänningslagen. Det är ett intresse både för
            Sverige och för människor som söker sig hit att frågan om en utlänning
            skall få stanna i landet eller inte avgörs mycket snabbt. Kravet
            på fermitet får dock aldrig råda över rättssäkerheten. Enligt
            min mening har detta tyvärr skett i föreliggande proposition.
            I dag har polisen rätt att avvisa en utlänning som kommer till
            Sverige ifall han eller hon inte har arbetstillstånd, medel att
            försörja sig med etc. Denna rätt till avvisning föreligger vid
            gränsen och upp till en vecka efter det att utlänningen kommit
            till Sverige. Om utlänningen varit längre än en vecka i Sverige
            måste han eller hon dock förpassas. Det innebär att ärendet överförs
            till invandrarverket. Det finns en viktig principiell skillnad
            mellan de två förfarandena. Fattar polisen beslutet vid gränsen
            verkställs avvisningen omedelbart. I praktiken finns då ingen
            möjlighet att överklaga. Invandrar- verkets beslut tar längre
            tid och kan överklagas. Det som har kritiserats är att polisens
            möjlighet att avvisa invandrare inte enbart gäller avvisningar
            på materiella grunder, utan att polisen också har rätt att avvisa
            människor som uppger sig vara politiska flyktingar. En sådan avvisning
            kommer då inte att underställas invandrarverket eller kunna överklagas.
            I praktiken får heller inte invandraren något juridiskt ombud.
            Vad regeringen nu vill göra är att vidga polisens möjligheter
            att på egen hand göra avvisningar. Invandrarverket har hävdat
            att åtskilliga utlänningar som kommer hit håller sig undan i tio
            dagar och först därefter anmäler sig till polisen. Därför vill
            regeringen att polisen skall kunna avvisa utlänningar upp till
            åtta dagar efter den tidpunkt då utlänningen anmäler sig till
            myndighet. Det skall alltså inte löna sig att hålla sig undan.
            Fortfarande gäller dock en tremånadersgräns. Den som håller sig
            undan upp till tre månader får vanligen sin sak behandlad via
            invandrarverket. Det finns enligt min mening tre viktiga invändningar
            mot regeringens förslag:
          </p>
          <p xml:id="i-5Ghe4TLTg64t5xsApgUq1T">
            1. Rättssäkerhet för flyktingar
          </p>
          <p xml:id="i-BsF6LfT3X4jx5tYHUUxz2U">
            De paragrafer som nu regeringen vill utvidga innebär möjlighet
            för polisen att utvisa politiska flyktingar. Normalt skall den
            som uppger sig vara politisk flykting få sin sak behandlad av
            invandrarverket. Detta gäller dock inte om polisen bedömer påståendet
            om politiskt flyktingskap som ”uppenbart
          </p>
          <pb facs="riksdagen-motions-pdf/data/197677/mot_197677__1582/mot_197677__1582-002.pdf"/>
          <p xml:id="i-AVbpYuQNoiWHGoHYUhTbV9">
            oriktigt”. Vidare skall invandrarverket underställas frågan i
            det fall då utlänning påstår att han på grund av de politiska
            förhållandena i hemlandet inte vill återvända dit och då de omständigheter
            han åberopar ”inte kan lämnas utan avseende”. Det blir alltså
            polisen som får avgöra, om de förhållanden som utlänningen anger
            bör lämnas utan avseende eller inte. Frågan om vem som är politisk
            flykting eller inte är grannlaga och mycket svår. De första vietnamdesertörerna
            som kom till Sverige avvisades av polisen. Senare fattades regeringsbeslut
            om att nya vietnamdesertörer fick stanna. När de första chilenska
            flyktingarna, som bott i Rumänien, kom till Sverige sade polisen
            nej. Genom en slump upptäckte Amnesty deras belägenhet och slog
            larm till regeringen, som senare ändrade beslutet. Polisen försökte
            avvisa de polska zigenare som kom till Sverige. Regeringen ändrade
            beslutet. I alla dessa fall har, genom ren tur, polisens beslut
            upphävts. Polisen avvisar varje år ca 2 000 utlänningar, som söker
            sig till Sverige. I hur många fall är dessa personer politiska
            flyktingar, som de uppgett sig vara, men polisen däremot ansett
            att de omständigheter de åberopat kan ”lämnas utan avseende”?
            Enligt min mening bör en utlänning som uppger sig vara politisk
            flykting alltid få sitt ärende underställt invandrarverket. Polisen
            är inte rätt organ att avgöra ifall förhållanden i ett land berättigar
            till politiskt flyktingskap eller inte. Att då ytterligare utvidga
            de paragrafer som ger polisen möjlighet att avvisa är inte bra.
          </p>
          <p xml:id="i-AdBEqLJem6maMzpr15nCp3">
            2. Överklagningsrätt
          </p>
          <p xml:id="i-CRQ1T5CtqRtzDyhi111oaX">
            När polisen fattar beslut om avvisning skall verkställigheten
            omedelbart ske och ”utan hinder av anförda besvär”. Detta innebär
            att en utlänning som kommer hit, uppger sig vara politisk flykting
            och ändå avvisas inte har någon möjlighet att överklaga beslutet.
            Detta strider mot svensk rättspraxis. En av orsakerna till att
            politiska flyktingar som kommer hit håller sig undan under någon
            vecka för att senare få sitt fall behandlat av invandrar- verket
            är ju att de — och deras ombud — inte litar på polisen utan vill
            ha ärendet behandlat av invandrarverket. Då får de också möjlighet
            att överklaga. Paragrafer som möjliggör för polisen att avvisa
            utan överklagningsmöj- lighet bör tas bort, inte vidgas.
          </p>
          <p xml:id="i-XpGsfBK74pVyCkVKUJVXPr">
            3. Skrämda flyktingar
          </p>
          <p xml:id="i-JGgrSKPvLHuGhnnWPpcEuR">
            I dag håller sig många flyktingar gömda under en dryg vecka för
            att sedan gå till polisen. Därigenom vill de garantera att deras
            ärenden behandlas av invandrarverket. Med den nya lagstiftningen
            riskerar vi att få en stor grupp flyktingar som gömmer sig undan
            polisen under tre månader för att sedan
          </p>
          <pb facs="riksdagen-motions-pdf/data/197677/mot_197677__1582/mot_197677__1582-003.pdf"/>
          <fw xml:id="i-6uibsZBBbXj5fZdLDf17da">
            Mot. 1976/77:1582 15
          </fw>
          <p xml:id="i-UEajB7M6e4ssX9XDUQWFnf">
            anmäla sig. Riskerna för skärpt polisjakt och människor som lever
            i underjordisk skräck ökar.
          </p>
          <p xml:id="i-LFCkWDWqo9PHuZXNojZLH9">
            Det är nödvändigt att vi får ett nytt och förenklat förfaringssätt
            för beslut i tillståndsärenden. De ändringar som föreslås av regeringen
            motiveras av invandrarverkets stora arbetsbörda. Det är ett seriöst
            problem. Det är ett elände att så många invandrare tvingas gå
            i månader och vänta på besked. Men detta skall förbättras genom
            en ny handläggningsordning och genom fler tjänster hos invandrarverket.
            Inte genom att införa ändringar i utlännings- lagen vilka hotar
            rättssäkerheten. Flera av de remissinstanser som har mest intensiv
            kontakt med flyktingar har också avstyrkt förslaget. Det gäller
            bl. a. Stockholms Sociala Central- nämnd och Svenska Fiyktingrådet.
            Folkpartiets Ungdomsförbund och Östeuropeiska Solidaritetskommittén
            har i uppvaktningar för statsrådet krävt att den nu föreslagna
            lagändringen inte genomförs. Vidare anser utlännings- nämnden
            att man bör avvakta den översyn av utlänningslagstiftningen som
            sker via utlänningslagskommittén. Utlänningslagskommittén skall
            redan i vår komma med ett förslag om förenklade rutiner vid bedömningen
            av tillståndsärenden. Någon anledning att bryta ut den här frågan
            redan nu finns inte. Statsrådet säger själv i propositionen att
            utlänningslagskommitténs arbete ”kan komma att inverka, även på
            de nu föreslagna, begränsade ändringarna i utlänningslagen”. Detta
            innebär att de nu föreslagna ändringarna sannolikt blir temporära.
            En ny ändring kommer att ske redan inom något år. Det förefaller
            olyckligt att ändra lagar i så snabb takt. Det centrala i den
            kritik jag här har framfört är, att de invandrare som uppger sig
            vara politiska flyktingar måste känna tryggheten att deras ärenden
            behandlas av politiskt sakkunniga instanser. De måste ha möjlighet
            att överklaga. Det är för denna grupp invandrare som tillståndsproceduren
            måste öka i rättssäkerhet. De exempel som finns på övergrepp från
            polisens sida är tillräckligt allvarliga för att motivera att
            alla invandrare som uppger sig vara politiska flyktingar får sina
            fall behandlade av invandrarverket. Detta kräver dock mer omfattande
            lagändringar. Riksdagen bör därför redan nu uttala att regeringen
            bör framlägga förslag som innebär att politiskt flyktingskap inte
            avgörs av polisen. Med hänvisning till det ovan anförda hemställs
            att riksdagen med anledning av propositionen 1976/77:132 hos regeringen
            anhåller om förslag till riksdagen, innebärande att alla ärenden
            angående utlänningar som uppger sig vara politiska flyktingar
            handläggs av invandrarverket.
          </p>
          <p xml:id="i-MFydA7oWVSu3yvzRxpSfj5" type="date">
            Stockholm den 19 april 1977
          </p>
          <p xml:id="i-EkrDKMef3Tx2G7BtiKqFkT">
            OLLE WÄSTBERG (fp) i Stockholm
          </p>
        </div>
      </div>
    </body>
  </text>
</TEI>
