<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00108">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__108/mot_1970__fk__108-001.pdf"/>
      <fw xml:id="i-RvNBX8ApaiqGtMpWMB6Jtp">
        Nr 108—116 Motion i Första kammaren, nr 108 år 1970 1
      </fw>
      <div xml:id="i-Y9dKtTHHrpWmk33n4xAFDf" type="motHeader">
        <div xml:id="i-VJYw4T3uP4VeYgpjtQH2v3" type="motTitle"/>
        <div xml:id="i-N9kgKDmvV55kTJV4NXYhNC" type="motSubmissionInfo"/>
      </div>
      <div xml:id="i-L53wVtQmoiRqWJeJRGNWDV" type="motBody">
        <div xml:id="i-63HBGTsPFVfw2MkdTypwTV">
          <p xml:id="i-Tr6TLRfFQXkBVgXKv9ZGNk">
            Nr 108
          </p>
          <p xml:id="i-HYwkwSnvaZtTCM8pU1ub6n">
            Av herr Ernulf, om översyn av bestämmelserna angående rätt till
            nödvärn.
          </p>
          <p xml:id="i-CpW8ApGK2uLyZZNyDFmR5x">
            Regler om straffrihet vid nödvärn finns i brottsbalkens 24 kap.
            1 och 5 88. De praktiskt viktigaste fallen av nödvärn torde vara
            dels att någon försvarar sig mot en angripare — eller, med lagtextens
            ord, söker avvärja ett på- börjat eller överhängande brottsligt
            angrepp på person eller egendom — dels att den som olovligen söker
            tränga sig in i en bostadslägenhet avvisas av lägenhetens innehavare
            eller annan behörig person. Nödvärnsrätt före- ligger emellertid
            också för den som söker återtaga egendom i omedelbart samband
            med att han upptäcker att egendomen fråntagits honom (»på bar
            gärning») eller hindra någon att olovligen intränga i annat utrymme
            än bostad eller som, under vissa förutsättningar, söker avlägsna
            en obehörig person från sin bostad etc. Straffriheten för en nödvärnshandling
            förutsätter att handlingen inte är uppenbart oförsvarlig med hänsyn
            till angreppets beskaffenhet och det an- gripnas betydelse. även
            om handlingen objektivt sett var uppenbart oför- svarlig, kan
            den likväl bli straffri, nämligen om s. k. nödvärnsexcess före-
            låg. Detta innebär med lagtextens ord att omständigheterna voro
            sådana att vederbörande »svårligen kunde besinna sig». Om någon
            i en nödvärnssituation överskrider gränsen för det straffria området,
            kan han dömas till lindrigare straff än hans handling i annat
            fall skulle ha medfört. Nödvärnsrätt föreligger inte bara för
            den som utsätts för angrepp eller vad som är jämställt därmed.
            Den som kommer honom till hjälp har sam- ma rätt. Före brottsbalkens
            ikraftträdande år 1965 fanns regler om nödvärn i 5 kap. 7 och
            8 $$ i 1864 års strafflag. Enligt dessa regler fordrades för straff-
            frihet att det använda våldet ej var större än nöden krävde. Om
            det inte var fråga om ett överfall med våld eller hot som innebar
            trängande fara, förutsatte straffriheten vidare att nödvärnshandlingen
            inte innebar våld som stod i uppenbart missförhållande till den
            skada som var att befara. Vidare fanns regler om straffrihet eller
            straffnedsättning vid nödvärns- excess. Dessa äldre regler utsattes
            under sin giltighetstid för åtskillig kritik. Sär- skilt hävdades
            att man ställde alltför stora krav på den angripne genom regeln
            att han inte fick tillgripa större våld än nöden krävde. Det var
            inte
          </p>
          <p xml:id="i-Qp3H5cKhkx3vYW2tStDwUF">
            Bihang till riksdagens protokoll 1970. 3 saml. Nr 108—116
          </p>
          <pb facs="riksdagen-motions-pdf/data/1970/mot_1970__fk__108/mot_1970__fk__108-002.pdf"/>
          <fw xml:id="i-8aeBVrTDMJ5q6hp81DrErU">
            2 Motion i Första kammaren, nr 108 år 1970
          </fw>
          <p xml:id="i-RPUNnaJ5qg3h1s9rYD8gqy">
            rimligt, framhöll kritikerna, att begära av honom att han i den
            oftast plötsligt och oväntat uppkomna, hotande angreppssituationen
            skulle kun- na göra en objektiv avvägning av vilken grad av våld
            som var erforderlig för att avvärja angreppet. Det gjordes också
            gällande att domstolarna i praxis ställde alltför stora krav på
            den angripne i detta hänseende. Brottsbalkens regler att den angripnes
            försvarshandling blir straffri om den inte är uppenbart oförsvarlig
            kan väl i vissa speciella situationer inne- bära en begränsning
            av nödvärnsrätten i förhållande till vad som förut gällde. För
            normalfallen innebär den emellertid en utvidgning av denna rätt.
            Straffrättskommittén, vars förslag låg till grund för brottsbalken,
            uttalade att det ligger i uttrycket uppenbart oförsvarlig att
            man bör räkna med en relativt bred marginal till förmån för den
            angripne vid bedömande huruvida han hållit sig inom gränserna
            för nödvärnsrätten. Enligt min mening är den utvidgning av nödvärnsrätten,
            som brottsbal- kens regler innebär, i hög grad motiverad. I många
            fall ger naturligtvis nöd- värnsrätten inte något reellt skydd
            åt den angripne på grund av att denne inte har faktisk möjlighet
            att avvärja angreppet. Men i den mån han har detta, anser jag
            det vara både rimligt och för nödvärnsrättens effektivitet nödvändigt
            att inte straffa den som försvarat sig annat än om han handlat
            på ett sätt som redan i angreppsögonblicket måste te sig klart
            oförsvarligt. Det kan förefalla som om brottsbalkens regler garanterar
            en nödvärns- rätt i enlighet med det sist sagda. Emellertid lämnar
            uttrycket &gt;uppenbart oförsvarlig» rum för ganska olika tolkningar.
            Den kännedom jag i min verksamhet som domare vunnit om domstolspraxis
            beträffande nödvärns- rätten ger mig anledning ifrågasätta, om
            man i praxis godtagit straffrihet i så stor utsträckning som lagstiftaren
            avsett. I många fall har det före- fallit mig som om man bedömt
            nödvärnsrätten alltför restriktivt. Frågan härom är enligt min
            mening mycket betydelsefull, särskilt på grund av de under senare
            åren ökade gatuöverfallen. Även en del andra, i pressen uppmärksammade
            fall har fäst uppmärksamheten på frågan om nödvärns- rättens gränser.
            Jag ämnar inte här ingå på enskilda faktiska fall, där fråga uppkommit
            om nödvärnsrätt förelegat eller inte. I stället skall jag i korthet
            referera en fingerad rättegång, som gällde frågan om nödvärn och
            som sändes i radio vid ett tillfälle för något år sedan. Anledningen
            till att jag åberopar denna fingerade rättegång är att jag anser
            den belysa nödvärnsfrågan på ett åskåd- ligt sätt. Omständigheterna
            i det fingerade målet (även de agerande är givetvis fingerade)
            var i huvudsak följande. En kväll kom rörarbetaren Edvard Nygren,
            född 1908, tillsammans med sin hustru med tåg till Stockholm C
            efter ett besök hos släktingar på annan ort. När makarna passerade
            centralhallen på järnvägsstationen såg de två långhåriga ynglingar
            stå där. Nygren frågade då sin hustru, om det var
          </p>
          <pb facs="riksdagen-motions-pdf/data/1970/mot_1970__fk__108/mot_1970__fk__108-003.pdf"/>
          <fw xml:id="i-iBYeDQHTcehdHDtYhDvP2">
            Motion i Första kammaren, nr 108 år 1970 3
          </fw>
          <p xml:id="i-7mnKsjxVZFuhSdMHD8DMUn">
            pojkar eller flickor, och tillade att de inte gjorde någon nytta
            men kostade skattebetalarna pengar. Avsikten var enligt Nygren
            inte att ynglingarna skulle höra hans yttrande. De gjorde emellertid
            detta samt följde efter Ny- gren och hans hustru. Nygren bar på
            två ganska lunga resväskor. Den ene ynglingen, Svante Holm, började
            ofreda makarna Nygren, medan den andre var passiv och mest tjänstgjorde
            som »uppmuntrande publik» åt Holm. Ofredandet bestod till att
            börja med i förolämpande. tal. Nygren sade till dem att lämna
            makarna i fred och försvinna. Detta hjälpte dock inte. Holm sparkade
            enligt Nygrens uppgifter upprepade gånger på Nygrens res- väskor.
            Nygren satte ned väskorna på marken och tillsade ynglingarna att
            försvinna samt tog några steg mot dem. Holms kamrat gav sig då
            i väg, men Holm själv kom efter en stund i kapp makarna Nygren.
            Dessa försökte för- gäves få tag på en taxi för att komma ifrån
            Holm. Nygren satte nu ånyo ner väskorna för att tala Holm till
            rätta. Holm medgav vid polisförhör att han dessförinnan på nytt
            »petat lite&gt; på en av väskorna. Vidare er- kände Holm att han
            petade till hatten på Nygren för att den skulle komma nedför ögonen
            på honom. På grund av att Nygren i samma ögonblick stan- nade
            föll emellertid hatten av honom och ned på gatan. Enligt bådas
            upp-. gifter vände sig Nygren då om och slog ett knytnävsslag
            mot Holms an- sikte. Slaget träffade Holms näsa, och Holm började
            blöda näsblod. Ny- gren fick nu tag på en taxi och fick polis
            tillkallad via taxiradion. När Holm märkte att polis tillkallats
            sökte han bege sig från platsen men kvar- hölls av Nygren och
            taxichauffören tills polis anlände. Med polisbilen för- des Holm
            till sjukhus, där det visade sig att Nygrens slag förorsakat Flolm
            ett cirka 2 cm långt krossår över näsroten samt fraktur av näsbenet
            med betydande förskjutning åt vänster. Näsbenets läge återställdes
            under lokal- bedövning. Holm var intagen på sjukhuset två dagar
            och sjukskriven ytter- ligare sex dagar. Holm åtalades för ofredande,
            Nygren för misshandel. Personundersök- ning utvisade att Nygren
            var en synnerligen skötsam person, medan Folm ett år före den
            ifrågavarande händelsen dömts till skyddstillsyn och 60 dagsböter
            för bilstöld och kioskinbrott samt olovligt innehav av sstilett.
            Under tiden för skyddstillsynen hade allvarliga anmärkningar förekommit
            mot Holm både för misskötsamhet i arbetet och för bristfällig
            kontakt med övervakaren. I domen fälldes båda enligt åtalet, alltså
            Holm för ofredande och Nygren för misshandel. Båda ådömdes bötesstraff.
            Antalet dagsböter blev högre för Nygren än för Holm. Nygrens invändning
            om straffrihet på grund av nöd- värn ogillades. Under rättens
            överläggning konstaterades visserligen att en nödvärnssituation
            förelegat för Nygren. Dennes åtgärd att tilldela Holm ett slag
            i ansiktet ansågs emellertid uppenbart oförsvarlig, eftersom —
            som det sades under överläggningen — ett slag i ansiktet lätt
            kan förorsaka allvar- lig skada.
          </p>
          <pb facs="riksdagen-motions-pdf/data/1970/mot_1970__fk__108/mot_1970__fk__108-004.pdf"/>
          <fw xml:id="i-5ZhLo4jMhkskKsfT4vGp6Q">
            4 Motion i Första kammaren, nr 108 år 1970
          </fw>
          <p xml:id="i-NSE8w5nY8nCnftfuE6EPGT">
            Klart är att den ovan lämnade sammanfattningen av målet endast
            i gro- va drag kan återge händelseförloppet. Den torde dock vara
            tillräcklig som grundval för en diskussion om nödvärnsrättens
            omfattning. När jag åhörde radioutsändningen av den fingerade
            rättegången föreföll det mig före rättens överläggning som om
            beträffande Nygren två möjlig- heter förelåg: antingen att frikänna
            honom på grund av att han handlat i nödvärn eller också, fast
            mindre sannolikt, att anse honom ha överskridit sin nödvärnsrätt
            men frikänna honom under åberopande av nödvärns- excess enligt
            24 kap. 5 brottsbalken, d.v.s. med konstaterande av att om- ständigheterna
            var sådana att han svårligen kunde besinna sig. Enligt min bedömning,
            som givetvis inte gör anspråk på att innefatta mer än min per-
            sonliga uppfattning, innebar den fällande domen mot Nygren en
            alltför restriktiv tillämpning av gällande lagstiftning om nödvärn.
            Domen fälldes under ordförandeskap av en allmänt ansedd domare.
            Man måste därför räkna med att hans bedömning av målet delas av
            många av hans kolleger. Skulle domen återspegla domstolarnas praxis
            i fråga om nödvärnsrättens gränser — något som är mycket svårt
            att avgöra utan en närmare undersökning av domstolspraxis — anser
            jag det emellertid vara angeläget att nödvärnsreglerna omarbetas
            så att en angripen person får större marginal för sitt handlaride
            än vad domen ger vid handen. Enligt min mening är frågan av den
            betydelse att en genomgång bör företagas av domstolspraxis beträffande
            nödvärnsrättens gränser och att, om denna genomgång ger vid handen
            att nödvärnsrätten är otillfredsställande, en översyn bör göras
            av reglerna om nödvärn. Under hänvisning till vad ovan anförts
            hemställer jag, att riksdagen måtte hos Kungl. Maj:t anhålla om
            en un- dersökning av tillämpningen av brottsbalkens regler om
            nödvärn samt om förslag till riksdagen om den ändring av dessa
            regler, vartill undersökningen kan föranleda, i syfte att tillerkänna
            den angripne ett tillfredsställande mått av handlingsfrihet.
          </p>
          <p xml:id="i-M4uSmgeYUs3sN9aUqnciV1" type="date">
            Stockholm den 20 januari 1970
          </p>
          <div xml:id="i-5eywBBLeQbbxyY65CdN93i" type="signatureBlock">
            <list xml:id="i-5nLFPDtxaZU8rfGZEau7Kx">
              <item xml:id="i-UaTb9YByVEgBEVZHei3AKC" who="i-HkRfm34QRnYJtBXctyaMk" type="signature">
                Gudmund Ernulf (fp)
              </item>
            </list>
          </div>
        </div>
      </div>
    </body>
  </text>
</TEI>
