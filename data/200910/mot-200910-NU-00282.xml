<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00282">
  <teiHeader>
    <fileDesc>
      <titleStmt>
        <title>Social ekonomi för tillväxt, entreprenörskap och arbete</title>
        <author corresp="i-H7qdW9GRQn7LaQ2UGGAvYC i-9nQnnjEYdDqQdpqWHaTczL">av Kerstin Lundgren och Per Lodenius (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Social ekonomi för tillväxt, entreprenörskap och arbete</title>
          <idno type="rdwebb">GX02N282</idno>
          <rs type="number">N282</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N282/text</ref>
          <ref type="dokument_url_html">http://data.riksdagen.se/dokument/GX02N282</ref>
          <ref type="dokumentstatus_url_xml">http://data.riksdagen.se/dokumentstatus/GX02N282</ref>
          <ref type="doc">http://data.riksdagen.se/fil/7E27E457-0330-4111-9199-928672213107</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HpHLYkJ9U1qKcE1SAKHskj" type="signed"/>
        <correspContext corresp="i-HpHLYkJ9U1qKcE1SAKHskj">
          <note type="signatory" corresp="i-H7qdW9GRQn7LaQ2UGGAvYC"/>
          <note type="signatory" corresp="i-9nQnnjEYdDqQdpqWHaTczL"/>
        </correspContext>
        <correspAction xml:id="i-FjCgSFFkSFuAG9JXQw5i6h" type="numbering">
          <date when="2009-10-06"/>
        </correspAction>
        <correspAction xml:id="i-m1GaKG6Q1zE9exNhUPu83" type="submission">
          <date when="2009-10-02"/>
        </correspAction>
        <correspAction xml:id="i-BdGs2QPHr6AwLy6RGX1ZhP" type="transfer">
          <date when="2009-09-28"/>
        </correspAction>
        <correspAction xml:id="i-Uo8df3bHC1bGvNgqo3WK5w" type="assigned"/>
        <correspContext corresp="i-Uo8df3bHC1bGvNgqo3WK5w">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-V9uXLXdoBttmbGtHnSbHyX" type="motBody">
        <div xml:id="i-CMvvWtZxed631LZhmWReLW" type="motProposal" subtype="förslag">
          <head xml:id="i-S714MBH9ZPuNeBMKZqaPLp">
            Förslag till riksdagsbeslut
          </head>
          <list xml:id="i-5a5C19kMV79gW9Bw9hVZNp" style="ol">
            <item xml:id="i-AYMZDkyGnqjSoQnCnXL5M3">
              Riksdagen tillkännager för regeringen som sin mening vad som
              anförs i motionen om den sociala ekonomin som viktig kraft i närings-,
              sysselsättnings- och regionalpolitiken.
            </item>
            <item xml:id="i-7iB9XLDYceXFgucBxACqCb">
              Riksdagen tillkännager för regeringen som sin mening vad som
              anförs i motionen om behovet av att lagen om offentlig upphandling
              förbättrar förutsättningarna för den sociala ekonomin. 1
            </item>
          </list>
          <p xml:id="i-LshrDVwG9nBHWr3LvqPT9J">
            1 Yrkande 2 hänvisat till FiU.
          </p>
        </div>
        <div xml:id="i-PCyfpeweHoH3eyQ76w4Cqo" type="motContent">
          <head xml:id="i-TmbPfXzn8ikuxEmmn4DHen" type="h1">
            Motivering
          </head>
          <p xml:id="i-29PbiM6fWTPPyPKKfd46mU">
            I Sverige introducerades begreppet social ekonomi för en bredare
            publik av Jan Olsson 1994 i boken Den sociala ekonomin, Medborgarna
            Sverige Europa. Genom EU-medlemskapet blev också social ekonomi
            ett ofta använt begrepp för att kunna hantera viktiga samhällsförhållanden
            och det nämns bl.a. i strukturfondernas programdokument som viktigt
            för att uppnå mål som t ex ökad sysselsättning, företagsamhet
            och regional utveckling.
          </p>
          <p xml:id="i-9C1pUKi9cPaueGrMxveqs6">
            I diskussionen kring medborgarnas olika sammanslutningar och
            organisationer används i Sverige begrepp som tredje sektorn, frivilligorganisationer,
            civilsamhälle, ideell sektor, NGO eller folkrörelse. Andra begrepp
            som internationellt används synonymt med social economy är non-profit
            sector, solidarity economy, alternative economy samt third sector.
            Vi nöjer oss här med en definition av social ekonomi:
          </p>
          <p xml:id="i-WQSQMgnpKwc3UgJWhei9ir">
            Med social ekonomi avses organiserade verksamheter som primärt
            har samhälliga ändamål, bygger på demokratiska värderingar och
            är organisatoriskt fristående från den offentliga sektorn. Dessa
            sociala och ekonomiska verksamheter bedrivs huvudsakligen i föreningar,
            kooperativ, stiftelser och liknande sammanslutningar. Verksamheter
            inom den sociala ekonomin har allmännytta eller medlemsnytta,
            inte vinstintresse, som främsta drivkraft. (Regeringens arbetsgrupp
            för den sociala ekonomin, Social ekonomi en tredje sektor för
            välfärd, demokrati och tillväxt, 1999).
          </p>
          <head xml:id="i-SgPrGUPJHxbi5Qayq4Gyx6" type="h1">
            Den sociala ekonomins värden
          </head>
          <p xml:id="i-M4AezfGUH3cd3BGh2NEAFf">
            Först och främst handlar det om att bli accepterad som viktig
            aktör i svensk närings- och sysselsättningspolitik, för att inte
            tala om välfärdens utveckling och lokal utveckling. Denna utmaning
            äger aktörerna själva att ta ett stort ansvar för att synliggöra
            sig och sprida kunskaper och erfarenheter inte minst visavi beslutfattare
            i politiken men också till andra svenska företag och deras företrädare.
            I övrigt handlar det om t.ex. behov av
          </p>
          <list xml:id="i-Dyq834wTGadjJq7pCBtJY1" style="ul">
            <item xml:id="i-JZZWv17HGXKkCHRFE1hASd">
              ökade kunskaper
            </item>
            <item xml:id="i-2wgC37GRBFBY9EjDWfGNAb">
              att sprida kunskaperna/erfarenheterna
            </item>
            <item xml:id="i-ETXvkAbjsM74CKp83cfRuh">
              möjligheter till kapital
            </item>
            <item xml:id="i-TEYTg6qrr3Z9LDbfTNtozJ">
              att vara en viktig aktör i utveckling av välfärden.
            </item>
          </list>
          <p xml:id="i-MMMi35ByAhMk54mYRogQt9">
            Den sociala ekonomin är för närvarande en viktig aktör i näringslivet,
            för att skapa och utveckla arbetstillfällen. Sektorn har också
            mycket stora utvecklingsmöjligheter, om politiken förmår att ta
            sig an sektorns frågeställningar och att fatta beslut som också
            kan göra att sektorn utvecklas som en dynamisk kraft i landet.
          </p>
          <head xml:id="i-6TeaYr2d2zrndPuhQLjn57" type="h2">
            Uthållig tillväxt, jobb och demokrati
          </head>
          <p xml:id="i-CUUFAFYYN8Pj4jLPtb2dMr">
            Den sociala ekonomin har stor betydelse för demokratin och den
            regionala utvecklingen, dels genom att kanalisera medborgarnas
            engagemang i för dem viktiga frågor, dels genom sitt bidrag till
            regional utveckling, företagande och sysselsättning.
          </p>
          <p xml:id="i-681XuCutcK8UPp4U3mgptA">
            Olika forskningsarbeten understryker också de värden, svåra att
            mäta i kvantitativa termer, som den sociala ekonomin har för de
            människor den engagerar. Därför är en aktiv folkrörelsepolitik
            förutsättningen för ett främjande av den sociala ekonomin.
          </p>
          <head xml:id="i-UkDKb5Tkgdp1akFge4wRyd" type="h2">
            Stärker och utvecklar demokratin skapar delaktighet
          </head>
          <p xml:id="i-JWj2epNcpuGEw6bWRQC5B3">
            Medlemmar och aktiva i olika föreningar och folkrörelser tränas
            i demokratins arbetsformer genom att utbyta idéer, lyssna, analysera,
            argumentera och söka gemensamma lösningar i den fråga som finns
            på dagordningen. Det är inte fel att hävda att folkrörelserna
            är den parlamentariska demokratins växthus.
          </p>
          <p xml:id="i-RQFifCeuASsPn7b5a1Ewg4">
            I mindre grad än andra upplever människor som är engagerade i
            någon förening att de är utanför, istället upplevs delaktigheten
            som något mycket viktigt. Den egna personen betyder något, för
            en annan människa eller en idé, ja kanske för båda.
          </p>
          <p xml:id="i-KN5gtbPorLonKEVFEYAeHX">
            Tillfälliga och mer lösa grupperingar av enskilda personer är
            också viktiga och bidrar till att utveckla kunskap i och förståelse
            för demokratiskt arbete.
          </p>
          <head xml:id="i-EmcpB81F1MLzCE54qufHhe" type="h2">
            Bättre hälsa
          </head>
          <p xml:id="i-J8bTnXrKp3DPLtpG7Zy7B2">
            Delaktighet och engagemang i viktiga frågor främjar människors
            välbefinnande och hälsa.
          </p>
          <p xml:id="i-LKz6HfS4TpvsrM8AW1PZk8">
            Föreningar som erbjuder möjlighet till engagemang och gemenskap
            bidrar på så sätt till att förbättra folkhälsan. Egenmakt har
            visat sig stärka människors självkänsla, självinsikt och bidra
            till en god hälsa.
          </p>
          <head xml:id="i-6kx4pQDBMDPV13hTkoQ6AQ" type="h2">
            Stärker det sociala kapitalet utvecklar mellanmänskliga relationer
          </head>
          <p xml:id="i-BCEMDx7rjGctwnMNSCdM5S">
            I föreningsarbetet skapas förutsättningar för ett demokratiskt
            förhållningssätt och respekt för olika åsikter. Det skapar i sin
            tur förutsättningar för förtroende och tillit, som utvecklar en
            social sammanhållning och därmed till det som brukar kallas socialt
            kapital.
          </p>
          <p xml:id="i-Q6GAz4BsQXgfpLq4wsRGbf">
            Man kan mycket kort beskriva socialt kapital som både formella
            och informella normer och regler för ömsesidigt samarbete och
            hänsynstagande och som växer fram i förtroendefullt samarbete
            mellan människor. I sin förlängning är det mycket viktigt för
            fortsatt gott umgänge människor emellan och för utveckling av
            olika affärsförbindelser.
          </p>
          <head xml:id="i-BBDw8KJcDozeppJ2U3KL4T" type="h2">
            Bidrar till en kommuns eller en regions attraktionskraft
          </head>
          <p xml:id="i-Rs1d6SbRzc8uM9CgBdN6Cg">
            Ett varierat och stimulerande kulturliv ger enskilda människor
            goda möjligheter till upplevelser och utveckling. För t.ex. val
            av bostadsort och företagslokaliseringar får närheten till god
            och inspirerande kultur en allt större betydelse.
          </p>
          <p xml:id="i-XYM3kTDgeHDLQBu4CYK1Zk">
            Föreningar och andra aktörer inom social ekonomi bedriver inom
            kulturområdet en betydande verksamhet. De bidrar därigenom till
            att stärka en regions identitet och bidrar samtidigt till attraktionskraften.
          </p>
          <head xml:id="i-BTZL3DVHxMhZFDDN2SgRx6" type="h2">
            Värderingsöverföringar och opinionsbildning
          </head>
          <p xml:id="i-gJzayWWAhNGMZyLtGVgci">
            Många är de människor som slutit sig samman kring en idé om ett
            bättre samhälle, ett gott liv etc. I arbetet att skapa opinion
            och förverkliga dessa idéer sker naturligtvis bearbetningar av
            värderingar som kanske resulterar också i värderingsöverföringar.
          </p>
          <p xml:id="i-L4M6hyixsYR6pCMW7jAxF9">
            Föreningslivet är på så sätt också garanten för ett öppet demokratiskt
            samhälle där människor stimuleras till självorganisering utifrån
            egna behov och intressen.
          </p>
          <head xml:id="i-MwGBfNaeD3sBYSMJ4dMm4n" type="h2">
            Främjar entreprenörskap och företagsamhet
          </head>
          <p xml:id="i-FgGyTeXnWhJaKWauaJ5ZyH">
            Den sociala ekonomin förklaras ibland som folkrörelseföretagande.
            Gränsen mellan det rent idéburna till att också i praktiken söka
            förverkliga sina idéer, om t.ex. viss typ av produkter, tjänster
            etc., är naturligtvis svår att urskilja. Exempel finns också på
            att den sociala ekonomins projekt övergått till ett varaktigt
            företagande där varor och/eller tjänster distribueras och/eller
            produceras för marknaden; ibland med den offentliga sektorn som
            kund, i andra fall med marknaden i övrigt som kund. Medlemmar
            och aktiva lär sig genom samarbete med andra att omvandla idéer
            till konkret verksamhet. Den sociala ekonomin främjar därmed initiativförmåga
            och företagande.
          </p>
          <head xml:id="i-6m3DRhe4SoJpXYSseMRTnJ" type="h2">
            Bidrar till arbetstillfällen och lokal utveckling
          </head>
          <p xml:id="i-CyFh5RYmaJzUe3RWb5nsjW">
            Många lokala aktörer inom den sociala ekonomin startar projekt
            utifrån de lokala behov som finns och det ges ofta uttryck i ett
            antal arbetstillfällen, även om det endast är under en begränsad
            tid. Det lokala utvecklingsarbetet till förmån för kvarterets,
            stadsdelens eller den egna bygdens utveckling skapar också goda
            villkor för erfarenhetsutbyte och kunskapsöverföring.
          </p>
          <head xml:id="i-NBUT75rrZZPx4KxScy9fAj" type="h2">
            Utvecklar och fördjupar välfärden och bidrar till ökad kvalitet
          </head>
          <p xml:id="i-5HdJd4dTZwsr8ypwPkW5cn">
            Den sociala ekonomins lokala förankring, småskalighet och dess
            behovsorientering istället för vinst, skapar särskilt goda förutsättningar
            för att säkerställa välfärdens kvaliteter jämfört med andra driftsformer.
            När människor som ska nyttja en viss service också har inflytande
            över dess utförande är det lättare att också uppnå kvalitativa
            mål.
          </p>
          <p xml:id="i-EsBFedDEw4tq1JpapFEKAm">
            Kvalitetskraven och inte enbart minskade kostnader bör vara utgångspunkten
            när den sociala ekonomin diskuteras som entreprenör till den offentliga
            sektorn.
          </p>
          <head xml:id="i-9PD5DgFkbYiQYwD6HAWLcG" type="h2">
            Den sociala ekonomins utmaningar
          </head>
          <p xml:id="i-W7gcsUB2NzQ56ahHwu81fz">
            Det finns många olika sätt att främja och utveckla den sociala
            ekonomin och här nämner vi några:
          </p>
          <head xml:id="i-7639vV9KFQSoB2vzZWxHWv" type="h3">
            Ökade kunskaper
          </head>
          <p xml:id="i-53HMGHTtYJQhfKVX3SVxob">
            Det behövs ökade kunskaper hos beslutfattare i kommuner, landsting
            och regionala fora om den sociala ekonomin. Hos den sociala ekonomins
            aktörer behövs också ökade kunskaper om den offentliga sektorn
            och därmed hur den kan samspela med marknaden och t.ex. kommunerna.
            Också ökade kunskaper behövs om omfattningen, inriktningen m.m.
            av den sociala ekonomin.
          </p>
          <list xml:id="i-JWKC41FzRvJsrpmr8PNVXa" style="ul">
            <item xml:id="i-X9P7QM8pQz6HW2VRg8q7N8">
              Befintliga data hos t.ex. SCB kan användas som underlag för kartläggningar.
              Initiativ kan också tas för att förbättra befintligt statistiskt
              underlag.
            </item>
            <item xml:id="i-PX4nfNxwby73v4VHtFv63F">
              Här kan kurser, seminarier och studiebesök vara bra aktiviteter
              och ske genom samarbete med t.ex. studieförbund, högskolor och
              universitet.
            </item>
            <item xml:id="i-EmkNcPJECgtAKnueJjf796">
              Samverkan med forskare och aktörer inom den sociala ekonomin
              kan förbättra kunskapsunderlaget, t.ex. i olika fallstudier.
            </item>
            <item xml:id="i-5r4f9nqUZkMjgzz61UrEb8">
              Främjande av s.k. sociala bokslut kan vara en ytterligare väg
              att öka kunskaperna om den sociala ekonomin.
            </item>
          </list>
          <head xml:id="i-AyjYzJo62aK5nMAkXq11ni" type="h3">
            Forskning och kunskapsspridning
          </head>
          <p xml:id="i-6VrQ3RMsbkpcFAxkVT7HDs">
            Det finns en hel del forskning kring den sociala ekonomin, såväl
            nationellt som internationellt. Samtidigt kan man konstatera att
            resultaten av denna forskning inte är tillräcklig kända och spridda
            till t.ex. beslutfattare inom den offentliga sektorn.
          </p>
          <list xml:id="i-YSco6RdJ6cs68G8mB7CmDG" style="ul">
            <item xml:id="i-VWv1RUHHzBre4hsaFauvki">
              Kanske ett regionalt nätverk mellan forskare, politiker och praktiker
              (d.v.s. aktiva inom den sociala ekonomin) kan vara ett steg att
              öka kunskapsspridningen. Dessutom kan ett nätverk med denna sammansättning
              initiera olika former av forsknings- och/eller utvecklingsprojekt.
            </item>
            <item xml:id="i-A9GGpVQCLp9kgp4uTqy1WE">
              Deltagande i olika former av samarbetsorganisationer och nätverk
              kan också bidra till ökade kunskaper och att ta del av vunna erfarenheter,
              t.ex. i Slup.se, REVES Sverige.
            </item>
          </list>
          <head xml:id="i-JeQUN8mNCEf3HfV3Hf5m73" type="h3">
            Information och rådgivning i entreprenörskap och företagande
          </head>
          <p xml:id="i-9n71cYSVays9zquF9murB4">
            Såväl kommunerna som landsting/regioner ger ekonomiskt stöd till
            olika informations- och rådgivningsinsatser (Nyföretagarcentrum,
            Almi m.fl.). I kommunerna finns också som regel näringslivsenheter
            som arbetar mycket aktivt med denna typ av frågor.
          </p>
          <list xml:id="i-M4TFMtXjdxeQWUD77ieZq" style="ul">
            <item xml:id="i-4S8R14o6ncHHNAimBr4Tyk">
              Offentligt (del)finansierade informations- och rådgivningsinsatser
              bör också omfatta sådana insatser för den sociala ekonomin. Här
              behövs en rejäl kompetenshöjning hos rådgivarna.
            </item>
            <item xml:id="i-TYJhufST8nesX7vuhudsBn">
              Samarbetsavtal kan slutas med Coompanion för att säkerställa
              god kompetens kring frågor om den sociala ekonomin och dess utvecklingsmöjligheter.
            </item>
          </list>
          <head xml:id="i-UYWsu6m7uLSudXA6Uhzg9Y" type="h3">
            Den offentliga sektorns upphandlingsverksamhet
          </head>
          <p xml:id="i-K7SZu6zB4hsGsBYhZtsV3U">
            En allt större del av den offentliga sektorns tjänster är idag
            föremål för upphandling. Upphandling kommer också att bli allt
            viktigare i att utveckla välfärden och öka medborgarnas inflytande
            över välfärdstjänsterna, t.ex. genom lagen om valfrihetssystem
            (LOV). Hittills har den sociala ekonomin varit missgynnad i upphandling
            genom främst sin småskalighet.
          </p>
          <list xml:id="i-26bVTu5QwkumbTcaAQNixT" style="ul">
            <item xml:id="i-WhdxtHvxPFPV342MTZf3RC">
              Formulera förfrågningsunderlag så att den sociala ekonomins och
              andra småföretags aktörer inte missgynnas, t.ex. genom att inte
              upphandla stora volymer av tjänster t.ex. stora äldreboenden,
              stora distrikt för hemtjänst.
            </item>
            <item xml:id="i-Ph1Gm1aR6H9x9z3EwU3VuA">
              Väljs LOV (utifrån ett medborgarperspektiv att föredra framför
              upphandling) som ett sätt att främja medborgarval i välfärden
              stimuleras den sociala ekonomins aktörer som annan småföretagsamhet
              att godkännas.
            </item>
          </list>
          <head xml:id="i-N6nW2duHRgCxoeBdV2pdiA" type="h3">
            Kapital
          </head>
          <p xml:id="i-B814jqAVUKKp2QdXYLmA4Z">
            Varje företag behöver kapital för att konsolideras och utvecklas.
            Ett väl känt problem för den sociala ekonomin är alltför svaga
            balansräkningar. Kunskaperna om den sociala ekonomin hos banker
            och andra kreditinstitut är också låga. Det gör att den sociala
            ekonomin i allmänhet har svårt att uppbåda tillräckligt med kapital
            för angelägna utvecklingssatsningar. (I princip gäller detsamma
            för alla andra småföretag). Ibland kan också bristen på kapital
            utestänga aktörer från att kunna bli antagna som entreprenörer
            för den offentliga sektorns räkning. För att skapa ytterligare
            finansieringsmöjligheter har därför kreditgarantiföreningar bildats
            runt om i landet.
          </p>
          <list xml:id="i-RyGwynf6Swi7yfgjpweFpP" style="ul">
            <item xml:id="i-YZmyKkqgLoNxHG3KyM3y6K">
              Diskutera med den sociala ekonomin om möjligheterna till en bättre
              kapitalförsörjning. Hur kan fler medlemmar rekryteras till de
              befintliga regionala kreditgarantiföreningarna?
            </item>
          </list>
          <head xml:id="i-VhvJZaV3sUg4zxm4dRPSZM" type="h3">
            Dialog, samverkan och partnerskap
          </head>
          <p xml:id="i-3ZcuKqJxcPnCvL3ZzACZfL">
            Det finns olika sätt att utveckla samverkan och samarbetet mellan
            t.ex. kommuner och den sociala ekonomin. Ett öppet klimat och
            intresse av att öka kunskaperna och bidra till utveckling är bra
            strategier
          </p>
          <list xml:id="i-8xfx9J2s6xgTVejW88FXXE" style="ul">
            <item xml:id="i-J2KnZWNhd7aX3WyZf7KyED">
              Engagemang i SKL:s nätverk för samverkan med civilsamhället och
              den sociala ekonomin kan vara ett bra sätt för lokalt och regionalt
              engagerade centerpolitiker.
            </item>
            <item xml:id="i-RWUWWezR5zSZeHjRo3xKMR">
              Ta initiativ till ett årligt forum kring den sociala ekonomin
              med olika teman.
            </item>
            <item xml:id="i-64JqXgcDnUoFLRg7NDHAbH">
              Utarbeta program för utveckling av den sociala ekonomin. I ett
              samarbetsprojekt? Starten kan vara en idé- och inspirationsdag.
            </item>
          </list>
          <p xml:id="i-9U6472GWnKfKg2MA858pR6">
            Den sociala ekonomin är en viktig kraft i närings-, sysselsättnings-
            och utvecklingspolitiken.
          </p>
        </div>
        <div xml:id="i-TT1FJv8FS4pH58YUknAbkg" type="signatureBlock">
          <list xml:id="i-VbAwopgeSgvgJZKXrh1s2q">
            <item xml:id="i-LUGnTq4TDbLHdfrNRdYQEW" who="i-H7qdW9GRQn7LaQ2UGGAvYC" type="signature">
              Kerstin Lundgren (c)
            </item>
            <item xml:id="i-XCFsE2f3cqbF5CZh2mcv4s" who="i-9nQnnjEYdDqQdpqWHaTczL" type="signature">
              Per Lodenius (c)
            </item>
          </list>
        </div>
      </div>
    </body>
  </text>
</TEI>
