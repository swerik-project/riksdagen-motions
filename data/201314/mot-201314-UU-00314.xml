<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UU-00314">
  <teiHeader>
    <fileDesc>
      <titleStmt>
        <title>Burma</title>
        <author corresp="i-VFaAexqzCaq9JmKCfc1WJ9 i-4sEtGRPnuog5ACjegAtakj">av Julia Kronlid och Mattias Karlsson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Burma</title>
          <idno type="rdwebb">H102U314</idno>
          <rs type="number">U314</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H102U314/text</ref>
          <ref type="dokument_url_html">http://data.riksdagen.se/dokument/H102U314</ref>
          <ref type="dokumentstatus_url_xml">http://data.riksdagen.se/dokumentstatus/H102U314</ref>
          <ref type="doc">http://data.riksdagen.se/fil/BF8D2F83-FD0F-4101-B397-1C1E9F2524D5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4sEtGRPnuog5ACjegAtakj</idno>
            <name>Mattias Karlsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ake2KEuZoHzvhxWBzYppjR" type="signed"/>
        <correspContext corresp="i-Ake2KEuZoHzvhxWBzYppjR">
          <note type="signatory" corresp="i-VFaAexqzCaq9JmKCfc1WJ9"/>
          <note type="signatory" corresp="i-4sEtGRPnuog5ACjegAtakj"/>
        </correspContext>
        <correspAction xml:id="i-UwZ36jXzmJHYY7aH22NhZF" type="numbering">
          <date when="2013-10-08"/>
        </correspAction>
        <correspAction xml:id="i-Vo4m31LZwrbmfzeNchJuCW" type="submission">
          <date when="2013-10-04"/>
        </correspAction>
        <correspAction xml:id="i-LE8pVyfjhn4Bt35SwsSnSy" type="transfer">
          <date when="2013-10-04"/>
        </correspAction>
        <correspAction xml:id="i-6XBd7TPT39RECZpH1U2pB2" type="assigned"/>
        <correspContext corresp="i-6XBd7TPT39RECZpH1U2pB2">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-JPteTkbiqUEbDwmYaxYYxZ">
            Förslag till riksdagsbeslut
          </head>
          <list style="ol">
            <item xml:id="i-2o98iz4s3ysDMAkT84cPGN">
              Riksdagen tillkännager för regeringen som sin mening vad som
              anförs i motionen om att Sverige och omvärlden inte bör vara för
              naiva i bedömningen av situationen i Burma.
            </item>
            <item xml:id="i-XbKwoMhxBAavpMqpFK5HFb">
              Riksdagen tillkännager för regeringen som sin mening vad som
              anförs i motionen om att verka för att FN:s rapportör för mänskliga
              rättigheter samt FN:s resolution gentemot Burma ska få vara kvar.
            </item>
            <item xml:id="i-FokJnukwzzxcDzkCpzndaU">
              Riksdagen tillkännager för regeringen som sin mening vad som
              anförs i motionen om att Sverige bör verka för att det ställs
              tydliga krav på Myanmar vad gäller mänskliga rättigheter, politiska
              fångar, etniska konflikter och minoriteters ställning.
            </item>
            <item xml:id="i-VRXyJk2iKJbD6nWTQWjpnC">
              Riksdagen tillkännager för regeringen som sin mening vad som
              anförs i motionen om att regeringen bör intensifiera sina ansträngningar
              i syfte att stödja karenfolkets strävanden efter ökad autonomi
              och mänskliga rättigheter samt för att fästa världssamfundets
              uppmärksamhet på karenfolkets utsatta situation.
            </item>
          </list>
        </div>
        <div type="motContent">
          <head xml:id="i-DHKaaSZUHzSpjeMes2nkis" type="h1">
            Utvecklingen i Burma
          </head>
          <p xml:id="i-tQeR4wtzZJgC4atwULNFm">
            Under de senaste åren har militärdiktaturen i Burma/Myanmar gått
            i en demokratisk riktning och genomfört vissa viktiga reformer.
            Politiska fångar har släppts, val har hållits, parlamentet stärkts
            och medierna har öppnats upp något. Det är dock en lång väg kvar
            till demokrati och det pågår fortfarande allvarliga brott mot
            mänskliga rättigheter i landet. Landets minoriteter har det fortfarande
            svårt och det förekommer våldsamma övergrepp på olika folkgrupper.
            Sverigedemokraterna ser naturligtvis också positivt på de reformer
            som genomförts i Burma men mot bakgrund av att situationen för
            folket i landet är fortsatt allvarlig anser vi att man varit för
            naiv i bedömningen av det politiska läget i Burma. Gällande beslutet
            den 22 april 2013 att häva merparten av sanktionerna menar vi
            att man borde ha ställt tydligare krav vad gäller mänskliga rättigheter,
            politiska fångar, etniska konflikter och minoriteters rättigheter
            och ställning.
          </p>
          <p xml:id="i-9iU8skMJsYnyggwmNtzekt">
            För att ha en fortsatt viktig övervakning av läget i Burma anser
            vi att FN:s rapportör för mänskliga rättigheter bör få vara kvar.
            Det är också av vikt att FN:s senaste resolution från april 2013
            gällande mänskliga rättigheter i Burma får kvarstå.
          </p>
          <p xml:id="i-XvpCqr2hSkU4c3PWyBVmYz">
            I den fortsatta kontakten med Burma från Sveriges, FN:s och EU:s
            sida är det av stor vikt att Sverige verkar för att det ställs
            tydliga krav på Myanmar vad gäller fortsatta reformer innan ytterligare
            förmåner ges. Kraftiga förbättringar vad gäller respekt för mänskliga
            rättigheter behöver göras och politiska fångar friges. För att
            motverka etniska konflikter och få ett slut på det väpnade våld
            som råder behöver en politisk dialog inledas. Övergrepp från militärjuntan
            på minoritetsbefolkningar måste få ett slut och minoriteters rättigheter
            och ställning behöver säkerställas.
          </p>
          <head xml:id="i-PQ1DQMj5aBxpoSc9fX7uFg" type="h1">
            Karenfolket
          </head>
          <p xml:id="i-14cZ3WG4ZRj3aXhMpwL6hk">
            Vi vill också särskilt lyfta karenfolkets utsatta situation då
            den har fått förhållandevis liten internationell och medial uppmärksamhet.
            Karenfolket är en buddhistisk och kristen minoritet med hemvist
            i sydöstra Burma. Sedan Burmas självständighet från den brittiska
            kolonialmakten 1948 har karenfolket varit utsatt för allvarliga
            förföljelser. Värst drabbad har den kristna minoriteten varit.
          </p>
          <p xml:id="i-M4Gfv67g3w1EexvrTh7N76">
            Karenerna har vägrat att ge upp sitt språk, sin kultur och sina
            religiösa traditioner och för sedan flera decennier en väpnad
            motståndskamp mot den burmesiska diktaturen med syftet att skydda
            civila och vinna ökad autonomi inom den burmesiska statens ramar.
            I syfte att demoralisera den karenska gerillan har regeringstrupperna
            inriktat sig på att attackera civila mål. Under regeringsoffensiverna,
            som ofta antagit formen av etnisk rensning, har tortyr och våldtäkter
            riktade mot karenfolket varit vanligt förekommande. Cirka en miljon
            karener beräknas idag leva som internflyktingar inom Burmas gränser
            och mer än 100 000 karener har tagit sin tillflykt till flyktingläger
            i Thailand.
          </p>
          <p xml:id="i-BK9YtxGBUMVRuLyC1oVbke">
            Trots att övergreppen mot karenfolket ännu är pågående och trots
            att inbördeskriget mellan karenerna och den burmesiska regimen
            är en av världens äldsta pågående konflikter, så har frågan rönt
            liten internationell och medial uppmärksamhet.
          </p>
          <p xml:id="i-DsyqhN52NDa1sWmYm4Equc">
            Vi menar att det är av stor vikt att regeringen intensifierar
            sina ansträngningar i syfte att fästa uppmärksamhet på karenfolkets
            utsatta situation samt intensifierar stödet för karenfolkets strävanden
            efter ökad autonomi, demokrati och mänskliga rättigheter.
          </p>
        </div>
        <div type="motSignatures">
          <list>
            <item xml:id="i-R795JTS8qL3sJDVk1ifZxh">
              Julia Kronlid (SD)
            </item>
            <item xml:id="i-5dLUJdVA8ke4ttE7xJZmZN">
              Mattias Karlsson (SD)
            </item>
          </list>
        </div>
      </div>
    </body>
  </text>
</TEI>
