<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1907--ak--00228">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1907/mot_1907__ak__228/mot_1907__ak__228-001.pdf"/>
      <div xml:id="i-VPTumpLBtRuoA8ASHvBNpx" type="motHeader">
        <div xml:id="i-125XVEUW6QxSYG42oMu6g2" type="motTitle"/>
        <div xml:id="i-3qYr12ibbCao2bGaS2A223" type="motSubmissionInfo"/>
      </div>
      <div xml:id="i-3Uf6moShcbG29apS2TcVrw" type="motBody">
        <div xml:id="i-MFf8ucqQBvtssAhW2sEPJx">
          <p xml:id="i-NUoFTKPq6JyipcXFZ9jVWw">
            Motioner i Andra Kammaren, N:o 228. 1
          </p>
          <p xml:id="i-QNWNorydxfGGyoDvNqJoXJ">
            N:o 228.
          </p>
          <p xml:id="i-F2vEBEnhtPyKFNCy29tbsB">
            Af herr J. RB. Kjellén, i anledning af Kungl. Maj:ts proposition
            om godkännande af förslag till öfverenskommelse mellan svenska
            staten, a ena, samt Luossavaara-Kirunavaara aktiebolag m. fl.
            ä andra sidan, angående viss gruf- egendom m. m.
          </p>
          <p xml:id="i-5Lv4FNE2vF2JYHHvdjAWV2">
            Då man tager del af den till innevarande års Riksdag aflåtna
            kungl. propositionen i den så kallade malmfältfrågan, så skall
            man utan tvifvel erfara det tillfredsställande intrycket, att
            frågan nu ändtligen blifvit växlad in på ett rätt spår. Visserligen
            är icke sagdt, att detta spår är det enda eller ens det genaste
            och säkraste till målet. Det torde icke kunna bestridas, att ett
            öppet och helt statsförvärf innebär förmåner, som ingen annan
            lösning skänker. Jag tänker härvid främst på tvenne förhållanden:
            att exporten skulle kunna smidigt anpassas efter yttre och inre
            konjunkturer, samt att vinsten hel och oafkortad skulle kunna
            komma nationella företag till godo. I statens hand skulle malmfälten
            t. ex. under nuvarande förhållanden rentaf kunna bli ett slags
            förläggare för själfva inlandsbanan, så nämligen att malmexporten
            för någon tid ökades till kanske 3—4 gånger nuva- rande kvantitet
            och vinsten användes till att bygga banan. Sålunda skulle bägge
            våra största ekonomiska frågor kunna lösas i ett och samma drag,
            såsom en affär. Sådana utsikter öppnar ingen annan lösning af
            malm- frågan. Och då man ifrågasätter statens förmåga af affärsmässig
            förvalt- ning, så torde man alltför mycket se tillbaka på den
            tid som varit; vissa företeelser i nyaste svensk politik ge vid
            handen, att den byråkratiska surdegen icke längre sitter så djupt
            i våra departement, och att det icke saknas »affärshufvud&gt;
            å statens vägnar.
          </p>
          <p xml:id="i-W2DyPBBAzaFdFa2JatFzCT">
            Bih. till Riksd. Prot. 1907. 1 Saml. 2 Afd. 2 Band. 96 Häft.
            (N:is 228, 229.) 1
          </p>
          <pb facs="riksdagen-motions-pdf/data/1907/mot_1907__ak__228/mot_1907__ak__228-002.pdf"/>
          <p xml:id="i-FX3kNyy4QZ7fS8QKrGubvj">
            2 Motioner i Andra Kammaren, N:o 228.
          </p>
          <p xml:id="i-UPa2dqJxUpS5nL4W9EHUy4">
            Man kan alltså med ett visst fog anmärka, att regeringen halkat
            väl lätt förbi denna möjlighet, då den (å sid. 68 i propositionen)
            icke har haft mera att säga därom, än att ett statsinköp »icke
            längre torde kunna ifrågasättas» med det värde bergen numera erhållit.
            A andra sidan inne- bär detta uttalande gifvetvis också ett omdöme
            af hög auktoritativ bety- delse. Regeringen från sin utsiktspunkt
            är uppenbarligen bättre skickad än någon enskild att rätt bedöma
            de på denna fråga inverkande faktorerna; och det kan icke antagas,
            att den gjort det omnämnda uttalandet utan att först hafva undersökt
            ställningen med afseende på ett direkt statsförvärt och funnit
            den hopplös. Förhåller det sig så, då måste den nu uppdragna linjen
            betraktas som den bästa, som står oss till buds. I alla händelser
            betecknar den, som redan allmänt erkänts, ett afgjordt företräde
            framför den af närmast föregående regering anvisade. Genom att
            förkorta väntetiden till 25 år och tillerkänna staten från begynnelsen
            »utdelning å preferensaktierna» har årets kungl. proposition bragt
            hela frågan mera inom det närvarandes och den politiska realitetens
            horisont. Genom att åt staten återförvärfva den ställning, som
            enligt grufstadgan tillkommer vederbörande jordägare, har den
            skapat ett fast principiellt underlag för framtiden. Genom att
            under här föreliggande betingelser tillerkänna staten, ägaren
            af utfarts- vägarna, samma rätt till vinning af företaget som
            ägaren af grufvan och besörjaren af grufdriften, har den ställt
            det föreslagna samarbetet på en oangriplig rättvisas grund. Men
            om det således fritt och med tacksamhet bör erkännas, att frågan
            nu är inne på ett rätt spår, så följer däraf icke, att vi redan
            äro framme vid målet. Ju mera man fördjupar betraktelsen, desto
            starkare blir intrycket, att icke heller denna kungl. proposition
            betecknar ändstatio- nen. Den torde med alla sina företräden visa
            sig vara blott en genom- gång — som vi hoppas, den sista — till
            en i allo lycklig, för alla parter fullt tillfredsställande lösning
            af malmfältfrågan i norden. Då jag nu går att påvisa de brister,
            som efter min mening ännu vidlåda förslaget till öfverenskommelse
            mellan staten och de enskilda bo- lagen — ur den stats- och nationalsynpunkt,
            som bör vara mitt enda rättesnöre j denna sak —, så skall ingen
            ingående granskning komma i fråga. Mycket kunde eljest framställa
            sig till eftertanke, utanför själfva grundlinjerna. Man kunde
            till exempel ifrågasätta möjligheten af att svensk sjöfart betingades
            vissa företräden vid utfrakten. Jag skall dock icke uppehålla
            mig vid sådana, i förhållande till förslagets hufvudtankar underordnade
            frågor. Jag betraktar dem som dylika »speciella önsknings- mål
            i ena eller andra afseendet&gt;, om hvilka föredraganden i statsrådet
          </p>
          <pb facs="riksdagen-motions-pdf/data/1907/mot_1907__ak__228/mot_1907__ak__228-003.pdf"/>
          <p xml:id="i-4JQwPwgeMC7GqNkuFoqtzi">
            Motioner i Andra Kammaren, N:o 228. 3 med rätta yttrar (s. 98),
            att de böra vika gentemot de stora synpunk- terna. Hvad som här
            skall anmärkas är endast sådana omständigheter, hvilka i anmärkarens
            tanke göra förslaget i dess nuvarande skick oantag- ligt, därest
            vi icke skola löpa större risker å ena sidan än vi vinna för-
            delar å den andra. . Tre sådana omständigheter hafva under studiet
            af regeringens förslag framställt sig.
          </p>
          <p xml:id="i-AkWkq3qgK7HKgvEDLi9gUp">
            Den första knyter sig närmast till namnet Svappavaara. I kungl.
            propositionen n:o 44 till 1901 års Riksdag hänsköt regeringen
            till Riks- dagen frågan om koncession å en järnvägsförbindelse
            mellan Kiruna och Svappavaara, hvarmedelst vederbörande bolag
            önskade frakta ända upp till 1'/2 million ton järnmalm om året,
            för vidare befordran på riksgräns- banan till Narvik. Koncessionen
            tillstyrktes under vissa betingelser, i Riksdagens skrifvelse
            n:o 85 samma år. I detta skick ligger den frågan ännu. Under sådana
            förhållanden måste staten anses stå i förbindelser till Svap-
            pavaarabolaget, som ingen regering lär kunna helt undandraga sig
            att honorera, så snart bolaget kan uppvisa, att det ställt sig
            de angifna vill- koren till efterrättelse. Antaga vi då, att dess
            rätt till utfrakt begränsas till 1 million ton — som ju ock i
            dagarna lär hafva af bolaget före- slagits — så skulle emellertid,
            då därtill komma Kirunas 3,3 millioner efter detta förslag, riksgränsbanan
            belastas med en trafikbörda upp till 4,3 mil- lioner ton; i själfva
            verket ännu mera, alldenstund medeltalet, 1 million ton, icke
            kan vinnas utan något därutöfver under vissa år. Men banans transportförmåga
            räknades ännu 1903 upp till blott 2,7 millioner och torde i närvarande
            tid icke få skattas mycket högre än till 3!/2. Hvar och en torde
            inse, i hvilken grad det nu föreliggande proble- met kompliceras
            genom detta förhållande. Staten får icke ingå på villkor, som
            träda andra trafikanters rätt för nära och skapa ett faktiskt
            monopol åt Kirunabolaget, i strid med ingångna förbindelser såväl
            som med rege- ringsformens 8 60, sista punkten. Uppenbarligen
            skulle sålunda ett an- tagande af regeringens förslag inom kort
            ställa staten inför ett alternativ, hvarom förslaget själft icke
            har någon antydning: att göra riksgränsbanan dubbelspårig eller
            att inköpa Svappavaara. I förra fallet lär affären gå läs på 7—38
            millioner — förutom de nya 10 millioner, som erfordras redan för
            öfvertagande af den föreslagna driften åt Kirunabolaget —, i det
            senare har man nu nämnt giffran 10 millioner. I förra fallet skulle
            förhållandet till Norge, som i föreliggande förslag lämnats ur
            räkningen, änskönt Norge ju alltid har i sin hand att kullkasta
            våra beräkningar med banan, kunna ge anledning till obehagliga
            öfverraskningar; i senare fallet skulle staten en-
          </p>
          <pb facs="riksdagen-motions-pdf/data/1907/mot_1907__ak__228/mot_1907__ak__228-004.pdf"/>
          <p xml:id="i-LA5qnPYKJ6VHBVhL832eMr">
            4 Motioner i Andra Kammaren, N:o 228.
          </p>
          <p xml:id="i-5kpnLNU8HKhF2euBADH42J">
            dast få ett nytt dödt berg att rufva på i många år, vid sidan
            af Mertainen och Ekströmsberg och de andra, som Kirunabolaget
            nu skulle helt afstå. Det synes sålunda uppenbart, att här föreligger
            ett förhållande, som måste utredas. En öfverenskommelse med andra
            stortrafikanter å banan — och väl äfven med norska staten — synes
            böra åtfölja öfverens- kommelsen med Kirunabolaget, om staten
            skall äga trygghet för framtida efterräkningar.
          </p>
          <p xml:id="i-9mb7YLSNmALBg7PrdmiTwn">
            Den andra stora betänkligheten gäller den klausul, som under
            hela kontraktsperioden fritager bolaget från tyngden af en »&gt;»exporttull
            eller annan pålaga eller afgift af hvad slag det vara må» ($ 18)
            på järnmalm. Denna bestämmelse är för en tid framåt öfverflödiggjord
            genom fjolårets tyska handelstraktat, ty redan där har svenska
            staten afstått från tanken på exporttull. Men i samma ögonblick
            utrikestraktatens bestämmelser för- lorat sin kraft med sista
            dagen af år 1910, i samma ögonblick skulle den här föreslagna
            inrikestraktatens nu citerade klausul uppstiga till en bety- delse,
            som sträcker sig långt utanför malmbolagets intressesfär och malm-
            frågan allena. Det torde ännu vara i färskt minne, hurusom vid
            fjolårets riksdag starka betänkligheter yppades emot de intima
            förbindelser med en öfver- mäktig storindustri, som skulle följa
            i och genom handelstraktaten med tyska riket. Dessa betänkligheter
            afvisades af traktatens anhängare med ett stående skäl: det gällde
            blott en tid af 4!/2 år, sedan skulle vi stå fria och fullrustade
            till nya underhandlingar. Men hvar skulle vi då få styrkan i vår
            rustning? Jo, svarades det, i en reviderad tulltaxa och en återvunnen
            rätt öfver malmtullen. Att hufvudvikten här ligger på det sistnämnda
            momentet, behöfver icke mera bevis, än att de tyska under- handlarne
            visade den stramaste omedgörlighet just på denna punkt. Det har
            nämligen upplysts, att de gjorde Sveriges eftergift i fråga om
            malm- tullen till en bestämd förutsättning, utan hvilken de öfver
            hufvud icke ville inlåta sig på några eftergifter. Tyskland betraktade
            alltså år 1906 malmtullen som vårt farligaste vapen i den diplomatiska
            striden och det finnes intet som helst skäl att antaga, att det
            i denna punkt skall ha ändrat åsikt år 1910. Om vi nu, såsom här
            är föreslaget, bevilja de svenska säljarne af Kirunamalm restitution
            på en eventuell exportpålaga i ett minst 25-årigt kontrakt, så
            har denna restitution gifvetvis också för de tyske köparne samma
            karaktär som befrielse från tullen. Följden blir, att vi år 1910,
            då vi gå till återupptagande af förhandlingarna med Tyskland,
            träda inför detsamma utan det enda vapen, som Tyskland år 1906
            verkligen respek-
          </p>
          <pb facs="riksdagen-motions-pdf/data/1907/mot_1907__ak__228/mot_1907__ak__228-005.pdf"/>
          <p xml:id="i-GAxSoCEwpwgDqFELTNfakX">
            Motioner i Andra Kammaren, N:o 228. 5
          </p>
          <p xml:id="i-BqCk4azZgfLLXQSA28BQPt">
            terade; vi ha till äfventyrs i vår hand en förbättrad tulltaxa,
            men detta kunna tyskarne se med skälig likgiltighet, då den icke
            hägnas af malm- tullens skarpt bitande svärd. Vår slutsats kan
            alltså icke blifva någon annan än den, att svenska statens eftergift
            gentemot de inhemska malmbolagen i fråga om malm- tullen innebär
            tillika en på förhand gjord eftergift gentemot de tyska underhandlare,
            som i sinom tid skola anhålla om förlängning af handels- traktaten.
            Det betyder, att vi skulle kasta bort vår enda verkliga trumf
            i det internationella spel, där insatsen med sanning kan sägas
            vara landets framtida ekonomiska själfständighet.
          </p>
          <p xml:id="i-XcNsV8Y7RSJ9bbS9nQ1KvK">
            Härmed föras vi in i den tredje och största betänkligheten mot
            det föreliggande förslaget. Den knyter sig till bestämmelserna
            om exportens ökning och villkoren därvid. Den föredragande departementschefen
            betonar starkt, att »alla sträf- vanden böra riktas på att förverkliga
            detta mål, att förädla malmen inom landet. Han finner emellertid,
            att en åderlåtning af 75 millioner ton ur Kirunavaara under 25
            års tid icke skall »äfventyra den nationalrikedom, som vi äga
            uti ifrågavarande malmfält&gt;, och han anser, att alla national-
            ekonomiska intressen böra vara tillgodosedda genom de åtföljande
            bestäm- melserna om bolagets plikt att tillhandahålla inhemska
            järnförädlare deras behof af råvara samt om statens äganderätt
            till de smärre järnbergen. Man måste vara regeringen tacksam för
            detta officiella betonande af den nationalekonomiska synpunktens
            primat i vår inrikespolitik. Princi- piellt skall det icke heller
            förnekas, att vår nationalrikedom på malm är nog stor att kunna
            bära en årlig förlust af 3 millioner ton, äfven i en längre tid.
            Men då man anser sig ha gjort nog för det nationalekono- miska
            intresset genom att reservera den inhemska järnhandteringen en
            stadig tillgång till råvaran, då synes här föreligga en lucka
            i tankegången, hvaraf det allvarligaste och för landet mest ödesdigra
            missförstånd kan bli följden. Den svenska järnindustrien kan nämligen
            icke lefva på blotta tillgången af malm. Det fordras en annan
            nödvändig förutsättning därjämte. Detta andra är efterfrågan på
            produkter af denna malm. Den kungl. propositionens af- görande
            svaghet är, att den öppnar tillgången men stänger efterfrågan.
            Ty hvem skulle i vårt land efterfråga råmalm i och för storindu-
            striella anläggningar, om icke bolaget själft gör det? Hvem annan
            har så stark rygg och så vidsträckta förbindelser för att våga
            de stora kost- nader, som här äro af nöden? Det torde stå utom
            allt tvifvel, att den ende möjlige efterfrågaren på svensk järnmalm
            till svensk förädling, under
          </p>
          <pb facs="riksdagen-motions-pdf/data/1907/mot_1907__ak__228/mot_1907__ak__228-006.pdf"/>
          <p xml:id="i-MGUSa1CUvVEKFAJuvrpu9q">
            6 Motioner i Andra Kammaren, N:o 228.
          </p>
          <p xml:id="i-JNEN6Zpuq3MMDTrfDjq7ar">
            de genom det föreslagna kontraktet skapade förhållandena, skulle
            vara det stora malmbolaget själft, hufvudägaren af denna nationalrikedom.
            Vi ha också redan hört talas om planer från detta håll att till
            förädling använda såväl Trollhättans vattenkraft som Skånes fossila
            bränsle. Men det är all fara värdt, att dessa vackra och fosterländska
            planer komma att för evigt skrinläggas, därest bolaget nu beviljas
            en ökad export upp till 3 millioner ton. En affär kan och skall
            endast drifvas efter affärssynpunkter; och det vore ur affärssynpunkt
            orimligt att engagera sig i vidtutseende osäkra spekulationer,
            då man har den säkra, stora vinsten så godt som i handen. Hvem
            ger sig ut på skattegräfvarens äfventyr, då guldfloden rinner
            förbi ens fötter? Här är platsen att anmärka, att man i allmänhet
            knappast gör sig en riktig föreställning om hvad denna ökning
            af exporten betyder för bolaget under förhandenvarande konjunkturer.
            Enligt uppgifter från års- skiftet stod den bästa järnmalmen 1
            24 kronor per ton cif och till och med däröfver. Senaste noteringen
            på Londons börs angifver (enligt »The Iron and Coal Trades Review»
            för den 5 i innev. månad) för Kiruna- och Gellivare-malmer värden,
            som i svenskt mynt motsvara från 20,25 upp till 23,35 kronor;
            och den har varit fast länge. Räkna vi nu med det allra lägsta
            af dessa värden, så belöper sig ökningen (från nuvarande 1,2 mill.
            till 3 mill.) i alla fall till den svindlande summan af öfver
            trettiosex millioner kronor om året. Med den högre siffran äro
            vi uppe i mycket nära fyratio millioner. Detta är det tillägg
            till bolagets omsättning, som det står i statens fria hand att
            skänka detsamma, och som det nu är frå- gan om. Till yttermera
            upplysning af affärstransaktionens betydelse för ena parten torde
            kunna lända, att alla brytnings- och utfraktskostnader för bolaget
            — enligt tillgängliga upplysningar, hvilka jag dock icke varit
            i tillfälle att alltigenom kontrollera — icke för närvarande (frakten
            till riksgränsen beräknad till 2,64 kronor per ton, som i FöRSNn
            gen förslag) bestiga sig till mera än allra högst 10—11 kronor
            per ton, d. v. s. unge- far hälften af dess kontanta värde. Siffrorna
            torde ägna sig att bestyrka vårt antagande, att det exporterande
            bolaget icke lär utan nödtvång komma att förspilla tid och tillfälle
            med riskabla experimenter i Trollhättans vatten eller Skånes kolförande
            formation. Måhända kunna samma siffror också kasta något ljus
            öfver frågan, 1 hvilken mån staten verkligen skulle göra en tillbörlig
            vinst vid denna öfverenskommelse — liksom också öfver frå- gan,
            i hvilken mån regeringens antagande af endast 3 kronors nettovinst
            per ton, med de viktiga beräkningar om grufvornas inlösning som
            därpå stödas, är med sannolika förhållandena öfverensstämmande.
          </p>
          <pb facs="riksdagen-motions-pdf/data/1907/mot_1907__ak__228/mot_1907__ak__228-007.pdf"/>
          <p xml:id="i-UN9c1kXBMfW1orEp8aaxFp">
            Motioner i Andra Kammaren, N:o 225. 7
          </p>
          <p xml:id="i-2h9HuM2A856LveY6cvoejm">
            Men om vi befara, att ett antagande af detta förslag skulle stänga
            inhemsk efterfrågan på malm, så har denna farhåga äfven en annan
            och ännu allvarligare grund. Vi, som å fäderneslandets vägnar
            måste yppa betänkligheter mot en långt ökad malmexport, göra det
            icke i blindo. Vi finna icke problemet löst medelst en enkel Jämförelse
            mellan den årliga exporten och bergens förmodade malmmängd, så
            viktig och grundläggande en sådan utredning än i och för sig är.
            Vi följa med vår betraktelse den exporterade malmen ut i världen
            och se efter hvad det blir af densamma. Ginge den nu till länder
            och folk, som själfva för egna behof konsume- rade den, då kunde
            vi måhända trösta oss med handelsvinsten, ty då kostade den oss
            ingenting extra, mer än möjliga förhoppningar på nya marknader
            för vårt förädlade järn. Men malmen går icke sådana vägar. Den
            söker sig i stället till ett storindustriellt utländskt område,
            där den förvandlas till Järn- och stålprodukter; i denna förädlade
            form går den åter ut på handels- marknaden, och kommer så tillbaka
            till oss, till hemlandet, för att med sin öfverlägsna konkurrensförmåga
            dräpa våra hemmatillverkade produkter. Sålunda hotar malmexporten
            att kosta oss extra vår egen järnmarknad. Ingen inhemsk produktion
            synes i längden kunna lefva i denna konkur- rens, som vi själfva
            mata med råvaran. Den ökade exporten kan inne- bära, att vi omsmida
            Kiruna till ett dödande vapen mot vår egen järn- industri. Man
            tror måhända, att detta är allena lekmannafantasier. Jag skall
            då citera följande uttalande: »Tysk basisk bessemer och dito basisk
            martin, till hvilkas framstäl- lande dessa svenska malmer hufvudsakligen
            användas, utgöra vårt eget järns farligaste konkurrenter. Visserligen
            är det sant, att våra järnverk nu för tillfället ej hafva synnerlig
            känning af detta, utan hafva fullt upp med arbete, men vi befinna
            oss nu i en stigande ekonomisk våg, och samma lag gäller nog för
            framtiden som hittills, att i det ekonomiska lifvet på bölja följer
            vågdal, och när — kanske snart — fallandet infinner sig, kommer
            i detsamma den af svensk billig malm stadgade tyska kon- kurrensen
            troligen att verka alldeles förintande på den svenska järnhand-
            teringens afsättning, så inom som utom landet. Våra verksägare
            bli ruine- rade och våra järnarbetare utan bröd. Praktiskt om
            ock ej juridiskt taget har denna malmexport redan bragt vårt Sverige
            i ett visst vasallförhållande till Tyskland, och djupare och djupare
            sjunka vi ned i detta med hvarje år, malmexporten får fortgå.
            — — —
          </p>
          <pb facs="riksdagen-motions-pdf/data/1907/mot_1907__ak__228/mot_1907__ak__228-008.pdf"/>
          <p xml:id="i-AZrYKVCpFBWWiGR23nrG5N">
            8 Motioner i Andra Kammaren, N:o 228.
          </p>
          <p xml:id="i-T81YwHG8cWanfdprT9zkHJ">
            Jag kan ej se annat, än att malmexporten bringar Sverige i ett
            lydlands ställning, utan att medföra åt detsamma lydlandets förmåner
            af vid behof sin herres hjälp och skydd.» Den som talar så är
            JE. G:son Odelstierna, professor i metallurgi och hyttkonst vid
            Kungl. Tekniska Högskolan, således en auktoritet af första ordningen
            i allt som berör sakens tekniska sida. Hvar och en, som med öppna
            ögon ser sig omkring i världen nu, skall också nödgas erkänna,
            att hans utrikespolitiska bekymmer icke äro blotta väggspöken.
            Skall man nu förstå oss? Vi drömde, att från Kiruna skulle utgå
            en svensk storindustri, mäktig att höja vår folkstock och skapa
            oss ett nytt anseende i världen. I drömmens ställe bjuder man
            oss en verklig- het, där från samma Kiruna falla skuggor öfver
            vårt framtida oberoende, ty utan ekonomisk själfständighet finnes
            i verkligheten ingen politisk själf- ständighet. Vi äro numera
            i allmänhet icke vana att tänka utrikespoli- tiskt: under unionens
            och fredens långa försoffning hafva vi slappnat i medvetandet
            af att äfven vårt folk är en medlem i en större folkfamilj, underkastad
            världshistoriens allvarliga lagar. Därför är det fara värdt, att
            vårt gamla fria land, allt under det vi i sorglöshet pyssla med
            våra mer eller mindre elakartade invärtes krämpor, oss ovetande
            glider in i ställningen af koloni till en stormakt... Så stor
            är denna fråga, då man följer den utanför de privata och när-
            mast liggande intressenas mark. Hvad blir under sådana omständigheter
            statens och bolagets vinst af exporthandeln? Föga annat än subsidier
            från främmande makt till ett lydland. När man därtill tröstar
            oss med bolagets vinst såsom en nationalekonomisk tillfredsställande
            kapitalbildning, så bör man icke undanhålla allmänheten den upplysningen,
            att en mycket betydande del af denna »nationalvinst&gt; icke ens
            i formell mening »stannar inom landet»; af listan på aktieägare
            inhämtas nämligen, att det inhemska bolaget till mycket väsentlig
            del består af utländske män. Hela denna nationalvinst har för
            öfrigt en egendomlig karaktär, som alltför litet beaktats. Vi
            underskatta ingalunda betydelsen af kapitalbildning i vårt fattiga
            land; men vi kunna icke heller blunda för att dessa förvärfskällor
            mera komma enskilde män än de arbetande massorna till godo, att
            de alltså öka svalget mellan fattiga och rika, utan säkerhet för
            att de på samma gång bereda nya arbetstillfällen och existensvillkor
            för den växande befolkningen. Vinst på malmexport i stället för
            vinst på industri — det är i sanning stenar i stället för bröd!
          </p>
          <pb facs="riksdagen-motions-pdf/data/1907/mot_1907__ak__228/mot_1907__ak__228-009.pdf"/>
          <p xml:id="i-HWfS85vChagAyZhqf95wWv">
            Motioner i Andra Kammaren, N:o 228. 9
          </p>
          <p xml:id="i-7T5YspDNbMi1iL1pU3qDMq">
            Med de åsikter, som här utvecklats, kan man gifvetvis icke finna
            Kungl. Maj:ts nu föreliggande proposition så gagnelig eller ens
            oskadlig för landet, att den bör oförändrad antagas. Frågan blir
            då, hvad som skulle kunna förbättras. Att en öfverenskommelse
            bör komma till stånd med ändring i 1898 års kontrakt, synes äfven
            ur statens synpunkt nyttigt och önskvärdt, om också statens intresse
            däraf nu måste framstå som ojämförligt mindre än bolagets. Att
            en sådan öfverenskommelse icke kan tänkas utan förhöjning af exporten,
            ligger äfvenledes i klar dag. Och att den nu beträdda linjen för
            en dylik uppgörelse är den relativt bästa, har jag ofvan för egen
            del sökt visa. Eftertanken begränsas alltså till att råda bot
            på de trenne hufvudanmärkningar, som här tillika framställts.
            Hvad då först angår Svappavaara-affären, så torde den icke möta
            några oöfverstigliga hinder, ehvad de bägge bolagen skola få maka
            åt sig något vid utfrakten eller saken kan på annat sätt ordnas.
            Hvad angår malmtullens betydelse för handelstraktaten, så erbjuder
            sig ju närmast den utvägen att nu ordna förhållandet till bolaget
            endast provisoriskt och vänta med den definitiva uppgörelsen,
            tills staten samtidigt kan under- handla med bägge kontrahenterna,
            både malmsäljare och malmköpare. Men å andra sidan är detta kanske
            icke alldeles nödvändigt. Vi kunna dock icke fästa en så öfvervägande
            vikt vid själfva formen tull på export- malm. Det finnes andra
            former att reglera exporten med samma effekti- vitet, de må nu
            sökas i fraktsatser, i »utdelningar på preferensaktier» eller
            måhända på ännu andra håll. Hufvudsaken är, att bolaget icke förlorar
            alla andra intressen än det att vara furnissör åt våra utländska
            konkurren- ter. Hufvudtyngden ligger alltså på den sist framställda
            anmärkningen. Det är alldeles klart, att bolaget snarast möjligt
            skall gå ut till gränsen af den medgifna exportmängden, om vägen
            dit är gen och jämn, ty dess vinst växer med omsättningen. För
            att kunna påräkna bolagets intresse för den inhemska järnhandteringen
            synes man alltså böra reflek- tera på åtgärder, som icke rent
            premiera den starkare exporten. Skulle man här kunna tänka sig
            ett slags progressiv royalty, d. v. s. en afgift i sti- gande
            skala, procentuellt drygare ju mera malm som tages i anspråk för
            export inom öfverenskommelsens ram? Eller skulle man hellre tänka
            på kontraktsenliga förpliktelser för bolaget att själft besörja
            inhemsk tillverk- ning af en del råvara, i proportion till hvarje
            års exportkvantitet? Med sådana bestämmelser skulle udden åtminstone
            till någon del brytas af våra nationalekonomiska invändningar;
            de utländska konkurrenterna skulle icke lika bekvämt få vapen
            emot oss, den inhemska järnförädlingsindustrien skulle känna åtminstone
            någon lättnad undan det hotande trycket.
          </p>
          <p xml:id="i-5Zqk1J6LUJQ85U7Ct4k6vC">
            Bih. till Riksd. Prot. 1907. 1 Saml. 2 Afd. 2 Band. 96 Häft.
            2
          </p>
          <pb facs="riksdagen-motions-pdf/data/1907/mot_1907__ak__228/mot_1907__ak__228-010.pdf"/>
          <p xml:id="i-xwbgsKoeTACYR2UBWwps8">
            10 Motioner i Andra Kammaren, N:o 228.
          </p>
          <p xml:id="i-3ZrgMqYbpToWTkx1GPxZuM">
            Men det är icke en enskild mans sak att angifva lösningen på
            så vidtomfattande spörsmål, äfven om han därtill ägde större förutsättningar
            än jag. Hvad jag här velat framhålla och nu tror mig ha uppvisat,
            är att frågan icke är i det läge, att den kan anses mogen för
            ett afgörande nu. De framställda spörsmålen kräfva tid för att
            utredas. Vi stå inför ett beslut af större bärvidd än i den kungl.
            propositionen synes förutsatt; kanske äro de här uttryckta farhågorna
            öfverdrifna, kanske äro våra möj- ligheter mera begränsade — må
            vi i hvarje fall ge oss tid att öfverväga och granska dem, innan
            det är för sent!
          </p>
          <p xml:id="i-RZaSN9V46KzLLN2qWERUQu">
            En trängande politisk nödvändghet bjuder alltså att uppskjuta
            frå- gan. Men dessutom skulle med ett uppskof vinnas tvenne nya,
            positiva och synnerliga fördelar. För det första finge vi då tid
            till en nogare inventering af malm- tillgångarna, såsom vid denna
            riksdag från olika håll i icke mindre än 5 motioner föreslagits.
            En sådan inventering bör gifvetvis föregå en upp- görelse med
            bolaget och icke komma efter. Vi ha ofvan ingalunda för- nekat
            betydelsen af att landets malmkapital sålunda blir närmare kändt,
            äfven om vi icke kunnat finna malmproblemet uttömdt därmed. Och
            med all aktning för de utmärkta fackmän, som regeringen här rådfrågat,
            kan man dock icke bilda sig ett bestämdt omdöme öfver så invecklade
            frågor på en enda mans utsago. Den bör åtminstone underställas
            andra fack- mäns granskning. Det torde icke få anses lämpligt,
            och är icke heller vanligt, att fatta politiskt vidtutseende beslut
            på grundval af en så be- skaffad utredning. De olika resultat,
            hvartill den här af oss åberopade auktoriteten, professor Odelstierna,
            och den i regeringens proposition åbe- ropade auktoriteten, öfveringenjör
            Brinell, i hufvudsaken kommit, gifva här en lärorik och allvarlig
            fingervisning. Vi tillsätta stora kommittéer för rätt oväsentliga
            saker; skulle verkligen malmfrågan, som innesluter en stor del
            af landets framtid på godt eller ondt — skulle denna fråga icke
            anses förtjäna en lika omsorgsfull utredning? För det andra blir
            tid till en omsorgsfull behandling äfven vid Riks- dagen. Vi tillsätta
            särskilda utskott för ångpanne- och stadsplanelagar — skulle vi
            verkligen icke anse malmfältfrågan värd samma uppmärksamhet af
            Riksdagen? Det är med en känsla af beklämning man åter ser denna
            stora fråga trängas på Riksdagens bord med en massa andra frågor,
            vid en framskriden tidpunkt af riksdagsarbetet, då det bland annat
            icke längre finnes möjlighet att bereda henne en särskild utskottsbehandling.
            Man kan knappast värja sig för det intrycket, att frågan i sin
            föreliggande
          </p>
          <pb facs="riksdagen-motions-pdf/data/1907/mot_1907__ak__228/mot_1907__ak__228-011.pdf"/>
          <p xml:id="i-LYVWUV7KXv4Fnq3vBoQuuU">
            Motioner i Andra Kammaren, N:o 228. 11
          </p>
          <p xml:id="i-9iLSWky6UaNB4nccRn382q">
            form ännu icke tål vid fullt ljus, och föregående utredning har
            måhända i någon mån kunnat befästa ett sådant intryck. Jämte dessa
            rent praktiska förmåner af en betänketid skulle ett uppskof också
            ägna sig att rubba tron på vissa legender, som nu hålla på att
            lägga fjäll för våra ögon med afseende å parternas förhållande
            till hvarandra i denna sak. En sådan legend innehålles i den ofta
            framkomna Jämförelsen med de sibyllinska böckerna: öfverenskommelsen
            skulle hvarje gång kosta staten mycket mera än vid föregående
            tillfälle. Man borde dock draga sig till minnes, att statens goda
            köpeskilling i 1902 års för- slag åtföljdes af en bestämmelse,
            enligt hvilken bolaget skulle kunna exportera 2 millioner ton
            malm om året i 40 års tid emot en afgift af allena 775,000 kronor.
            Man torde numera kunna se, att denna ställning skulle för bolaget
            varit ekonomiskt fördelaktigare än någon som sedermera bjudits;
            liksom man redan är ense om att fjolårets anbud från statens sida
            var för bolaget fördelaktigare än årets. Den sibyllinska sagan
            torde således vara minst lika lärorik för andra parten som för
            staten. Det torde också vara tid att moderera den synpunkt, enligt
            hvilken statens ställning till bolaget skulle vara svarandens
            emot en kärande eller supplikantens gentemot en mecenat. Den föregående
            framställningen torde kunna bi- draga till en rätt uppskattning
            af hvar det största intresset af en upp- görelse finnes. Att staten
            skulle sitta med bara hackor och bolaget med bara trumf i detta
            spel — det är en föreställning, som är mycket gynn- sam för den
            senare parten, men som endast kan förklaras genom den öfvervärdering
            af enskild rätt i förhållande till allmän rätt, som alltför länge
            snedvridit rättsuppfattningen här i landet. Men om således ett
            uppskof för nödvändiga utredningar synes på- kalladt lika mycket
            af principiella som af praktiska skäl, så kan det icke vara för
            någon fördelaktigt att det göres längre än nödvändigt. Redan hänsyn
            till regeringens energiska arbete, hvarigenom frågan kan anses
            vara bragt på rätt bog, synes för öfrigt betinga ett positivt
            resultat vid årets riksdag. Detta. kan då endast utgöras af ett
            uttalande af Riksda- gens önskan att i god tid vid nästa möte
            få motse ett nytt förslag, fotadt på i hufvudsak. liknande grunder,
            men med större aktgifvande på de syn- punkter, som här utvecklats.
            Att sålunda hänskjuta frågan till Riksdagen 1908 finner en ytterligare
            motivering därutinnan, att det innevarande år synes utsikt till
            rösträttsfrågans lösning, hvarefter den ena hufvudfrågan i vår
            nuvarande politiska situation ju ej längre skulle distrahera upp-
            märksamheten från den andra. Liksom hvar dag har sin plåga, må
            hvarje riksdag ha sin stora fråga: 1907 rösträtten, 1908 malmfälten.
            Då kunna folkets representanter ägna dem hvar i sin tur den koncentrerade
            upp-
          </p>
          <pb facs="riksdagen-motions-pdf/data/1907/mot_1907__ak__228/mot_1907__ak__228-012.pdf"/>
          <p xml:id="i-5Ux4MNHeDy8riS1zEsKmEG">
            12 Motioner i Andra Kammaren, N:o 228.
          </p>
          <p xml:id="i-KSjJWAsjN5CvyEwm89SE4C">
            märksamhet som vederbör, och det skall icke ens med ett sken
            af rätt kunna sägas, att de lekt blindbock med landets framtid.
            För att ytterligare markera den bestämda föresatsen att icke draga
            ut på tiden längre än till nästa år, och tillika visa all världen
            att inga andra hänsyn här inverka på Riksdagens beslut än omsorgen
            om landets uppenbara välfärd, torde Riksdagen böra uttala, att
            den icke har något emot att malmexporten under innevarande år
            ökas med de 150,000 ton, som omnämnas i nu föreliggande kontrakts
            &amp; 8, mom. 3, dock under för- utsättning att ingen fraktlindring
            kommer i fråga. Om regeringen härtill gifver sitt bifall, så vinner
            ju bolaget för detta år i det närmaste det- samma, som det skulle
            vunnit om kontraktsförslaget antagits. Frågan måste alltså äfven
            ur bolagets synpunkt anses ha fallit framåt. Det enda element,
            som med skäl kan klaga, att man vid en sådan uppgörelse icke tillvaratagit
            dess intressen, är — spekulanterna i bolagets värdepapper. Denna
            klagan anser jag mig emellertid kunna gå med tystnad förbi. På
            grund af hvad sålunda blifvit anfördt — och då riksdagsord- ningens
            $&amp; 55 synes kräfva, att frågan om malmexportens ökning under
            innevarande år blir föremål för en särskild hemställan — får jag
            här vördsamt föreslå, att Riksdagen, med afslag å Kungl. Maj:ts
            pro- position n:o 107, måtte i skrifvelse till Kungl. Maj:t anhålla,
            det täcktes Kungl. Maj:t i såvidt möjligt god tid vid nästa riksmöte
            till Riksdagen inkomma med ett nytt förslag till öfverenskommelse
            angående de norr- bottniska malmfälten, fotadt på i hufvudsak
            liknande grunder, men med aktgifvande på andra trafikanters rätt
            till begagnande af järnvägen Kiruna—Riksgränsen samt med ökad
            uppmärksamhet på risken för landets egen järnhandtering af en
            stor järnmalmsexport.
          </p>
          <p xml:id="i-Wku1sMnSoehzVoHRQpZkbg" type="date">
            Stockholm den 9 april 1907.
          </p>
          <div xml:id="i-XkTYPJRN5W2UdUL4MkJHiu" type="signatureBlock">
            <p xml:id="i-FhBXvChMJ7GknurVR3jkqf" who="i-Fz6yNekPxrQJNJdVcHwFS2" type="signature">
              Rudolf Kjellén
            </p>
          </div>
        </div>
      </div>
    </body>
  </text>
</TEI>
