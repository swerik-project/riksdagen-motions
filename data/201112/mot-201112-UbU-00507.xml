<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00507">
  <teiHeader>
    <fileDesc>
      <titleStmt>
        <title>Betyg från årskurs 4</title>
        <author corresp="i-9aV6a5JgMMU7racuNkrEgj i-TJXJRG7PGZM8NUN9QQ1EdE">av Richard Jomshof och Margareta Sandstedt (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Betyg från årskurs 4</title>
          <idno type="rdwebb">GZ02Ub507</idno>
          <rs type="number">Ub507</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub507/text</ref>
          <ref type="dokument_url_html">http://data.riksdagen.se/dokument/GZ02Ub507</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub507</ref>
          <ref type="doc">http://data.riksdagen.se/fil/0B93D8CC-C7F0-49DD-A841-91B055B73C5C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TJXJRG7PGZM8NUN9QQ1EdE</idno>
            <name>Margareta Sandstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GLbX4PH97ieBFZNHCZhRwb" type="signed"/>
        <correspContext corresp="i-GLbX4PH97ieBFZNHCZhRwb">
          <note type="signatory" corresp="i-9aV6a5JgMMU7racuNkrEgj"/>
          <note type="signatory" corresp="i-TJXJRG7PGZM8NUN9QQ1EdE"/>
        </correspContext>
        <correspAction xml:id="i-CAy68Z2qNrnULXcRPcfvfW" type="numbering">
          <date when="2011-10-10"/>
        </correspAction>
        <correspAction xml:id="i-DBCPKQoQpHjiir8cUG6phW" type="submission">
          <date when="2011-10-05"/>
        </correspAction>
        <correspAction xml:id="i-Tsb2dhQikBMtMrNPPPDNXS" type="transfer">
          <date when="2011-10-03"/>
        </correspAction>
        <correspAction xml:id="i-B28zG9W3ZWKXFxDsE3LFv2" type="assigned"/>
        <correspContext corresp="i-B28zG9W3ZWKXFxDsE3LFv2">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-MJ8f2XLDY7LXMUGL3Wtkha">
            Sammanfattning
          </head>
          <p xml:id="i-AoDy1cjM96PanCJV6sKBLj">
            Enligt riksdagsbeslut skall betyg sättas vid varje terminsslut
            i alla ämnen utom språkval från och med höstterminen i årskurs
            6 i grundskolan. Samtidigt ges rektor möjligheten att sätta ett
            sammanfattande betyg i samhällsorienterande (SO) respektive naturorienterande
            (NO) ämnen i årskurs 6.
          </p>
          <p xml:id="i-3bN4R6uNYkNe1JaWSgAUzQ">
            Sverigedemokraterna menar att det nyligen fattade riksdagsbeslutet
            i stora drag är bra, men vi har två invändningar. Vi menar dels
            att betyg skall införas redan i årskurs 4 i grundskolan, dels
            att möjligheten för rektor att sätta sammanfattande betyg i samhällsorienterande
            (SO) respektive naturorienterande (NO) ämnen i årskurs 6 skall
            tas bort. Därför yrkar Sverigedemokraterna att regeringen skall
            återkomma med ett omarbetat förslag där Sverigedemokraternas båda
            ändringsförslag är inarbetade.
          </p>
        </div>
        <div type="motProposal" subtype="förslag">
          <head xml:id="i-H1up3VkRC9dPgjzbYWB6Pp">
            Förslag till riksdagsbeslut
          </head>
          <list style="ol">
            <item xml:id="i-JynsqA8ZGpg83vVAMEooZC">
              Riksdagen tillkännager för regeringen som sin mening vad som
              anförs i motionen om att regeringen ska återkomma med ett omarbetat
              förslag där det framgår att betyg ska sättas vid varje terminsslut
              i alla ämnen utom språkval fr.o.m. årskurs 4 i grundskolan.
            </item>
            <item xml:id="i-PFmuFDmDLVwZxqAwToRq2k">
              Riksdagen tillkännager för regeringen som sin mening vad som
              anförs i motionen om att möjligheten för rektorer att besluta
              om sammanfattande betyg för samhällsorienterande (SO) respektive
              naturorienterande (NO) ämnen i årskurs 6 ska tas bort.
            </item>
          </list>
        </div>
        <div type="motContent">
          <head xml:id="i-ARSuabeGZLEMVac3QX2SLz" type="h1">
            Svensk skolas kräftgång
          </head>
          <p xml:id="i-47fSiAS9QCfJcLb3owDUum">
            Hösten 2009 kunde vi ta del av en rapport från den internationella
            kunskapsmätningen TIMSS (Trends in International Mathematics and
            Science Study), som visade att Sverige har sjunkit i rankningen
            vad gäller gymnasieelevernas kunskaper: Av de länder som deltog
            i mätningen hamnade Sverige på en jumboplats (plats 9 av totalt
            10) när det gäller kunskaperna i matematik och på plats fem i
            ämnet fysik. Det visade sig dessutom att andelen elever som har
            sämre kunskaper än en medelgod kunskapsnivå nästan har fördubblats
            och att endast 1 % av gymnasieeleverna når upp till det högsta
            resultatet i matematik. I själva verket finns det inget land som
            sjunker så mycket som Sverige i den ovan nämnda undersökningen.
          </p>
          <p xml:id="i-9JXEAp4vycrSSrhZyprXEi">
            Resultatet är dock ingen nyhet i sig. Redan 2003 visade TIMSS-rapporten
            att svenska elever blivit allt sämre i ämnena matematik och naturvetenskap,
            en bild som förstärktes ytterligare i TIMSS-rapporten från 2007,
            i vilken det dessutom framkom att svenska elever hamnade under
            EU/OECD-genomsnittet i dessa båda ämnen.
          </p>
          <p xml:id="i-DNDVULjEjgXK62CFroodhj">
            Även industriländernas ekonomi ska samarbetsorganisation OECD
            visade i sin s.k. Pisarapport (Programme for International Student
            Assessment) år 2003, där man jämförde skolresultat från 41 länder
            (varav 30 medlemmar i OECD), att det hade gått utför med Sverige
            jämfört med undersökningen 2000 vad gäller ämneskunskaper, problemlösning
            och disciplin. Pisarapporten från 2006 förstärkte denna bild ytterligare.
          </p>
          <p xml:id="i-6L8ZN2wGK4RgCEKTwfBacq">
            Värt att notera är att i Pisarapporten från 2000 hade 7 OECD-länder
            ett signifikant bättre resultat än Sverige. År 2003 var motsvarande
            antal 8 länder, och år 2006 var det så många som 12 OECD-länder
            som hade signifikant bättre resultat än Sverige. I Pisarapporten
            från 2006 framkom dessutom att svenska elever låg på en genomsnittlig
            nivå i naturvetenskap och matematik, medan de i de två tidigare
            undersökningarna placerat sig strax över genomsnitten.
          </p>
          <p xml:id="i-KF9GvcFLUGndGEASUHyYt8">
            Oroväckande signaler sänder dessutom TIMSS-undersökningen från
            2007 som visar att det förekommer en ökad spridning mellan elever,
            dvs. att klyftan mellan elever som presterar bra respektive dåligt
            ökar, med en ökad segregation som följd.
          </p>
          <p xml:id="i-FB21zb7zX88N8iRQc5XnBA">
            Det är uppenbart att svensk skola står inför en rad problem som
            behöver åtgärdas snarast möjligt. Det är här Sverigedemokraterna
            kommer in.
          </p>
          <head xml:id="i-Khhb5CWhupAFQDqeo7uWSu" type="h1">
            En rad olika förklaringar
          </head>
          <p xml:id="i-35QcZ2WXWjTyFb9oTpjcgA">
            Det finns en rad olika förklaringar till att svensk skola förlorar
            i kvalitet. En förklaring kan säkert vara bristande resurser,
            vilket är dels en följd av att det svenska välfärdssamhället är
            på väg att raseras som en följd av en ansvarslös politik, dels
            en följd av många gånger okunniga kommunpolitiker som vägrar inse
            betydelsen av att prioritera skolan. Men vi skall samtidigt vara
            medvetna om att Sverige är ett av de länder som resursmässigt
            satsar mest på skolan, och vi måste därför söka huvudförklaringarna
            på annat håll.
          </p>
          <p xml:id="i-MmoBFfqCe6htGQxcq2CF9y">
            En huvudförklaring till att det ser ut som det gör i dag, menar
            vi, är kommunaliseringen av den svenska skolan, en kommunalisering
            som har lett till stora kommunala och regionala skillnader mellan
            skolorna. Skolan har kommit att bli allt mer segregerad och ojämlik,
            med ett otydligt ledarskap och sjunkande kunskapsnivåer. Ett återförstatligande
            av den svenska skolan är nödvändigt om vi vill ha en likvärdig
            och rättvis svensk skola.
          </p>
          <p xml:id="i-3tCx71cEmkiKmF5vkaRVAF">
            Ytterligare en huvudförklaring till den svenska skolans kräftgång
            är de senaste decenniernas massinvandring och mångkulturalistiska
            utgångspunkt. Det är uppenbart att många av de problem den svenska
            skolan i dag brottas med är en direkt följd av att det en gång
            trygga och homogena svenska samhället nu ersatts av ett hårt,
            kallt och segregerat mångkulturellt samhälle. Sverigedemokraterna
            är övertygade om att svensk invandringspolitik måste förändras
            i grunden om vi över huvud taget skall kunna återskapa en trygg
            och väl fungerande skola.
          </p>
          <p xml:id="i-TKFZguTZvzrc9N1AyZLbSH">
            Ett exempel på motsatsen är vårt grannland Finland, ett land
            som dessutom ligger i den absoluta toppen i ovan nämnda undersökningar.
            I den norska tidningen Aftenposten den 12 december 2004 menade
            den finske professorn Matti Klinge att Finlands stränga invandringspolitik
            har lett till att kvaliteten i den finska skolan kunnat behållas,
            vilket inte är fallet i länder med stor invandring. Han pekade
            också på att undervisningen i finsk historia och litteratur har
            en stark position i Finland: Att nedtona undervisningen i nationens
            historia eller att göra historieundervisningen internationell,
            har aldrig varit något alternativ i Finland. Vi har inte, som
            i Sverige, levt med idéer om varken det gränslösa eller det mångkulturella
            samhället, menade professor Klinge, samtidigt som han påpekade
            att man i Finland valt att hålla kvar vid disciplinen i skolan,
            vilket länder som Sverige inte gjort.
          </p>
          <p xml:id="i-KHDbB2fqu1RvbeoZBbsG4u">
            Dagens skola kännetecknas allt mer av att elever skall lära sig
            på egen hand genom att själva söka information. Traditionella
            prov ersätts ofta av redovisningar och olika typer av grupparbeten,
            samtidigt som det blir allt viktigare att lärande måste vara roligt.
            Lärarrollen har kommit att undermineras och i allt större utsträckning
            enbart utgöra en organisatorisk funktion som skall uppmuntra fria
            studier och fritt forskande. Att så verkligen är fallet förstärks
            av den senaste rapporten från TIMSS som visar att Sverige har
            mindre undervisningstid än övriga länder som ingår i studien och
            mer tid för individuellt arbete, vilket också påverkar resultaten.
            Det är tydligt att eleverna behöver fler lärarledda lektioner
            i de aktuella ämnena av behöriga och kompetenta lärare.
          </p>
          <p xml:id="i-Ensrh4Z6YH4knNJiMovqku">
            För de elever som tidigt kan ta ansvar, som kommer från studievana
            hem och som är studiemotiverade, kan dessa studiemetoder fungera.
            Den många gånger kravlösa skolan riskerar dock att missgynna i
            första hand studiesvaga elever eftersom det ofta är dessa personer
            som behöver tydliga ramar och mål för att kunna prestera. Detta
            tillsammans med avskaffandet av betyg på grundskolans låg- och
            mellanstadium under 1970-talet, har främst kommit att drabba barn
            från hem utan studietraditioner, en bild som förstärks av en aktuell
            rapport från Institutet för arbetsmarknadspolitisk utvärdering
            (IFAU).
          </p>
          <p xml:id="i-N5EVutmS9H5gUSkp2JhQ1X">
            Att riksdagen beslutat att införa betyg från årskurs 6 i grundskolan
            är något positivt och ett steg i rätt riktning. Sverigedemokraterna
            menar dock att betyg skall införas redan i årskurs 4, då vi menar
            att barnen tidigt måste lära sig att tydliga utvärderingar och
            betyg är en naturlig och integrerad del av den svenska skolan,
            förutom andra fördelar betyg ger, inte minst ökade möjligheter
            att tidigt upptäcka barn i behov av stödinsatser.
          </p>
          <p xml:id="i-XRUuEaagb9uzWAh5Ss1Ugf">
            Att införa betyg i årskurs 4 ter sig dessutom mer naturligt då
            eleverna börjar ett nytt stadium, mellanstadiet. Att tidiga betyg
            har en positiv inverkan ser vi för övrigt i vårt grannland Finland,
            där man valt att hålla kvar vid betygen i de lägre årskurserna.
          </p>
          <p xml:id="i-VTwPKW7XBjmkRUS4sB29YA">
            Ett av huvudmålen med Sverigedemokraternas skolpolitik är att
            skapa en likvärdig skola där alla barn och ungdomar ges samma
            rättigheter, skyldigheter och möjligheter, en skola där ingen
            lämnas utanför och faller mellan stolarna. Vi är därför mycket
            tveksamma till förslaget att låta rektor sätta sammanfattande
            betyg i samhällsorienterande (SO) respektive naturorienterande
            (NO) ämnen i årskurs 6. För att en likvärdig skola skall vara
            möjlig krävs det att betygssättningen är likvärdig över hela landet,
            varför vi menar att denna möjlighet omedelbart skall tas bort.
          </p>
        </div>
        <div type="motSignatures">
          <list>
            <item xml:id="i-PoE7v92KB44BXQ2KQ4EE4d" who="i-9aV6a5JgMMU7racuNkrEgj">
              Richard Jomshof (SD)
            </item>
            <item xml:id="i-XhQ7aDkecrD6KFGDJZSYF5" who="i-TJXJRG7PGZM8NUN9QQ1EdE">
              Margareta Sandstedt (SD)
            </item>
          </list>
        </div>
      </div>
    </body>
  </text>
</TEI>
