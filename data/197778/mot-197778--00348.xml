<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00348">
  <teiHeader>
    <fileDesc>
      <titleStmt>
        <title>om löntagarägda företag</title>
        <author>av Olle Wästberg i Stockholm</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om löntagarägda företag</title>
          <idno type="rdwebb">G102348</idno>
          <rs type="number">348</rs>
          <ref type="dokument_url_text">http://data.riksdagen.se/dokument/G102348/text</ref>
          <ref type="dokument_url_html">http://data.riksdagen.se/dokument/G102348</ref>
          <ref type="dokumentstatus_url_xml">http://data.riksdagen.se/dokumentstatus/G102348</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8Nc7Pi4CxrPaJswNC5hQu6</idno>
            <name>OLLE WÄSTBERG</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LvksFfMPBp5ZPcB6gMeEeg" type="signed"/>
        <correspContext corresp="i-LvksFfMPBp5ZPcB6gMeEeg">
          <note type="signatory" corresp="i-8Nc7Pi4CxrPaJswNC5hQu6"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__348/mot_197778__348-001.pdf"/>
      <fw xml:id="i-W1FNSDsww8dqN9UBR7Nnqu">
        Motion 1977/78:348
      </fw>
      <div xml:id="i-QtiTkrZhJz55MuHtrP4FNZ" type="motHeader">
        <div xml:id="i-6WAZZ94djhwNTf7VnjB3o7" type="motTitle"/>
        <div xml:id="i-2ryRhGTKF9WNDiBBkn3au3" type="motSubmissionInfo"/>
      </div>
      <div xml:id="i-65sC1e2xV45pzz5v4Z6iAg" type="motBody">
        <div xml:id="i-UKnL9GkYZ98ZUYLg5mLFX">
          <p xml:id="i-JyeS3MAZkNYM5jLcg1LSGx" type="titleString">
            av Olle Wästberg i Stockholm om löntagarägda företag
          </p>
          <p xml:id="i-2jMBYSDmjyNV1yd6swUDTj">
            En liberal ekonomi karaktäriseras av att konsumenternas efterfrågan
            skall styra produktionen. Detta förutsätter både informerade konsumenter
            och konkurrens mellan flera fristående företag. Mot den bakgrunden
            är de senaste årens utveckling av strukturerna i svenskt näringsliv
            allvarlig. Genom sammanslagning av företag — där staten ju varit
            pådrivande — har en centralisering skett. Många tidigare självständiga
            små företag har sugits upp i stora konglomerat. För liberalen
            har alltid närheten mellan dem som fattar besluten och dem som
            berörts varit en helt central värdering. När det gäller ägandet
            och beslutsfattandet i företagen förutspådde t. ex. John Stuart
            Mill att utveck- lingen skulle leda till att sammanslutningar
            av anställda tog över de flesta företag. Från en liberal utgångspunkt
            är pluralism i ägandeformer värdefull. Det är inte lyckligt om
            alla företag har samma ägare — inte heller om endast en ägandeform
            finns. Därför är det positivt att det i svenskt näringsliv finns
            företag som ägs av privatpersoner, institutioner, stiftelser och
            staten. Likaså att det finns starka producent- och konsumentkooperativa
            företag. En ägandeform som i Sverige dock har spelat en helt undanskymd
            roll är de löntagarägda företagen. I Sverige är den löntagarkooperativa
            andelen av näringslivet försvinnande liten. Hur stor den är vet
            vi inte. En undersökning som Johan Bucht och Lennart Nordin 1973
            gjorde som trebetygsuppsats vid Göteborgs universitet visade att
            det då fanns 45 löntagarägda industriföretag, vilka sysselsatte
            sammanlagt ca 2400 personer. Utöver detta fanns inom tjänstesektorn
            åtskilliga löntagarkooperativa företag — t. ex. konsultföretag,
            reklambyråer. Det är inte sannolikt att siffrorna avsevärt ändrats
            under de senaste åren. Inte heller tycks intresset för att stimulera
            löntagarägda företag vara speciellt stort i Sverige. 1967 föreslog
            dock folkpartiet i utredningen Företagsdemokrati i utveckling
            en ny företagsform med ”en konstruktion som innebär att företagens
            behållna förmögenhet inte i vanlig bemärkelse ägs av någon enskild
            eller grupp av enskilda. Äganderätten har i dessa företag ersatts
            av ett förvaltarskap — i stället för aktier används förvaltarskapsbevis,
            som överlämnas till dem som varit anställda i företagen en viss
            minimitid, t. ex. ett år.” Folkpartigruppen valde att kalla denna
            typ av företag för F- företag. Syftet var att meddelägarskap i
            sådana företag dels skulle innebära medbestämmanderätt, dels rätt
            till vinstandel. Folkpartigruppen ville under- lätta bildandet
            av löntagarägda företag genom bl. a. befrielse från arvs- och
          </p>
          <p xml:id="i-TP6fNUBS5vWCYncQwgajtY">
            I Riksdagen 1977/78. 3 saml. Nr 348-354
          </p>
          <p xml:id="i-TNWMVYoUUGtJNSsbqAQEjc">
            Mot. 1977/78 348-354
          </p>
          <pb facs="riksdagen-motions-pdf/data/197778/mot_197778__348/mot_197778__348-002.pdf"/>
          <fw xml:id="i-Mxn472B5VFouU62dyxci8U">
            Mot. 1977/78:348 2
          </fw>
          <p xml:id="i-UsSgjpZsPdELATUKibJEqN">
            gåvoskatt vid överlåtelse av företag till de anställda. Vidare
            skulle skattelag- stiftningen utformas så att försäljning till
            de anställda underlättades. I juni 1977 anordnade Kooperativa
            institutet ett seminarium om företag som tagits över av de anställda.
            Seminariet visade bl. a. att intresset i andra länder — främst
            England — för lönkooperativa företag är långt större än i Sverige.
            Samtidigt redovisas i de av seminariet specialstuderade företagen
            en lägre sjukfrånvaro och att de anställda upplever en större
            arbetstillfredsstäl- lelse. Det går inte i dag att bedöma hur
            den lilla löntagarägda sektorn av näringslivet klarat sig i förhållande
            till andra företag. En komplikation är att företagen ofta övertagits
            av de anställda när de gamla ägarna inte längre trott på företagets
            framtid. Statens industriverk undersöker f. n. hur det gått för
            de löntagarägda företagen. Den 1977 tillsatta kooperationsutredningen
            har inget uttryckligt uppdrag att behandla löntagarkooperativa
            företag. Utredningen avser dock att ta fram visst material också
            vad det gäller denna form av kooperativt ägande. En större löntagarägd
            sektor av näringslivet är inte oförenlig med ett eventuellt införande
            av löntagarfonder, med den solidariska lönepolitiken eller med
            ett fortsatt utvecklande av medbestämmandet för de anställda.
            Tvärtom kan i detta arbete erfarenheterna från de helt löntagarägda
            företagen vara av betydande värde. Det är inte sannolikt att företag
            som helt ägs av de egna anställda och där de anställda står för
            det huvudsakliga kapitaltillskottet kommer att spela någon dominerande
            roll i svensk ekonomi. Det är hittills enbart små företag som
            övertagits av de anställda. Det finns dock anledning att underlätta
            för de anställda som vill överta företag. Att de anställda fick
            större chans att ta över ett företag skulle troligen innebära
            en viss bromsning av tendensen att små företag köps upp av stora.
            Vidare är det sannolikt — vilket också erfarenheterna hittills
            visat — att de anställda upplever en större arbetstillfredsställelse
            om de själva äger det företag de arbetar i. Att företag med flera
            olika typer av ägande konkurrerar på marknaden är positivt. Dessutom
            kan de löntagarägda företagen ge väsent- liga uppslag till fortsatt
            utvecklingsarbete inom bl. a. företagsdemokratin. Det finns självfallet
            en rad olika sätt att stimulera till en ökad löntagarägd andel
            av näringslivet: De anställda skulle kunna få optionsrätt, dvs.
            rätt till förköp, vid försäljning av företag. Lättnader skulle
            kunna ges i vad gäller arvs- och gåvoskatt för den som skänker
            eller testamenterar ett företag till dess anställda. Lättnader
            i realisationsvinstbeskattningen skulle kunna ges till den som
            försäljer sitt företag till dess anställda. En särskild företagsform
            för löntagarägda företag kan vara nödvändig om denna sektor växer.
          </p>
          <pb facs="riksdagen-motions-pdf/data/197778/mot_197778__348/mot_197778__348-003.pdf"/>
          <fw xml:id="i-9nisZ8y7fCGCugpR4yafqA">
            Mot. 1977/78:348 3
          </fw>
          <p xml:id="i-YXfXGxE11fJ2UkaxrwUJdF">
            En särskild rådgivnings- och konsultservice för löntagarägda
            företag kan behöva byggas upp. Med hänvisning till ovanstående
            hemställs att riksdagen hos regeringen hemställer om förslag i
            syfte att underlätta för bildande av löntagarägda företag.
          </p>
          <p xml:id="i-QPqP6sqxkv2yMzkdw41YKg" type="date">
            Stockholm den 17 januari 1978
          </p>
          <div xml:id="i-JQZ7dJ4QpQAk2bxvLiutoi" type="signatureBlock">
            <list xml:id="i-56u8Htp44McT7HupEWdXKr">
              <item xml:id="i-FAKij9KSro6aQ81m4yDDY9" who="i-8Nc7Pi4CxrPaJswNC5hQu6" type="signature">
                OLLE WÄSTBERG (fp)
              </item>
              <item xml:id="i-SdLA28Frenniqq5NtyCHpd">
                i Stockholm)
              </item>
            </list>
          </div>
        </div>
      </div>
    </body>
  </text>
</TEI>
