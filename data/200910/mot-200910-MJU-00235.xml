<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00235">
  <teiHeader>
    <fileDesc>
      <titleStmt>
        <title>Liberalisering av skogsvårdslagen</title>
        <author corresp="i-N9Pi9YpD4nvtCEsVp2CGcX i-NirXfc8JiwP3Ssuz3NR6e2">av Staffan Danielsson och Annie Johansson (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Liberalisering av skogsvårdslagen</title>
          <idno type="rdwebb">GX02MJ235</idno>
          <rs type="number">MJ235</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ235/text</ref>
          <ref type="dokument_url_html">http://data.riksdagen.se/dokument/GX02MJ235</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ235</ref>
          <ref type="doc">http://data.riksdagen.se/fil/64F43350-8CF8-4C3A-8C9C-C724CB8642C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-N9Pi9YpD4nvtCEsVp2CGcX</idno>
            <name>Staffan Danielsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-NirXfc8JiwP3Ssuz3NR6e2</idno>
            <name>Annie Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GGR21idW9D9UXpRWbkzYZA" type="signed"/>
        <correspContext corresp="i-GGR21idW9D9UXpRWbkzYZA">
          <note type="signatory" corresp="i-N9Pi9YpD4nvtCEsVp2CGcX"/>
          <note type="signatory" corresp="i-NirXfc8JiwP3Ssuz3NR6e2"/>
        </correspContext>
        <correspAction xml:id="i-CmtiN13Eq6NkcCJD1EBvPT" type="numbering">
          <date when="2009-10-01"/>
        </correspAction>
        <correspAction xml:id="i-585aUq8b37WdujW6U2YivP" type="submission">
          <date when="2009-09-30"/>
        </correspAction>
        <correspAction xml:id="i-DtjacaDXKWjHMXZdKUrmX3" type="transfer">
          <date when="2009-09-28"/>
        </correspAction>
        <correspAction xml:id="i-4R9assMqiUkg1Y99RmH2ng" type="assigned"/>
        <correspContext corresp="i-4R9assMqiUkg1Y99RmH2ng">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EaqW7eK2Lz4aNP5BR9MTZf" type="motBody">
        <div xml:id="i-8HnuL6Fw3MD87hBWni9wgk" type="motProposal" subtype="förslag">
          <head xml:id="i-RBo2svaRFjr6bwLtG4EW7u">
            Förslag till riksdagsbeslut
          </head>
          <p xml:id="i-Nf6Bhe4zgBwtt2xAHcUyS6">
            Riksdagen tillkännager för regeringen som sin mening vad som
            anförs i motionen om att liberalisera skogsvårdslagen.
          </p>
        </div>
        <div xml:id="i-8zq16oxVRNidoXkijP2mi8" type="motContent">
          <head xml:id="i-NyrcD1JEg1mZj5Vf9Zzi7k" type="h1">
            Motivering
          </head>
          <p xml:id="i-Svv1wNKvDn1UC66xWhgf5W">
            Sverige är en demokrati som sätter äganderätten högt och som
            tror på ett liberalt samhälle där de enskilda individerna ges
            stor frihet att inom ramen för samhällets lagar själva ta ansvar
            för att förvalta sin egendom. Detta säkerställer engagemang, ansvar
            och mångfald och leder till att olika sätt att t.ex. bedriva företagande
            som jordbruk och skogsbruk prövas mot varandra vilket garanterar
            utveckling och ständig förbättring.
          </p>
          <p xml:id="i-B4rRrkQ9K6r9uZTz1xvRFb">
            Ändå agerar staten motsägelsefullt inom de gröna näringarna.
            Staten gynnar extensivare ekologiskt jordbruk, men förbjuder extensivare
            ekologiskt skogsbruk. Märkligt, men sant.
          </p>
          <p xml:id="i-JotMyVjNgZ2ejubCph4itL">
            Det är mycket intressant att analysera skillnaden mellan hur
            staten behandlar den enskildes äganderätt till sin jord respektive
            skog. Grundregeln borde ju vara att den som äger sin mark själv
            avgör hur den ska användas och brukas.
          </p>
          <p xml:id="i-QmaVGo6Cmpvi9HFmXqCkbS">
            Detta gäller i hygglig utsträckning inom jordbruket så länge
            man inte vill omföra åkermarken till skogsmark, detta torde kräva
            tillstånd. Men vill man bruka jorden extensivare utan insatser
            av t.ex. handelsgödsel och med mycket arealkrävande gröngödslingsgrödor
            är det grönt ljus. Staten t.o.m. uppmuntrar markägare och brukare
            till mer lågavkastande produktion genom frikostig statlig rådgivning
            utan kostnad och genom betydande statliga bidrag. Den enskilde
            markägaren avgör dock själv hur han eller hon vill bedriva sitt
            jordbruk. Staten nöjer sig med att rekommendera och stödja odlingssystem
            som ger lägre avkastning enligt mer ekologiska metoder och som
            inriktar sig på animalieproduktion.
          </p>
          <p xml:id="i-2i9Cjmwyb18cEzLbHfbMHh">
            Inom skogsbruket är den enskildes äganderätt mycket mera begränsad
            och kringränd. Många är de skogsägare som under decennier och
            sekel kämpat för att få bedriva skogsbruk på sin egen ägandes
            mark så som man själv vill. Harald Holmberg i Lycksele vill t.ex.
            nu avverka sin skog genom plockhuggning och inte genom kalavverkning.
            Han vill bevara en olikåldrig skog och fågellivet. Skogsstyrelsen
            hänvisar till skogsvårdslagen och både länsrätt och kammarrätt
            förbjuder Harald att avverka och föryngra sin egen ägandes skog
            så som han själv vill, utan han ska istället tvingas följa Skogsstyrelsens
            detaljerade anvisningar.
          </p>
          <p xml:id="i-ANe5c1Nqi6w2iuuaAmu3BH">
            Han måste kalavverka, och gör han inte det väntar mycket dryga
            efterräkningar genom stora bötesbelopp och kanske fängelse.
          </p>
          <p xml:id="i-Krvjuuc8ujTFsfFQELMxAx">
            Sammalunda behandlas den skogsägare som t.ex. vill bedriva ett
            ekologiskt skogsbruk med naturliga brukningsmetoder utan t.ex.
            röjning eller gallring och med självföryngring istället för plantering.
            Staten har genom sin skogsvårdslag alltså kriminaliserat den som
            så vill använda sin egen skog, och dömer ut kännbara straff till
            den som tycker annorlunda än staten om hur den ägda skogsmarken
            ska brukas.
          </p>
          <p xml:id="i-JodGNinzJXJz117eCU2mD6">
            Det finns exempel där skogsägare på 1960-talet ville behålla
            en del ek- och lövinslag i sitt skogsbruk, men ålades av staten
            att plantera granskog. Idag är förhållandet det motsatta, nu ställs
            istället krav på lövskogsinblandning! Sådana exempel att staten
            tycker diametralt olika med bara några decenniers mellanrum visar
            solklart på det principiellt tvivelaktiga i att staten ska besluta
            för alla skogsägares räkning precis hur de ska förvalta sin skog.
            Detta ger snarare enfald än mångfald.
          </p>
          <p xml:id="i-VER9rPixpSHZFJ9u2cRxSS">
            Äganderätten till marken finns på papperet hos skogsägaren, men
            det är staten som i detalj bestämmer hur skogsskötseln ska bedrivas,
            vilket alltså i hög grad inskränker skogsägarens äganderätt och
            näringsfrihet.
          </p>
          <p xml:id="i-YXiztCqPvWb7DNtZkGAbSC">
            Är detta rimligt? Om samhället i övrigt tror på marknadsekonomi
            och frihet under ansvar och på äganderätten och på en mångfald
            i företagandet så borde väl detta gälla även för brukandet av
            jord och skog?
          </p>
          <p xml:id="i-UkHq4j4GudSMDfN2hSYV1e">
            Vad är då orsaken till att staten i så hög grad tar över äganderätten
            i skogsbruket, och i så hög grad genom stimulanser vill påverka
            hur jordbruket ska bedrivas?
          </p>
          <p xml:id="i-2QBvXoHzwmqsZWhETe71Wx">
            Och vad är orsaken till att staten pekar med hela handen i en
            riktning vad gäller skogsbruket effektiv och uthållig produktion
            och i en helt annan riktning i jordbruket mer extensiv och ekologisk
            produktion.
          </p>
          <p xml:id="i-WYTJXHCEiKbtMsKvy5TmH">
            I korthet ligger nog mycket av förklaringen i att staten velat
            säkerställa en hög och uthållig produktion av virkesråvara till
            skogsindustrin, där efterfrågan alltid varit hög. Och staten har
            inte litat till marknadskrafterna utan har i lag detaljreglerat
            hur ett intensivt skogsbruk måste bedrivas. Omloppstiden för skog
            är ju också ett antal decennier.
          </p>
          <p xml:id="i-PvUnmXabXoF2fmSrMEf5qK">
            Inom jordbruket däremot har det under något sekel funnits ett
            överskott på mat på marknaden, den köpkraftiga efterfrågan har
            understigit tillgången. Därför har staten istället ägnat sig åt
            att begränsa jordbruksproduktionen med olika stimulanser, allt
            ifrån trädesbidrag och åläggande att inte odla mark till bidrag
            för att odla med mer ekologiska metoder.
          </p>
          <p xml:id="i-LLe4jmdUuioan1ry2LZs96">
            Inom skogsbruket är efterfrågan fortsatt hög på virkesråvara
            till trä- och pappersändamål samt i växande grad till energi i
            olika former. Detta torde enligt vår uppfattning leda till att
            skogsmarken i allt väsentligt används till en hög och uthållig
            produktion av timmer och massa- och energived alldeles oavsett
            skogsvårdslagens utformning. Vi har svårt att se varför inte lagen
            borde ses över och ge en större frihet åt markägarna så att det
            fåtal som vill bedriva ett mer ekologiskt eller naturligt skogsbruk
            också skulle få göra det på sin egen ägandes skog.
          </p>
          <p xml:id="i-GGNxPdtLvz5rXwZQ3UtUXR">
            Inom jordbruket närmar sig nu en situation liknande den som skogsbruket
            varit i i alla tider, dvs. en hög och uthållig efterfrågan på
            mat och energi. Vi menar inte att en jordvårdslag likt i skogen
            nu skulle införas som i detalj skulle säkerställa att åkermarken
            används för en hög och uthållig produktion av mat och energi.
            Nej, vi är övertygade om att grundfundamenten i marknadsekonomin,
            äganderätten och en fri handel, kommer att leda till ett ökat
            utbud av mat och energi när efterfrågan och därmed priset stiger.
          </p>
          <p xml:id="i-EhDYneGipJTXEMNoFuWJpQ">
            Vi föreslår mot denna bakgrund att riksdagen ger regeringen till
            känna att den bör utreda och återkomma med förslag om en liberalare
            skogsvårdslag i enlighet med vår motion.
          </p>
        </div>
        <div xml:id="i-F9gW9nY7iUX8DWPtdPVNsW" type="motSignatures">
          <list xml:id="i-V9xt6biNms1wuZEgA8PubV">
            <item xml:id="i-DY2icZ1XEpAJygtveJ6ppp" who="i-N9Pi9YpD4nvtCEsVp2CGcX">
              Staffan Danielsson (c)
            </item>
            <item xml:id="i-8UHivKZaXPssvQtDKphLku" who="i-NirXfc8JiwP3Ssuz3NR6e2">
              Annie Johansson (c)
            </item>
          </list>
        </div>
      </div>
    </body>
  </text>
</TEI>
