<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-03796">
  <teiHeader>
    <fileDesc>
      <titleStmt>
        <title>med anledning av prop. 2020/21:79 En tillfällig covid-19-lag</title>
        <author corresp="i-8voj19hLWTGJHkxNP79tRb">av Nooshi Dadgostar m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3796 av Nooshi Dadgostar m.fl. (V)</title>
          <idno type="rdwebb">H8023796</idno>
          <rs type="number">3796</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8023796/text</ref>
          <ref type="dokument_url_html">http://data.riksdagen.se/dokument/H8023796</ref>
          <ref type="dokumentstatus_url_xml">http://data.riksdagen.se/dokumentstatus/H8023796</ref>
          <ref type="docx">http://data.riksdagen.se/fil/9B1CA520-9AB0-430B-AE7F-26D60A19C620</ref>
          <ref type="pdf">http://data.riksdagen.se/fil/4DE7694C-1723-4DA7-B12A-57935DB4C18F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JyvZH6rFMBCZRHcWirBgmE" type="basedOn"/>
        <correspContext corresp="i-JyvZH6rFMBCZRHcWirBgmE">
          <ref>Proposition 2020/21:79</ref>
        </correspContext>
        <correspAction xml:id="i-5ibpiSQGH1o374F3RvzkBz" type="signed"/>
        <correspContext corresp="i-5ibpiSQGH1o374F3RvzkBz">
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-362BnuasD33fH1JSksSoLz" type="dismissed">
          <date when="2021-01-05"/>
        </correspAction>
        <correspAction xml:id="i-UBuGh3itWeKB1e3g61HPYr" type="referred">
          <date when="2021-01-05"/>
        </correspAction>
        <correspAction xml:id="i-4BC1E4AQfkQkvc1QAWVS4A" type="submitted">
          <date when="2021-01-05"/>
          <time when="15:42:49"/>
        </correspAction>
        <correspAction xml:id="i-RwynW14YTzXEgnZsEeQFvw" type="reviewed">
          <date when="2021-01-05"/>
          <time when="17:03:42"/>
        </correspAction>
        <correspAction xml:id="i-SwxMJzLjZLeG2DU3nCTkZx" type="assigned">
          <date when="2021-01-08"/>
          <time when="11:06:13"/>
        </correspAction>
        <correspContext corresp="i-SwxMJzLjZLeG2DU3nCTkZx">
          <ref type="assignedTo">Socialutskottet</ref>
        </correspContext>
        <correspAction xml:id="i-LrMvrM1xMssRuf7pc86ndz" type="behandlas_i"/>
        <correspContext corresp="i-LrMvrM1xMssRuf7pc86ndz">
          <ref type="uppgift">2020/21:SoU23</ref>
          <ref type="ref_dok_id">H801SoU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU23</ref>
          <ref type="ref_dok_titel">En tillfällig covid-19-lag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PG7Sadu5B82UuKBeGx9mDx" type="motHeader">
        <div xml:id="i-2d5nwQyVho9U8WsvSKD1C1" type="motTitle">
          Motion till riksdagen 2020/21:3796 av Nooshi Dadgostar m.fl.
          (V) med anledning av prop. 2020/21:79 En tillfällig covid-19-lag
        </div>
      </div>
      <div xml:id="i-Ue4EvyKdzmUim1eVZ55Qwz" type="motBody">
        <div xml:id="i-EWb4xK4YnS6rUaLWYhqD7z" type="motProposal" subtype="förslag">
          <head xml:id="i-QCjc17UBJo5WRAm98jk2qr">
            Förslag till riksdagsbeslut
          </head>
          <list xml:id="i-STGSX9JH6QytxcXzYgHNVi" style="ol">
            <item xml:id="i-S49YqYrKsqtGqfeCYaog3">
              Riksdagen ställer sig bakom det som anförs i motionen om att
              giltighetstiden för de föreskrifter och beslut som meddelas med
              stöd av den tillfälliga lagen bör regleras och omprövas kontinuerligt
              och tillkännager detta för regeringen.
            </item>
            <item xml:id="i-XEaUEwQgGsM8W4jf5hij6v">
              Riksdagen ställer sig bakom det som anförs i motionen om att
              tiden som regeringen har på sig för att underställa de föreskrifter
              som har meddelats med stöd av den tillfälliga lagen en prövning
              i riksdagen bör förkortas till ”omgående” och tillkännager detta
              för regeringen.
            </item>
            <item xml:id="i-WMpMvJgq4tkbo2d5DJ9rPB">
              Riksdagen ställer sig bakom det som anförs i motionen om att
              ändra formuleringen ”andra åtgärder för att förhindra smittspridningen”
              till ”andra åtgärder av liknande karaktär för att förhindra smittspridningen”
              under paragraferna 7–10 och tillkännager detta för regeringen.
            </item>
            <item xml:id="i-JEzopHdEwXQaBdiRzhoX4g">
              Riksdagen ställer sig bakom det som anförs i motionen om att
              12 § ”Förbud mot att samlas i ett sällskap av en viss storlek”
              stryks ur lagstiftningen och tillkännager detta för regeringen.
            </item>
          </list>
        </div>
        <div xml:id="i-64ByDCUrNZ1NYTrNMCCR2Z" type="motContent">
          <head xml:id="i-7q8DBknXeBLau6afMFxiZf" type="h1">
            Motivering
          </head>
          <p xml:id="i-7rTbgmjCCh64hS6UYctYxb">
            I propositionen föreslås en ny lag som möjliggör införandet av
            särskilda begränsningar avseende allmänna sammankomster och offentliga
            tillställningar, platser för fritids- eller kulturverksamhet,
            handelsplatser, kollektivtrafik och inrikes flygtrafik samt platser
            för privata sammankomster i syfte att förhindra spridning av sjukdomen
            covid-19. Den nya lagen är avsedd att möjliggöra träffsäkra åtgärder
            som inte i onödan hindrar sådan verksamhet som kan genomföras
            på ett från smittskyddssynpunkt säkert sätt.
          </p>
          <p xml:id="i-LKLD97FcvGxwe27cqALqSE">
            Vänsterpartiet ser nyttan med en ny lagstiftning som syftar till
            att minska smitts­pridningen i landet. Vi anser dock att regeringens
            hantering av framtagandet av den nya lagstiftningen är mycket
            bristfällig. Vi delar Lagrådets mening att det borde ha stått
            klart för regeringen redan när de tillfälliga bemyndigandena upphörde
            att gälla under sommaren att det fanns ett behov av att ha ett
            ändamålsenligt regelverk i kraft för att kunna säkerställa beredskapen
            för att hantera en eventuellt ökad smittspridning under hösten.
            Regeringens dåliga framförhållning och beredskap har bidragit
            till att tidsfristen för remissinstanserna förkortats kraftigt
            samt försvårat för oppositionen att fördjupa sig i vilka konsekvenser
            den föreslagna lagstiftningen kan få för samhället i stort. Hanteringen
            ställer därför stora krav på löpande uppföljning av lagen och
            vid eventuellt behov av ytterligare lagstiftning, på grund av
            ökad smittspridning, bör regeringen involvera oppositionen i ett
            tidigare skede av processen.
          </p>
          <p xml:id="i-4Mcr6aubeGe389eqo1yymo">
            För Vänsterpartiet är det ytterst viktigt att en ny covid-19-lag
            används med stor försiktighet. Lagen och dess bemyndiganden bör
            enbart användas när inga andra tillgängliga åtgärder har visat
            sig tillräckliga. Alla förslag till inskränkningar av människors
            rörelsefrihet måste vara tidsbegränsade och proportionella i förhållande
            till sitt syfte och tillämpningen av lagen måste vara transparent
            och tydlig. Mot bakgrund av detta vill vi slå fast att de bestämmelser
            som föreslås i den föreliggande lagen inte utan vidare bör eller
            kan användas som grund för mer allmän lagstiftning om extra­ordinära
            befogenheter och begränsningar vid kriser i fredstid.
          </p>
          <p xml:id="i-Nkt6Rcs3wYaNFLrSPnc8gg">
            Vänsterpartiet vill även understryka att lagförslaget kan få
            en mycket negativ inverkan på folkhälsan. Vi anser därför att
            särskild hänsyn bör tas till barn och unga samt personer med fysiska
            eller psykiska funktionsnedsättningar och deras särskilda behov
            av bibehållen hälsa även under en pandemi. Vi vill också framhålla
            att tillämpningen av lagen kommer att få mer negativa och mer
            långtgående konsekvenser för ekonomiskt utsatta grupper i samhället.
            Personer som bor och lever trångt drabbas hårdare när aktiviteter
            och sociala mötesplatser stängs ned. För många människor är tillgången
            till ett bibliotek en förutsättning för att kunna studera eller
            göra sina ärenden på internet.
          </p>
          <p xml:id="i-MFRE7tiSEUqyGtcUZfWCwp">
            Vänsterpartiet välkomnar regeringens förslag att giltighetstiden
            för lagen, och de följdändringar i ordningslagen som föreslås
            i propositionen, begränsas t.o.m. utgången av september 2021.
            I likhet med riksdagens ombudsmän och Folkhälsomyndigheten anser
            vi dock att det är ytterst viktigt att även de föreskrifter och
            beslut som meddelas med stöd av den tillfälliga lagen inte gäller
            längre än vad som är absolut nödvändigt. Vi förordar därför att
            giltighetstiden för de föreskrifter och beslut som meddelas med
            stöd av lagen bör regleras och omprövas kontinuerligt. Detta bör
            riksdagen som sin mening ge regeringen till känna.
          </p>
          <p xml:id="i-WWWubYi4HVigB5gGuYGqsx">
            I propositionen föreslås även att vissa av regeringens föreskrifter
            som har meddelats med stöd av den nya lagen inom en vecka, genom
            proposition i varje enskilt fall, ska underställas riksdagens
            prövning. I likhet med ett stort antal remissinstanser förordar
            Vänsterpartiet en kort tidsfrist. Som lagen är konstruerad så
            kommer riksdagens möjlighet att påverka regeringens beslut att
            vara mycket begränsad. I syfte att öka riksdagens möjlighet att
            göra en proportionalitetsbedömning vid beslut om stora begränsningar
            av människors rörelsefrihet bör tiden som regeringen har på sig
            för att underställa de föreskrifter som har meddelats med stöd
            av den tillfälliga lagen en prövning i riksdagen förkortas till
            ”omgående”. Detta bör riksdagen som sin mening ge regeringen till
            känna.
          </p>
          <p xml:id="i-Ji5P4gae5iqSWinTYRk7MF">
            I sitt utlåtande lyfter Lagrådet frågan om samordning. Eftersom
            lagförslaget innebär att normgivningskompetens delegeras till
            regeringen, statliga myndigheter på såväl nationell som regional
            nivå samt kommuner finns det en risk för att föreskrifter och
            beslut bestäms på flera olika nivåer. Detta kan leda till att
            det blir svårt att dels överblicka det samlade ingreppet i de
            grundläggande fri- och rättigheterna, dels få klarhet i hur olika
            föreskrifter och beslut förhåller sig till varandra. Vänsterpartiet
            delar Lagrådets mening att det är av stor vikt att det finns en
            organisation på plats som garanterar en effektiv samordning inför
            antagandet av föreskrifter och beslut. För att riksdagen i sin
            tur ska ha möjlighet att fatta välgrundade beslut anser Vänsterpartiet
            att regeringen bör ha en samlad bild av de föreskrifter och beslut
            som fattas samt att de fortlöpande ska rapportera dessa till riksdagen.
          </p>
          <p xml:id="i-Ccq6WhnecqusC76GGs2iKD">
            Vidare delar Vänsterpartiet kammarrättens kritik mot formuleringen
            ”andra åtgärder för att förhindra smittspridningen”. I förslaget
            till lagtext under paragraferna 7–11 finns en exemplifierande
            uppräkning av vilka krav som föreskrifter om särskilda begränsningar
            får innehålla och som regeringen, eller den myndighet som regeringen
            bestämmer, får meddela. I respektive paragraf anges ”andra åtgärder
            för att förhindra smittspridningen”. I syfte att göra lagstiftningen
            tydligare och mer förutsägbar bör formuleringen ändras till ”andra
            åtgärder av liknande karaktär för att förhindra smittspridningen”.
            Detta bör riksdagen som sin mening ge regeringen till känna.
          </p>
          <p xml:id="i-4veLA3H6C9xgUkaGDpbnEe">
            I propositionen föreslås att regeringen ska få meddela föreskrifter
            om förbud mot att samlas i ett sällskap av en viss storlek på
            platser dit allmänheten har tillträde. Sådana föreskrifter ska
            dock inte innebära ett förbud som omfattar sällskap som tillhör
            samma hushåll. Vänsterpartiet delar inte regeringens bedömning
            att de integritetsrisker som kan uppstå, när tillsynsmyndigheten
            ska klargöra vilka relationer olika personer har till varandra
            för att kunna bedöma om en sammankomst är befogad eller inte,
            bör tolereras. Mot bakgrund av att föreskriften inte går att överklaga
            och att paragrafen kan innebära långtgående inskränkningar i den
            personliga friheten anser vi, i likhet med Folkhälsomyndigheten
            och juridiska fakultetsnämnden vid Lunds universitet, att 12 §
            ”Förbud mot att samlas i ett sällskap av en viss storlek” ska
            strykas ur lagstiftningen. Detta bör riksdagen som sin mening
            ge regeringen till känna.
          </p>
          <p xml:id="i-A1rGwb4g2fCq6eJBaBhctR">
            Regeringen föreslår även en motsvarande möjlighet att införa
            förbud mot att vistas i en park, på en badplats eller på någon
            annan liknande särskilt angiven plats, om det på platsen finns
            en påtaglig risk för trängsel. För många människor är möjligheten
            att komma ut och röra på sig i exempelvis en park eller annat
            grönområde nödvändigt för att kunna bibehålla sin hälsa. Detta
            kan vara särskilt viktigt för barn och unga och för personer som
            bor och lever trångt. Om stranden, lekparken eller grönområdet
            i ett visst område stängs ned helt kan det leda till att personer
            med begränsade resurser och utan tillgång till bil blir fast i
            det egna hemmet utan möjlighet till lek eller motion. Vänsterpartiet
            ser även problem med hur man ska kontrollera att ett sådant förbud
            efterföljs samt vem inom området som kan anses straffansvarig.
            Risken finns att personer som redan lever i ekonomisk utsatthet
            blir extra utsatta för påföljd, genom exempelvis böter, eftersom
            de i regel har sämre förutsättningar att följa förbud och restriktioner
            som dessa.
          </p>
          <p xml:id="i-M8cWzWwSQRLhaueghRhivy">
            Avslutningsvis vill vi lyfta frågan kring faran med muterade
            virus i samband med djurindustri. I vårt grannland Danmark upptäcktes
            exempelvis under det gångna året ett muterat covid-19-virus hos
            minkar inom pälsindustrin och nu kommer det rapporter om att danska
            minkfarmare för dialog med svenska minkfarmare om att flytta djur
            över gränsen. För Vänsterpartiet är det ytterst viktigt att regeringen
            säkerställer att det finns lagstiftning på plats för att skyndsamt
            kunna stänga ned exempelvis minkfarmar eller annan djurindustri
            i Sverige i det fall muterade virus skulle upptäckas även här.
          </p>
        </div>
        <div xml:id="i-bxbcbmaiiecpfBK331n9a" type="signatureBlock">
          <list xml:id="i-VjZht81o2z1cr7ELuX1yRx">
            <item xml:id="i-4HhybXfgfSVikxrKJgz7xp" type="signature">
              Nooshi Dadgostar (V)
            </item>
            <item xml:id="i-Sqy4TW7dDoccP4KRzybEhB" type="signature">
              Hanna Gunnarsson (V)
            </item>
            <item xml:id="i-Bj35wHXrw7PHccZRPRr7om" type="signature">
              Tony Haddou (V)
            </item>
            <item xml:id="i-G2ZiiaxoKSocbg5dkyqaK" type="signature">
              Maj Karlsson (V)
            </item>
            <item xml:id="i-JwiM72vvyvTCdUWikgvzVz" type="signature">
              Karin Rågsjö (V)
            </item>
            <item xml:id="i-5ADCR4nz5vgPitBX6t4nBH" type="signature">
              Håkan Svenneling (V)
            </item>
            <item xml:id="i-HevfrhTfLb9fCxwoMZnB5D" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
