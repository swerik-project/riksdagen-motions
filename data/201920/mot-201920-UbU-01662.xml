<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-01662">
  <teiHeader>
    <fileDesc>
      <titleStmt>
        <title>Översyn av efterlevnad av stöd i skolan till elever med autismspektrumtillstånd</title>
        <author corresp="i-9YKB8rsGppqRutMkVzzGbk">av Marta Obminska (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1662 av Marta Obminska (M)</title>
          <idno type="rdwebb">H7021662</idno>
          <rs type="number">1662</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H7021662/text</ref>
          <ref type="dokument_url_html">http://data.riksdagen.se/dokument/H7021662</ref>
          <ref type="dokumentstatus_url_xml">http://data.riksdagen.se/dokumentstatus/H7021662</ref>
          <ref type="docx">http://data.riksdagen.se/fil/29D9D0EB-1719-4B78-9317-4CF73324CE28</ref>
          <ref type="pdf">http://data.riksdagen.se/fil/7D517055-4DB0-4ABF-B198-2A956F0F9688</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ShAkreshEzSf7tPhyzV4N6" type="signed"/>
        <correspContext corresp="i-ShAkreshEzSf7tPhyzV4N6">
          <note type="signatory" corresp="i-9YKB8rsGppqRutMkVzzGbk"/>
        </correspContext>
        <correspAction xml:id="i-4N3H3bCkxh4QFEkAtryabH" type="submitted">
          <date when="2019-10-02"/>
          <time when="13:48:45"/>
        </correspAction>
        <correspAction xml:id="i-GisGTZp9ZnEeF7btKQCTRF" type="reviewed">
          <date when="2019-10-02"/>
          <time when="14:40:39"/>
        </correspAction>
        <correspAction xml:id="i-VmopYQe293V1ExvcaZERJW" type="referred">
          <date when="2019-10-11"/>
        </correspAction>
        <correspAction xml:id="i-TkTprQpUQQrWfRwJzUzYea" type="assigned">
          <date when="2020-05-07"/>
          <time when="16:33:09"/>
        </correspAction>
        <correspContext corresp="i-TkTprQpUQQrWfRwJzUzYea">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-68xKxQoZs6fTTQCpo2jrsZ" type="behandlas_i"/>
        <correspContext corresp="i-68xKxQoZs6fTTQCpo2jrsZ">
          <ref type="uppgift">2019/20:UbU12</ref>
          <ref type="ref_dok_id">H701UbU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU12</ref>
          <ref type="ref_dok_titel">Lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:1662 av Marta Obminska (M) Översyn
          av efterlevnad av stöd i skolan till elever med autismspektrumtillstånd
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UtoJzEAVqFx1UpT6sQVg9k">
            Förslag till riksdagsbeslut
          </head>
          <list>
            <item xml:id="i-Go1soujGwXepL5cNfGyaDx" sortKey="Yrkande 1">
              Riksdagen ställer sig bakom det som anförs i motionen om stöd
              för elever med funktionsnedsättning som befaras inte nå undervisningens
              mål och sin fulla potential, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head xml:id="i-BBCSzm36NEhr2wQuuBqzf8" type="h1">
            Motivering
          </head>
          <p xml:id="i-EAtZFsfBS83iwRC3j2cZ9C">
            Enligt en av portalparagraferna i skollagen (2010:800) är syftet
            med utbildningen att barn och elever ska inhämta och utveckla
            kunskaper. I utbildningen ska hänsyn tas till barns och elevers
            olika behov. Barn och elever ska ges stöd och stimulans så att
            de utvecklas så långt som möjligt. En strävan ska vara att uppväga
            skillnader i barnens och elevernas förutsättningar att tillgodogöra
            sig utbildningen.
          </p>
          <p xml:id="i-8iWwjQxRiNu3HPSsPtvqaV">
            Autismspektrumtillstånd innebär begränsningar inom områdena social
            interaktion, kommunikation och föreställningsförmåga. En betydande
            del av eleverna med autism­spektrumtillstånd har normal till hög
            begåvning. Många barn med autismspektrum­tillstånd har dessutom
            en ojämn begåvningsprofil. Det är inte ovanligt att eleverna har
            exempelvis en skolrelevant matematisk eller språklig talang.
          </p>
          <p xml:id="i-N9bdQC21ieyovhLspSaX25">
            Av skollagen framgår det att målgruppen för grundsärskolan och
            gymnasiesärskolan är barn och elever som inte kommer att kunna
            nå upp till den ordinarie skolans kun­skapskrav därför att de
            har en utvecklingsstörning. I skollagen blev det fastslaget att
            elever med autism, men utan utvecklingsstörning, inte tillhör
            målgruppen för grund­särskolan och gymnasiesärskolan. Detta innebär
            att många av dessa barn och elever ska gå integrerat i vanlig
            skola och att normalvariationen inom skolan idag är större bland
            eleverna än tidigare. Ofta behöver eleverna med autismspektrumtillstånd
            dock särskilt stöd i form av resurs (assistent), tekniska hjälpmedel
            eller anpassning av skollokaler.
          </p>
          <p xml:id="i-3LhCLPvoGK8XZYiTDSNvka">
            Enligt 3 kap. 2 § skollagen ska alla barn och elever i samtliga
            skolformer och i fritidshemmet ges den ledning och stimulans som
            de behöver i sitt lärande och sin personliga utveckling för att
            de utifrån sina egna förutsättningar ska kunna utvecklas så långt
            som möjligt enligt utbildningens mål. Elever som till följd av
            en funktionsned­sättning har svårt att uppfylla de olika kunskapskrav
            eller kravnivåer som finns ska ges stöd som syftar till att så
            långt som möjligt motverka funktionsnedsättningens konsek­venser.
            Dessutom ska elever som lätt når de kunskapskrav som minst ska
            uppnås eller de kravnivåer som gäller ges ledning och stimulans
            för att kunna nå längre i sin kunskapsutveckling.
          </p>
          <p xml:id="i-NnbLfs2BmL4R7YW8cbUHhB">
            I skollagen 3 kap. finns det även specifika bestämmelser om särskild
            bedömning av elevers kunskapsutveckling, extra anpassningar och
            särskilt stöd. Där anges att om det efter en sådan bedömning kan
            befaras att eleven inte kommer att uppnå de kunskaps­krav som
            anges där ska det skyndsamt planeras stöd eller göras en anmälan
            till rektorn och ytterligare om insatserna.
          </p>
          <p xml:id="i-65otYLYAkXXnmdyMA3nKUB">
            Även elever med funktionsnedsättning kan ha lätt att nå de kunskapskrav
            som minst ska uppnås eller de kravnivåer som gäller och nå längre
            i sin kunskapsutveckling (3 kap. 2 § skollagen), alltså sin fulla
            potential, men kan behöva rätt förutsättningar och stöd för att
            göra det.
          </p>
          <p xml:id="i-Muh4gAHghJPWmVPr89qPzF">
            Det kan vara svårt att upptäcka att en elev med neuropsykiatrisk
            funktionsnedsätt­ning också har en särskild begåvning. Ofta mognar
            deras förmågor ännu mer ojämnt än hos andra barn. De omogna sidorna
            och uttrycken hos eleven drar ofta till sig omgiv­ningens uppmärksamhet,
            vilket gör det svårare att se begåvningen. Begåvningen kan också
            vara ojämn. En elev kan exempelvis ha mycket stor kapacitet vad
            gäller logiskt tänkande och analysförmåga, men samtidigt ha ett
            lägre arbetsminne än jämnåriga. Många elever med autism och särskild
            begåvning förstår inte, och blir förvirrade av, skoluppgifter
            som är för enkla. I de flesta neuropsykiatriska funktionsnedsättningar
            ingår dessutom en oförmåga att göra det som känns meningslöst.
            Det gäller alltså att möta dessa elever i deras funktionsnedsättning,
            men också att bejaka det höga inlärningstempot och erbjuda eleven
            insatser i bägge riktningar.
            <ref target="i-5528tL9BeC3yZtJ47CgWov">
              [1]
            </ref>
          </p>
          <p xml:id="i-PsRfLrNE4NFQ16hJRKqrtb">
            Skollagen ska samläsas med skolförordningen (2011:185), läroplanerna
            och Skol-verkets allmänna råd. Enligt Skolverkets Arbete med extra
            anpassningar, särskilt stöd och åtgärdsprogram ska det ges stöd
            som syftar till att så långt som möjligt motverka funktionsnedsättningens
            konsekvenser. Det här innebär att eleven ska ges stöd, även om
            hon eller han når de kunskapskrav som minst ska uppnås.
          </p>
          <p xml:id="i-A3ZqCFfgZd7cdDNUbS2JtM">
            Den 1 juli 2016 ändrades skollagens bestämmelser om bidrag till
            enskilda huvudmän för förskolor och skolor i form av tilläggsbelopp
            för särskilt stöd till barn och elever. Genom ändringarna förtydligades
            att tilläggsbeloppet för en elev i behov av särskilt stöd ska
            vara individuellt bestämt utifrån elevens behov. Skolkostnadsutredningen
            hade bland annat i uppdrag att överväga och vid behov föreslå
            ändringar i dagens regler för beräkning av och beslut om bidrag
            till fristående skolor, med utgångspunkt att säker­ställa lika
            villkor. Det särskilda stödet ska så långt som möjligt motverka
            konsekven­serna av funktionsnedsättningen. I utredningen (SOU
            2016:66), som har lämnats över till utbildningsministern, föreslås
            ett antal förändringar i reglerna för hur kommunerna ger bidrag
            till fristående skolor. Dessa förslag innebär bland annat att
            ett nytt begrepp, strukturbelopp, införs. I strukturbeloppet ska
            ligga de resurser som fördelas efter barns och elevers olika behov
            och förutsättningar.
          </p>
          <p xml:id="i-XVQQhVC4thrCphTajHSzbh">
            Elever med funktionsnedsättning ges alltför ofta inte stöd och
            stimulans så att de både når kunskapsmålen och utvecklas så långt
            som möjligt. Dessutom minskar alltför många kommuner fortfarande
            på budgeten för tilläggsbelopp eller gör mer restriktiva bedömningar
            på individnivå, trots att elevernas funktionsnedsättning och behov
            av stöd inte har minskat. Alternativt så används inte tilläggsbeloppen
            fullt ut till de aktuella eleverna. Det har bland annat föräldranätverket
            Barn i behov konstaterat. Autism- och Aspergerförbundets skolenkät
            från år 2018 visar bland annat att måluppfyllelsen för ämnena
            svenska, engelska och matematik för elever med autism fortsatt
            är 44 procent – för grundsärskolan till och med 32 procent. Skolfrånvaron
            har ökat till 52 procent jämfört med 46 procent i enkäten år 2016.
            Det är i grundskolan och grundsärskolan som frånvaron har ökat
            sedan dess. 55 procent av barnen har frånvaro redan i grundskolans
            årskurs 1–3, vilket är en tydlig försämring sedan förra enkäten.
            Flickor har betydligt högre frånvaro än pojkar i årskurs 7–9,
            både i grundskolan och i grundsärskolan.
            <ref target="i-LkMYymBERR5fWtZrDBN3Z5">
              [2]
            </ref>
          </p>
          <p xml:id="i-9SpyK3Ti1qSiu93hyQTCTd">
            Det är av stor vikt att regeringen följer upp att rätten att
            ges stöd och stimulans för att nå kunskapsmålen och utvecklas
            så långt som möjligt gäller alla barn och elever, inklusive de
            med funktionsnedsättning. Särskilt stöd ska ges så att alla barn
            och elever ska kunna utvecklas så långt som möjligt, även över
            nivån godkänt. I Skolkommission­ens utredning (SOU 2017:35) uttrycker
            Autism- och Aspergerförbundet, i sitt remissvar, en besvikelse
            över att barn och elever med funktionsnedsättning inte får en
            tillräcklig del av de framtida satsningarna på skolan. De är däremot
            positiva till att Skolkommis­sionen anser att kommunerna ska få
            starta egna resursskolor och att Skolkommissionen bland annat
            vill se bättre uppföljningar av stödinsatserna i skolan.
          </p>
          <p xml:id="i-Xy2xRFsjJ3w33h4zJ3ZUaD">
            Kopplingen mellan neuropsykiatriska funktionsnedsättningar och
            risken för socialt utanförskap är väl känd. Enligt Arbetsförmedlingen
            kommer bland annat grupperna arbetslösa ungdomar med bristfällig
            utbildning och arbetslösa med funktionsnedsättning som innebär
            nedsatt arbetsförmåga mötas av stora svårigheter att snabbt finna
            arbete.
          </p>
          <p xml:id="i-5pt3RQGrTbovNvdoUQDsyh">
            Förutom mänskligt lidande resulterar utanförskap i kostnader
            för det offentliga. Att skära ner på särskilt stöd är att tänka
            ekonomiskt kortsiktigt och ha bristande förståelse för dessa barns
            behov och framtida liv. Enligt Skandias Utanförskapets pris började
            exempelvis 2 160 barn skolan i en större kommun år 2016. Av dem
            riskerar 277 att hamna utanför i samhället. Detta beräknas i sådana
            fall kosta samhället sammanlagt 4,4 miljarder kronor. En del av
            dem skulle kunna fångas upp om de fick rätt stöd i tid.
          </p>
          <p xml:id="i-AaunU6cQQMmSLqesYxSWza">
            Med anledning av ovanstående föreslår jag att regeringen överväger
            att göra en översyn av den faktiska efterlevnaden av regelverket
            som innebär att kommunerna och skolorna är skyldiga att, direkt
            eller indirekt, ge särskilt stöd om det kan befaras att en elev
            inte kommer att nå kunskapsmålen och utvecklas så långt som möjligt
            enligt utbildningens mål och extra anpassningar inom ramen för
            den ordinarie undervisningen inte har varit tillräckliga, och
            vid behov återkomma till riksdagen med en förtydligad och skärpt
            lagstiftning.
          </p>
        </div>
        <div type="motSignatures">
          <list>
            <item xml:id="i-HPjdxzkDpXFmYgBotMqbPf" who="i-9YKB8rsGppqRutMkVzzGbk">
              Marta Obminska (M)
            </item>
          </list>
        </div>
        <div type="motNotes">
          <noteGrp>
            <note xml:id="i-5528tL9BeC3yZtJ47CgWov">
              [1] Elever med särskild begåvning och NPF. Specialpedagogiska
              skolmyndigheten, 14 maj 2019.
            </note>
            <note xml:id="i-LkMYymBERR5fWtZrDBN3Z5">
              [2] Autism- och Aspergerförbundets skolenkät 2018.
            </note>
          </noteGrp>
        </div>
      </div>
    </body>
  </text>
</TEI>
