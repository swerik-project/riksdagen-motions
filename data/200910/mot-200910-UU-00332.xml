<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00332">
  <teiHeader>
    <fileDesc>
      <titleStmt>
        <title>Vitryssland</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vitryssland</title>
          <idno type="rdwebb">GX02U332</idno>
          <rs type="number">U332</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U332/text</ref>
          <ref type="dokument_url_html">http://data.riksdagen.se/dokument/GX02U332</ref>
          <ref type="dokumentstatus_url_xml">http://data.riksdagen.se/dokumentstatus/GX02U332</ref>
          <ref type="doc">http://data.riksdagen.se/fil/C009A8BD-9097-40BE-BFFB-AA3DAF54A134</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DYmmDqgWy9GW1B6Van7NKT" type="signed"/>
        <correspContext corresp="i-DYmmDqgWy9GW1B6Van7NKT">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction type="numbering" xml:id="i-3Nca2mAKeNTxdaH8Puac2R">
          <date when="2009-10-08"/>
        </correspAction>
        <correspAction type="submission" xml:id="i-7K49fVaB9Vjcmfb9pBAyG6">
          <date when="2009-10-06"/>
        </correspAction>
        <correspAction type="transfer" xml:id="i-9GPZkQnWnoNiM13fMS7k4X">
          <date when="2009-10-06"/>
        </correspAction>
        <correspAction type="assigned" xml:id="i-AMiAtAh1ANzqK2mUZEySsy"/>
        <correspContext corresp="i-AMiAtAh1ANzqK2mUZEySsy">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-QTXRYwtwpnpo5iM9gFj1Fs">
            Förslag till riksdagsbeslut
          </head>
          <list style="ol">
            <item xml:id="i-9hLaLhnZHPEZYWbxxpGxNn">
              Riksdagen tillkännager för regeringen som sin mening vad som
              anförs i motionen om en aktiv svensk Belaruspolitik med inriktning
              på stöd för demokrati och mänskliga rättigheter.
            </item>
            <item xml:id="i-AZ91x9eB2uZvUyqzTfGR2b">
              Riksdagen tillkännager för regeringen som sin mening vad som
              anförs i motionen om de försvunna politikerna.
            </item>
            <item xml:id="i-Fd54Q4zMraqxVj3Q4AbBEc">
              Riksdagen tillkännager för regeringen som sin mening vad som
              anförs i motionen om bristen på föreningsfrihet i Belarus.
            </item>
            <item xml:id="i-Gx9UuBiqRAvAxHM9CEQVYs">
              Riksdagen tillkännager för regeringen som sin mening vad som
              anförs i motionen om ett aktivt svenskt agerande för ett avskaffande
              av paragraf 193 i Belarus.
            </item>
            <item xml:id="i-U3wB6DBKrwG6bpJRe6B388">
              Riksdagen tillkännager för regeringen som sin mening vad som
              anförs i motionen om ett aktivt svenskt agerande inom ramen för
              det östliga partnerskapet för att upprätthålla kravet på en demokratisering
              av Belarus.
            </item>
          </list>
        </div>
        <div type="motContent">
          <head type="h1" xml:id="i-Cdf1tAGQsugZAHxstFtFM3">
            Motivering
          </head>
          <p xml:id="i-Ara6jVCsSehh1qXeHSwjsN">
            Vitryssland är troligen det enda land i Europa där den demokratiska
            utvecklingen på senare år gått åt fel håll. Demokratin urholkas,
            tidningar stängs, oppositionspolitiker fängslas, journalister
            döms till straffarbete och valresultat ogiltigförklaras av de
            internationella valobservatörerna. Oberoende organisationer och
            politiska partier får inte registreringstillstånd och deras medlemmar
            riskerar fängelsestraff.
          </p>
          <p xml:id="i-DgCF9vKEvDCoBTKXEom6G8">
            ILO har pekat ut Belarus som ett av fyra länder i världen där
            det sker flest kränkningar av mänskliga rättigheter i arbetslivet.
            Rapporter om fängslanden och förföljelser kommer dagligen eller
            så länge det finns journalister så kommer det att finnas fängelseceller,
            som en vitrysk författare uttryckt det. Flera oppositionspartier
            har under senare år förgäves ansökt om registrering. Den politiska
            oppositionen förtrycks, hotas och tystas samtidigt som regimens
            propaganda växer.
          </p>
          <p xml:id="i-CnRrXLFBSspTadpHejGkhG">
            Såväl uttalat oppositionella som ickepolitiska men oberoende
            organisationer har svårt att verka i Belarus då paragraf 193 i
            Belarus brottsbalk kriminaliserar all verksamhet i en ickeregistrerad
            organisation. Brottet är belagt med upp till två års fängelse.
            Hittills har 17 personer dömts enligt paragraf 193. Men paragrafen
            fungerar också avskräckande och många ickeregistrerade organisationer
            blir därför av med sina aktiva medlemmar samtidigt som de har
            svårt att värva nya.
          </p>
          <p xml:id="i-CW51j3j4TpzabWRraoZFdQ">
            Samtidigt fortsätter tusentals vitryssar att arbeta i ickeregistrerade
            organisationer trots hot om fängelse eller böter.
          </p>
          <p xml:id="i-AGqxq7NTC1SzR4yYfHSPHZ">
            Sedan år 2003 har drygt 400 enskilda organisationer stängts av
            vitryska myndigheter. Samtidigt avvisar Justitiedepartementet
            konsekvent nya registreringsansökningar från idéburna oberoende
            organisationer eller politiska partier. Senast nekades det nybildade
            kristdemokratiska partiet BCD registrering, efter att landets
            ledare hade förhandlat om det östliga partnerskapet med EU:s medlemsländer.
          </p>
          <p xml:id="i-R1AcQt6bmN3zFGeTgkMAkD">
            Även om den aktiva tillämpningen av paragraf 193 fortfarande
            är förhållandevis måttlig befarar föreningsaktiva att lagen ska
            bli mer aktuell igen inför det kommande presidentvalet för att
            hålla färgstarka oppositionella och aktivister borta från offentlighetens
            ljus.
          </p>
          <p xml:id="i-5yDHAgPGhAWXfxZTUsk5Zg">
            Genom att systematiskt och på politiska grunder avslå registreringsansökningar
            och via paragraf 193 utsätta samhällsengagerade medborgare för
            hot om fängelsestraff inskränker de belarusiska myndigheterna
            föreningsfriheten, och bryter därmed mot FN:s konvention om de
            medborgerliga och politiska rättigheterna.
          </p>
          <p xml:id="i-9AvKeqeR3r3wCpDCHPYQQZ">
            Sverige bör verka aktivt för att få den belarusiska regimen att
            respektera föreningsfriheten, bland annat genom ett avskaffande
            av paragraf 193.
          </p>
          <p xml:id="i-P6mTcNUUnVf389eyvRsk5e">
            Det senaste året har flera unga politiskt aktiva satts i fängelse
            för påhittade brott, blivit skickade att arbeta i Tjernobylförorenade
            områden eller tvingats till militärtjänst, allt i syfte att minska
            deras möjlighet att verka. Under 19992000 försvann fyra kända
            belarusiska oppositionella spårlöst och ingen vet var de finns
            eller vart de tagit vägen. De försvunna är förre inrikesministern
            Jury Zacharanka, förre talmannen Viktar Hantjar, affärsmannen
            Anatol Krasouski och journalisten Zmitser Zavadski. Det är viktigt
            att de vitryska myndigheterna slutför undersökningarna av försvinnandena,
            och om så inte sker att en internationell undersökning av dessa
            brott kommer till stånd. Politiskt engagemang eller medlemskap
            i fristående organisationer är alltså idag fortfarande förenat
            med många problem och risker i Belarus och trots löften om ett
            öppnare och mer demokratiskt klimat har regimen endast erbjudit
            omvärlden tomma löften.
          </p>
          <p xml:id="i-NmXTRLtSg3B2YNWfYiDvv6">
            EU:s nya Belaruspolitik som inneburit tillfälligt upphävande
            av visumrestriktioner för högt uppsatta statstjänstemän samt en
            blidare ton i den allmänna dialogen har väckt kritik hos många
            inom EU men också bland oppositionella i Belarus. De förändringar
            och eftergifter som regimen gjort har i de flesta fall endast
            varit kosmetiska eller kortlivade och det är väldigt viktigt att
            påtryckningarna från EU och omvärlden inte stagnerar så länge
            inga verkliga demokratiska reformer genomförts. Ett aktivt svenskt
            agerande inom ramen för det östliga partnerskapet kan bidra till
            att upprätthålla kraven på demokratisering av Belarus.
          </p>
          <p xml:id="i-AKBzGDiM4NtMj5FdV7LqER">
            Belarus förfaller också på andra sätt. Aids har drabbat landet
            hårt. 4 000 personer sägs ha drabbats av sjukdomen enligt offentliga
            beräkningar, men den siffran är med säkerhet långt ifrån den verkliga
            omfattningen. Många smittade har inte råd med mediciner. Tjernobylolyckan
            1986 hemsökte Belarus oerhört hårt.
          </p>
          <p xml:id="i-3tJaC4hSPfXeRAPPdn4UG7">
            Hundratusentals drabbades av det radioaktiva avfallet. 20 procent
            av jordbruksmarken strålades så kraftigt att den fortfarande inte
            går att använda. Vittnen beskriver hur den värst drabbade zonen
            fortfarande omgärdas av taggtråd där människor lever som i ett
            koncentrationsläger. Informationen från regimen om skadorna har
            brustit och många vet fortfarande inte om katastrofens verkliga
            effekter på deras liv.
          </p>
          <p xml:id="i-gFxpUwtdPUALWbEPr7pze">
            Vi får inte låta Belarus bli en bortglömd diktatur. Hos vitryssarna,
            kanske starkast bland de yngre, finns en längtan efter de mänskliga
            fri- och rättigheter som svenskar tar för givna. Sveriges uppgift
            är att hjälpa dessa människor att en gång få uppleva dessa rättigheter.
            För det krävs en aktiv svensk Belaruspolitik där det svenska arbetet
            särskilt inriktas på att stödja demokrati och mänskliga rättigheter.
          </p>
        </div>
        <div type="motSignatures">
          <list>
            <item xml:id="i-C7abZnTjExz5wJs5xm9cqm">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
