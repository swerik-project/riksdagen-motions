<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-02793">
  <teiHeader>
    <fileDesc>
      <titleStmt>
        <title>Psykiatrin – en samlad strategi</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2793 av Camilla Waltersson Grönvall m.fl. (M)</title>
          <idno type="rdwebb">H6022793</idno>
          <rs type="number">2793</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H6022793/text</ref>
          <ref type="dokument_url_html">http://data.riksdagen.se/dokument/H6022793</ref>
          <ref type="dokumentstatus_url_xml">http://data.riksdagen.se/dokumentstatus/H6022793</ref>
          <ref type="docx">http://data.riksdagen.se/fil/513D9BC2-5101-4BA9-A6CE-558E8D0C074C</ref>
          <ref type="pdf">http://data.riksdagen.se/fil/7E0C7BED-DF49-41A2-A9ED-9EDCFCD30F44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-L6XABVxBZnNtFtd49no3A2" type="signed"/>
        <correspContext corresp="i-L6XABVxBZnNtFtd49no3A2">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-ChDzdZDYwg4X9oGXyFy8Ta"/>
        </correspContext>
        <correspAction type="submitted" xml:id="i-E3NmYnxhz7LTwu8wGhzyNT">
          <date when="2018-11-30"/>
          <time when="14:06:14"/>
        </correspAction>
        <correspAction type="reviewed" xml:id="i-M2cMJQceoy4pv76wrCtsxw">
          <date when="2018-11-30"/>
          <time when="15:27:48"/>
        </correspAction>
        <correspAction type="referred" xml:id="i-2pnLvGuLsxkJ7Sd5kNSovL">
          <date when="2018-12-05"/>
        </correspAction>
        <correspAction type="assigned" xml:id="i-LZ8Zn2G4Sz9Xix1vK9TFAU">
          <date when="2019-06-24"/>
          <time when="12:28:03"/>
        </correspAction>
        <correspContext corresp="i-LZ8Zn2G4Sz9Xix1vK9TFAU">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-BafkRHARTUiQeXDiccfAbX"/>
        <correspContext corresp="i-BafkRHARTUiQeXDiccfAbX">
          <ref type="uppgift">2018/19:SoU8</ref>
          <ref type="ref_dok_id">H601SoU8</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU8</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-BZGtK5VGAE19YjB7V24oEJ"/>
        <correspContext corresp="i-BZGtK5VGAE19YjB7V24oEJ">
          <ref type="uppgift">2018/19:SoU15</ref>
          <ref type="ref_dok_id">H601SoU15</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU15</ref>
          <ref type="ref_dok_titel">Frågor om psykisk ohälsa</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2793 av Camilla Waltersson Grönvall m.fl. (M) Psykiatrin – en samlad strategi</div>
      </div>
      <div type="motBody">
        <div type="motProposal" subtype="förslag">
          <head xml:id="i-XMAaUt2FuFz9828mNF1bP5">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-X7MefksNaNABhpATBAybah">
              Riksdagen ställer sig bakom det som anförs i motionen om att
              ta fram en nationell strategi i syfte att stärka psykiatrin och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-7ptL4PQrdYuVEoscMAfH77">
            Motivering
          </head>
          <p xml:id="i-21SkTwBiXbjogxsb447nZS">
            Varje enskild människa är den viktigaste utgångspunkten och perspektivet
            för Moderaternas politik och vårt samhällsengagemang. Våra värderingar
            formas av vår syn på människan. Vi vill se till hela människan.
            Våra förslag tar utgångspunkt i att de allra flesta människor
            vill ta ansvar för och forma sina egna liv.
          </p>
          <p xml:id="i-BjTkLZ1uX3N5H46DVFCwwa">
            Vi vet att varje människa har stora förmågor och möjlighet att
            utveckla dessa, exempelvis med rätt utbildning och yrkeserfarenhet.
            Ofta växer och utvecklas människor som mest när de dels möter
            nya utmaningar, dels prövas när de ställs inför svåra livssituationer.
            Då behöver man ofta hjälp och stöd av anhöriga, vänner och det
            omgivande samhället.
          </p>
          <p xml:id="i-DWkFPB5HUwE6YmokQd5LZ3">
            En viktig utgångspunkt för Moderaternas syn på att stärka psykiatrin
            och möjligheterna att förbättra barns, ungas och vuxnas psykiska
            hälsa, är att psykiatrins verksamheter ska finansieras gemensamt,
            rättvist och solidariskt, ges efter behov och vara tillgänglig
            för alla, oavsett bakgrund och var man bor.
          </p>
          <p xml:id="i-AEBUCNCKyzv9vThDXvDBi8">
            Alla människor såväl unga som äldre med behov av psykiatrisk
            vård ska ha rätt till vård och i rätt tid. Långa väntetider inom
            psykiatrin är oacceptabla. Det handlar om människors liv och psykiska
            hälsa. Ingen ska behöva vänta på behandling så länge att det riskerar
            att bli livshotande.
          </p>
          <p xml:id="i-5LQyCJ2P2wmz1kjAtytBuo">
            Utvecklingen och erfarenheterna internationellt, i delar av Europa,
            inom den så kallade konsultationspsykiatrin som arbetar liaison,
            vilket innebär att olika specialiteter är integrerade i samma
            verksamhet ska bättre än idag metodiskt tas till vara av samhället.
            Detta innebär bland annat ökade möjligheter att delta i diagnostisk
            utredning och behandling. Därtill att påverka psykologiska faktorer
            i det somatiska vårdarbetet.
          </p>
          <p xml:id="i-ERd7tTg8rXeT4yCxH7B7Ho">
            Psykisk ohälsa är vanligt hos patienter i den somatiska vården.
            Detta upptäcks emellertid sällan och ingen behandling vidtas därmed.
            Ett bättre samarbete och omhändertagande av psykisk ohälsa i somatisk
            vård kan förbättra dels vårdens kvalitet, dels patienternas hälsa
            och bidra till att reducera de totala kostnaderna.
          </p>
          <p xml:id="i-E5Bg55AEkRPSMrwf1hhQiY">
            Psykiatrin har av olika skäl i stort separerats från resterande
            delar av hälso- och sjukvården. En riktning mot mer av möjligheter
            till psykiatrisk intervention för patienter med somatiska symptom
            och sjukdomar skulle kunna leda till minskad ohälsa.
            <ref target="i-K8zZSBiSLsxAGWMBiUCymC">
              [1]
            </ref>
          </p>
          <head type="h2" xml:id="i-9kraKsin82jUmMsMjtDsLv">
            Psykiatrin står inför stora problem och utmaningar
          </head>
          <p xml:id="i-8GEJcYcptUJ3tqkVuBhQKP">
            Den psykiska ohälsan är omfattande i Sverige. Ungefär mellan
            800 000 och 1 000 000 svenskar i arbetsför ålder har någon form
            av psykisk ohälsa. Kvinnor löper högre risk än män att drabbas
            av psykisk ohälsa. Den psykiska ohälsan bland unga i åldern 16
            till 24 år har tredubblats under de senaste tjugo åren.
            <ref target="i-V9cL3KJiSXftZCe1M9Q3Xe">
              [2]
            </ref>
            Kostnaderna för psykisk ohälsa i Sverige uppskattas och beräknas
            uppgå till omkring 70 miljarder kronor.
            <ref target="i-UqkWdZNFp22tejkss8defn">
              [3]
            </ref>
          </p>
          <p xml:id="i-PFTUqWERMS3rLKsxUtWeJt">
            Psykiatrin är utsatt för stor press. Det är svårt att rekrytera
            erfarna psykologer och bristen på medarbetare förväntas fortsätta
            att öka. Andra stora utmaningar handlar om otillräckliga system
            för kvalitetsutveckling, bristande samarbete mellan psykiatrin
            och övrig vård. Att själv få välja var och av vem man ska få sin
            vård är alltid viktigt; detta gäller inte minst för människor
            med psykisk ohälsa eller psykisk sjukdom.
          </p>
          <p xml:id="i-AzcC2itrseWmFuMNE8LgEA">
            Det finns fortfarande oklarheter gällande vem som bär vilket
            ansvar för att stödja och hjälpa barn och unga med psykisk ohälsa.
            Uppföljning saknas och det råder betydande skillnader vad gäller
            kvalitet och tillgänglighet. Stärk mångfalden av aktörer och valfriheten
            inom psykiatrin och beroendevården.
          </p>
          <p xml:id="i-6Nskvkvw9kNsJ2wsDmiykn">
            En uppföljning av tillgängligheten avseende satsningar på barns
            och ungas psykiska hälsa och utfall av vårdgarantin inom psykiatrin
            visar på omfattande utmaningar. Det handlar bland annat om att
            skillnaderna är stora mellan olika landsting och regioner. I vissa
            landsting får nära nog nio av tio patienter en första bedömning
            inom vårdgarantins gräns. I andra landsting får färre än fyra
            av tio barn och unga motsvarande.
            <ref target="i-5oRiSe6BFu41ujJ3vw78D3">
              [4]
            </ref>
          </p>
          <head type="h2" xml:id="i-GgMeKLqDUNZzjiPuUKSWAX">
            Otillräckliga system för kvalitetsutveckling
          </head>
          <p xml:id="i-Rw4qHg2AFUzqcgtAKVkP46">
            De senaste decennierna har det genomförts en rad statliga satsningar
            för att förbättra den psykiska hälsan. Såväl alliansregeringen
            som nuvarande regering har gett Myndigheten för vård- och omsorgsanalys
            i uppdrag att analysera och utvärdera de genomförda satsningarna.
            Dessa utvärderingar visar att satsningarna dels har varit berättigade,
            dels medfört att ett utvecklingsarbete kommit igång. Därtill att
            delar av satsningarna uppnått goda resultat.
          </p>
          <p xml:id="i-68F78UokuK63HtStUrhLXM">
            Myndighetens utvärdering visar emellertid också att satsningarna
            varit för kortsik­tiga och att det är nödvändigt att få hela samhället
            att bidra. Statens satsningar är visserligen nödvändiga, men samtidigt
            är de begränsade vilket medför att övriga berörda aktörer också
            måste bidra mer, exempelvis kommuner, landsting, regioner, skola,
            andra arbetsgivare och det civila samhället. Utöver dessa övergripande
            slutsatser är Myndigheten för vård- och omsorgsanalys mest centrala
            rekommendation att det krävs en ny, mer genomtänkt långsiktig
            strategi för en förbättrad psykisk hälsa.
            <ref target="i-SPH2vkPFbDKecvUaxNEp9o">
              [5]
            </ref>
            Vi delar denna bild.
          </p>
          <p xml:id="i-LSC7xAupfy8qYnyqzo7YPH">
            Det finns omfattande och omotiverade skillnader gällande kvalitet
            och praxis såväl inom den somatiska vården som inom psykiatrin.
            Det saknas i stor utsträckning forskning och evidensbaserade metoder.
            Detta är en stor brist då många patienter riskerar att inte få
            vård enligt bästa möjliga tillgängliga kunskaper och beprövade
            erfarenheter.
          </p>
          <p xml:id="i-AwiGjkQL9ihx6QZvzFD5hv">
            Därtill är följsamheten till flera av de nationella riktlinjerna
            låg. Det gäller till exempel de nationella riktlinjerna gällande
            psykosociala insatser vid schizofreni eller schizofreniliknande
            tillstånd. Det behövs en tydligare styrning och uppföljning. Därtill
            en struktur som kräver att arbetet ska ske mer evidensbaserat.
          </p>
          <p xml:id="i-XTxYNvMpefJipDJzcT8KaA">
            Kvalitet är inte ett enkelt eller självklart begrepp. Utan det
            bör definieras noggrant, helst i en systematisk samverkan mellan
            olika intressenter. Patientupplevd kvalitet i vården påverkas
            av många olika faktorer. Det gäller att vara lyhörd och intresserad
            av att också lyssna på vad patienterna anser om vården och bemötandet.
          </p>
          <p xml:id="i-5E7JDUzbVK85H4zJBqvZwU">
            Kvalitet uppstår i mötet mellan psykiatrins medarbetare och patienterna
            och brukarna och deras behov. Det är i dialog där medarbetarnas
            kunskaper tas till vara samtidigt som patienternas och brukarnas
            behov synliggörs och tillgodoses som den upplevda kvaliteten ökar,
            oavsett perspektiv.
          </p>
          <p xml:id="i-RYP4qJEkPDbhhc8fxmD5QT">
            Några saker som de allra flesta är överens om är viktigt när
            det handlar om kvalitet är att den upplevs som hög om det är lätt
            att snabbt få en tid för angelägen vård, om bemötandet upplevs
            som professionellt samt det allra viktigaste och avgörande om
            den psykiatriska vården ger bästa möjliga resultat.
          </p>
          <head type="h2" xml:id="i-AsHnmfSGj12Ku6EPdsA2hr">
            Bristande kompetensförsörjning och tillgänglighet
          </head>
          <p xml:id="i-XXwp4HRZvFRm8LXB33AYkV">
            Det är svårt att rekrytera erfarna psykologer till psykiatrin
            i Sverige. Bristen på personal inom psykiatrin förväntas därtill
            öka.
            <ref target="i-LpRETXkMGzTjrWgDpLijrn">
              [6]
            </ref>
          </p>
          <p xml:id="i-7zp28wQEsJ8q9M4gaZzRPu">
            Därtill kan denna brist komma att tillta när många av de som
            nu arbetar inom psykiatrin går i pension. Detta gäller exempelvis
            läkare med specialistkompetens i psykiatri. I samtliga landsting
            och regioner råder det brist på specialistsjuksköterskor. Statistiska
            centralbyrån, SCB, varnar särskilt för att det kan komma att uppstå
            en brist på över 11 000 specialistsjuksköterskor inom tio år.
            <ref target="i-RkG9hkhyQDM8aYUm6yMQVf">
              [7]
            </ref>
          </p>
          <p xml:id="i-5uhjrL7BuvGSXAb5qhLvwQ">
            Rekryteringsbehoven är omfattande och utmanande. Det behövs ett
            helhetsgrepp och arbetas fram en långsiktig nationell hållbar
            personalförsörjningsplan. Det är viktigt att det sker skyndsamt
            då det tar många år innan dagens utbildningsinsatser påverkar
            verkligheten i såväl psykiatrin som den somatiska vården.
          </p>
          <p xml:id="i-6gHAMahjfmtewyH3aL5b7w">
            Sveriges Kommuner och Landsting visar i sin uppföljning av tillgänglighet
            inom den särskilda satsningen på barn och ungas psykiska hälsa
            och tillgänglighet inom förstärkt vårdgaranti att utmaningarna
            är många och skillnaderna mellan olika landsting och regioner
            omfattande. Detta gäller exempelvis utfall av den förstärkta vårdgarantin.
          </p>
          <p xml:id="i-DckJHP5s48PSvXvndPYba3">
            Skillnaderna mellan olika landsting och regioner är omfattande.
            Färre än var tredje barn och unga får genomföra ett första besök
            hos barn- och ungdomspsykiatrin inom 30 dagar i Västerbotten,
            Kronoberg och Västernorrland. Detta jämfört med fler än nio av
            tio barn och unga i Gotland, Skåne och Stockholm.
            <ref target="i-PMsBicAChu7DPpkPFVZ2G4">
              [8]
            </ref>
          </p>
          <p xml:id="i-HgM1esWQK3jibPVjhYXfCb">
            Det är dock viktigt att komma ihåg att akutärenden inte ingår
            i denna uppföljning. Akut är akut och dessa patienter ska ges
            behandling på en gång. Viktigt är också att påminna om att målet
            inom den förstärkta vårdgarantin var att minst 90 procent ska
            få en första bedömning inom 30 dagar.
          </p>
          <p xml:id="i-KjLaAyUBQ5ZVX19gR67zA7">
            Det är centralt att betona att det inte finns en vårdgaranti
            för vuxna utan den avser endast barn och unga som behöver vård
            inom psykiatrin. Det tar ungefär 72 veckor i genomsnitt för att
            få relevant behandling, även om man har drabbats av en psykos.
            Det återstår mycket att göra innan skillnaderna är små eller försumbara
            avseende vilken psykiatrisk vård man får som patient.
          </p>
          <head type="h2" xml:id="i-C9UBUM6UqEEXhBTn6XMWWP">
            Bristande samarbete mellan psykiatri och övrig vård
          </head>
          <p xml:id="i-Ez6B53dLhySE2ZWLRvxs3U">
            Det finns en del som tyder på att patienter inom psykiatrin upplever
            att de är mindre delaktiga och informerade än patienter i den
            övriga somatiska vården.
            <ref target="i-Lt2eobGFGKY1hZXBR5WMAh">
              [9]
            </ref>
            Därtill gäller detta även i frågor som rör bemötande att patienter
            i psykiatrin upplever ett mindre bra bemötande än patienter inom
            den övriga somatiska vården.
            <ref target="i-HVGGXuBX54t1FheEhBGZ5u">
              [10]
            </ref>
          </p>
          <p xml:id="i-9Vie2c6FBXjtFKrrzs5KPh">
            Ett antal utredningar och i utförd tillsyn har det slagits fast
            att samordningen mellan vården och omsorgen brister. Detta gäller
            såväl den somatiska vården som inom psykiatrin.
            <ref target="i-7ynwWJn5LXiGeT8J3MzNga">
              [11]
            </ref>
            Det är tydligt att psykiatrin i Sverige till stora delar är och
            har varit åtskild från den somatiska vården. Därtill är det stor
            skillnad på att samverka och att samarbeta. Det är först när man
            på riktigt samarbetar som det kan uppstå riktigt djupa och långtgående
            positiva effekter för patienterna.
          </p>
          <p xml:id="i-Ca2o3MhtDz4gKTo3qkjfbv">
            Psykisk ohälsa är vanligt hos patienter i den somatiska vården.
            Detta upptäcks emellertid sällan och ingen behandling vidtas därmed.
            Ett bättre samarbete och omhändertagande av psykisk ohälsa i somatisk
            vård kan förbättra dels vårdens kvalitet, dels patienternas hälsa
            och bidra till att reducera de totala kostnaderna.
          </p>
          <p xml:id="i-U9EQk2VfKkyqnnJyrCVWBz">
            Det finns fortfarande oklarheter gällande vem som bär vilket
            ansvar att stödja och hjälpa barn och unga med psykisk ohälsa.
            Därtill vilket ansvar olika aktörer har för att samverka och samarbeta
            med varandra avseende att hjälpa en ung människa som mår psykisk
            dåligt.
          </p>
          <p xml:id="i-Xp7vy2Y6BjibqvmuXuhSQB">
            Därtill finns det stora regionala skillnader i hur väl samverkan
            fungerar mellan olika delar av vården. Detta gäller även att samordningen
            med aktörer som inte befinner sig i vård- och omsorgssektorn behöver
            utvecklas. Det rör kanske främst myndigheter såsom Arbetsförmedlingen
            och Försäkringskassan.
            <ref target="i-96qpCFPN7mTWPM2bprcMMV">
              [12]
            </ref>
          </p>
          <p xml:id="i-T5GC2oufpA6Hi8GzK5i7QZ">
            Därtill är det en betydande brist att den psykiatriska vården
            och idrotten inte samarbetar mer kring psykisk ohälsa. Många som
            är kunniga inom idrott, såväl aktiva som före detta aktiva utövare
            samt ledare, skulle kunna bidra med sina erfarenheter kring exempelvis
            stress och oro och vad det leder till för ens psykiska hälsa och
            vad man kan göra för att förbättra densamma.
          </p>
          <head type="h2" xml:id="i-PiY6ZypPsDLiYD37T1bW3Z">
            Betydande skillnader och avsaknad av uppföljning
          </head>
          <p xml:id="i-HwgSaSPV5G4D3pqLsNSskb">
            I Sverige är det relativt ovanligt med metodiska och evidensbaserade
            utvärderingar av insatser som bedrivs för att försöka förbättra
            situationen för människor med psykisk ohälsa. En viktig utmaning
            för framtiden bör vara att kunna åstadkomma mer uppföljning och
            utvärdering, inte minst av utfall av varje patients behandling
            och resultat.
          </p>
          <p xml:id="i-34yQV6Fe1Cj57gE2kRYwHD">
            Det finns en betydande avsaknad av systematisk uppföljning av
            psykiatrin i Sverige. Det är viktigt att kunna mäta effekterna
            av gjorda satsningar inom psykiatrin. För att kunna skapa en struktur
            med ett ständigt lärande av tidigare beprövade erfarenheter och
            forskning krävs en förändrad kultur som förväntar sig att varje
            ny satsning ska utvärderas ordentligt.
          </p>
          <p xml:id="i-BF4EjyoxXtm36AYHcmHAiR">
            Det finns en del goda exempel som Sverige skulle kunna ha nytta
            av att strukturerat analysera och lära av. Till dessa hör exempelvis
            hur Danmark och Norge agerar gällande möjligheter till tidig intervention
            vid psykiatrisk vård och behandling. Därtill i USA avseende Mayoklinikens
            betydande förmåga och kunnande att genomföra ett helhetstänkande.
          </p>
          <p xml:id="i-UxdNHQ8nq8iPfxx6X9Dibn">
            Det finns omotiverade skillnader vad gäller att personer med
            psykisk sjukdom inte får somatisk vård av samma kvalitet och att
            underbehandling förekommer.
            <ref target="i-DYKkTBRg5rqXWzNbTJY6im">
              [13]
            </ref>
            Det behövs långsiktiga nationella strategier för att se till
            att alla patienter får rätt behandling i rätt tid på rätt plats.
          </p>
          <head type="h2" xml:id="i-DYUYf98hDTDgRhie5UKS4W">
            Stigmatisering och utanförskap
          </head>
          <p xml:id="i-V5U6BX1gJLPurZZXt2jopa">
            Det är känt att personer med psykisk ohälsa riskerar att utsättas
            för fördomar och stigmatisering. Detta i sin tur riskerar att
            leda till högre barriärer för drabbade människor att söka vård
            och därtill ökade svårigheter att få ett arbete vilket i sig kan
            medföra ökade påfrestningar som försämrar den psykiska hälsan
            ytterligare.
          </p>
          <p xml:id="i-GxoGBG4Uf1QqCR32JvNPaR">
            Färre än hälften söker psykiatrisk vård som de skulle behöva
            få tillgång till. Färre än hälften får den psykiatriska vård de
            behöver. Det finns därtill en så kallad genetisk börda när det
            handlar om såväl psykisk ohälsa som psykisk sjukdom. Det handlar
            om föräldrar och barn som har samma symptom, diagnos eller sjukdom
            men vården saknar samordning av dessa fall.
          </p>
          <p xml:id="i-VdYnNKuLiaR6syF27dV6Ra">
            Det finns antistigmaprogram som syftar till att sprida information
            om psykisk ohälsa och stigma. De kan bidra till att ge mer kunskap
            och förändra attityder i samhället. Ett exempel som träder fram
            som ett gott exempel är det kanadensiska programmet Opening Minds.
            I detta program har utvecklats en modell för utvärdering av åtgärder
            för att minska stigmatisering.
          </p>
          <p xml:id="i-SWMpgmC4gcuMJvj5r4PZ8T">
            Detta kanadensiska program arbetar med att identifiera framgångsrika
            åtgärder och att kunna få fram vilka faktorer som är viktigast
            för att nå goda resultat. I programmet arbetar forskare inom respektive
            målgrupp som tagits fram för att stödja och delta i utvärderingen.
            Projektet finansieras årligen av staten.
          </p>
          <p xml:id="i-MsnaF83dEZY1ihFgrCQVno">
            Människor med psykisk ohälsa har oftare även sämre fysisk hälsa.
            Därtill riskerar de att dö i förtid. Såväl män som kvinnor med
            en psykisk sjukdom dör i genomsnitt femton respektive tjugo år
            tidigare än personer som inte lider av en psykisk sjukdom.
            <ref target="i-SYHS243P1wKVJNuNoYVm93">
              [14]
            </ref>
          </p>
          <head type="h2" xml:id="i-MZEck7jtqmcCuoYWNdfU1A">
            Mobbning – barns och ungas psykiska ohälsa
          </head>
          <p xml:id="i-Nd2cm7s9H8PPpjXfiUiUCe">
            Alltför många barn har upplevt psykiska besvär. Vart tionde barn
            i åldern 10–18 år har upplevt psykiska besvär. Två av tio har
            upplevt psykosomatiska besvär. Därtill har andelen barn och unga
            som får diagnosen neuropsykiatrisk funktionsnedsättning (ADHD)
            ökat. Det blir allt vanligare att alltfler barn och unga tillbringar
            alltmer tid på internet.
          </p>
          <p xml:id="i-KQdPRkMqF1WF47XBC4Kf9A">
            Det sker såväl anonyma som öppna kränkningar av barn och unga
            som ett led i pågående mobbning och trakasserier i skolan. Det
            är fullständigt oacceptabelt. Nätet har blivit ytterligare ett
            forum och redskap för de som håller på med mobbning. Möjligen
            driver själva tekniken fram ett nytt beteende och nya konflikter
            bland barn.
          </p>
          <p xml:id="i-Hv9k83B9XMy8DffqAV2SvV">
            I en undersökning uppgav vart sjätte barn och ungdom mellan tolv
            och sexton år att de var rädda för att bli kränkta och mobbade
            på internet. Bland unga tjejer var det en av fyra som uppgav att
            de är rädda för att bli kränkta. En tydlig signal i undersökningen
            är att över fyra av tio barn efterfrågar mer stöd av vuxna, hjälp
            att lära sig ett bra beteende på internet samt tydlig information
            om vad man ska göra om man blir utsatt för kränkningar. Därtill
            är fungerande samarbete mellan exempelvis socialtjänsten, BUP
            och elevhälsovården mycket viktigt.
          </p>
          <head type="h2" xml:id="i-AibA3XkH6kowZ8ZpKtA85k">
            Stärk psykiatrin – en nationell strategi
          </head>
          <p xml:id="i-GJGEq6HrdQL5aFMGYDuRVH">
            För att säkerställa att barn och unga snabbare skulle få tillgång
            till barn- och ungdoms­psykiatrin, BUP, införde Alliansen under
            sin regeringstid en skärpt vårdgaranti som innebar att ett första
            besök för bedömning inom BUP skulle erbjudas inom 30 dagar. Tyvärr
            har nuvarande regering tagit bort vårdgarantin, och utvecklingen
            under de senaste fyra åren är tredubblade köer till BUP.
            <ref target="i-Pjh3iPo8PJ2GGdpYmo2T64">
              [15]
            </ref>
          </p>
          <p xml:id="i-FqE9nCHwBnt6DRYBheu9ri">
            Vi föreslår i syfte att korta köerna till barn- och ungdomspsykiatrin
            ett återinförande av prestationsbaserade resurser och den förstärkta
            vårdgarantin. Därtill behöver orsaker bakom den ökande psykiska
            ohälsan utredas för att vidta hälsofrämjande och sjukdomsförebyggande
            insatser.
          </p>
          <p xml:id="i-6vE3jMwMc5c4Mv5pN7Mqok">
            För att korta köerna i vården har Moderaterna föreslagit en breddad
            och utvecklad kö-miljard. I detta prestationsbaserade system ingår
            ett återinförande av den förstärkta vårdgarantin för barn och
            unga med psykisk ohälsa. Målet för vårdgarantin ska på sikt vara
            att nå målet om ”0-3-30-30”. Dessutom avsätter Moderaterna 500
            miljoner kronor per år inom ramen för kö-miljarderna som förbättrar
            tillgängligheten till vård för barn och unga som drabbas av psykisk
            ohälsa.
          </p>
          <p xml:id="i-RTR2S2nFSCftKUpwvkc1Cj">
            Samordningen av elevhälsan ska förstärkas. Möjligheterna till
            barn- och familje­centraler ska utredas, där olika professioner
            arbetar tillsammans. Därutöver behöver suicidforskningen och -preventionen
            stärkas. Tillsyn och uppföljning av barn- och ungdomspsykiatrin
            ska prioriteras.
          </p>
          <p xml:id="i-CuHcgnFDCCUG9FtnWHFCa6">
            Ett exempel på hur suicidpreventionen utvecklas är införandet
            av en psykiatrisk akutbil i Stockholm. Akutbilen ser ut som en
            vanlig ambulans, men är utrustad med sittplatser i stället för
            bår. Den bemannas av specialistsjuksköterskor och dirigeras av
            SOS Alarm när det inkommer larm om risk för självmord. Andra åtgärder
            är till exempel ökad tillgänglighet till insatser i primärvården,
            så kallade första linjens insatser.
          </p>
          <p xml:id="i-BQEy1w9eUPgRCTTR38EbZ3">
            I arbetet med att ta fram en nationell strategi för att stärka
            psykiatrin och att minska den psykiska ohälsan är det viktigt
            att dra lärdomar av tidigare satsningar. Vi menar att den statliga
            delen av en fortsatt nationell satsning för att stärka psykiatrin
            och minska psykisk ohälsa bör ligga i linje med att se till att
            hela samhället involveras i det arbetet. Därtill att statliga
            insatser ska koncentreras kring sådant som bara staten kan göra
            eller kan ta ett avgörande samordningsansvar för.
          </p>
          <p xml:id="i-N2r82TSXuRULVEy27uwfJo">
            Fokus ska ligga på långsiktighet. Det hindrar inte att staten
            kan vara navet i att starta upp strukturerade försöksverksamheter,
            samtidigt ska dessa då ingå i ett metodiskt mer långsiktigt tänkande.
            Satsningar som kan vara hållbara på sikt. Därtill ska mätbara
            och uppföljningsbara mål tas fram. Sätt ökat fokus på analys och
            uppföljning. Säkerställ att skapa ökad delaktighet för patienter,
            brukare och deras anhöriga. Sammanställ och lär av tidigare erfarenheter,
            goda exempel och misstag. Det är helt centralt att tillsyn och
            uppföljning av psykiatrin stärks.
          </p>
          <p xml:id="i-7Gq3zqvTdTMNri3aTXAqEr">
            Betona därtill den stora betydelsen av mer samarbete mellan psykiatrin
            och primärvården. Många patienter i den somatiska vården bär på
            psykisk ohälsa. Den upptäcks dock alltför sällan och därmed sker
            ingen samlad behandling. Ett viktigt steg är att försöka se över
            kontinuiteten inom psykiatrin. Det behövs dels för att patienterna
            upplever ökad trygghet och kvalitet med en regelbundenhet i vem
            man träffar inom psykiatrin, dels kan det leda till kortare ledtider
            och ökade möjligheter att få rätt psykiatrisk vård i tid.
          </p>
          <p xml:id="i-B26gcKMU5qrEc1VC1AGbGU">
            Ledarskap, tydlighet och att återupprätta det medicinska ledningsansvaret
            inom psykiatrin är av väsentlig betydelse. Det finns inom den
            tyngre psykiatrin en relativt god kännedom och kunskap om vad
            som behöver utföras, men det motsvaras inte tillräckligt väl av
            vad som sedan görs i praktiken inom psykiatrin.
          </p>
          <p xml:id="i-R3grEZqE3igF8Cw2GqNXau">
            Det är viktigt att betona betydelsen av möjligheterna att kunna
            förebygga psykisk ohälsa för barn och unga genom mer samarbete
            mellan psykiatrin och elevhälsovården. Psykisk ohälsa bland unga
            fortsätter att öka. Det är viktigt att försöka ta fram ett tryggt
            stöd till anhöriga och brukare av psykiatrin i form av olika stödkontakter.
            Därtill är det viktigt att understryka betydelsen av att öka samarbetet
            mellan psykiatrin och den ideella sektorn, exempelvis idrottsföreningar
            och kulturen.
          </p>
          <p xml:id="i-WcjFH3cSNyWbwA3jGeFwNx">
            Väsentliga delar av långsiktiga strategier bör vara att se över
            och betona vikten av mer samarbete inom psykiatrin och missbruksvården.
            Därtill betona betydelsen av evidensbaserad behandling inom psykiatrin
            kopplat till missbruksvård. Vi vill pröva förutsättningarna för
            proaktiv förebyggande psykologisk behandling inom ramen för exempelvis
            företagshälsovård. Detta är ett eftersatt område, samtidigt som
            det inte borde vara det eftersom psykisk ohälsa som anledning
            till exempelvis sjukskrivning är vanligare än fysisk ohälsa.
          </p>
          <p xml:id="i-4NNFgH5Ds87geLiRLuzN4V">
            Patienternas säkerhet behöver stärkas. Ta fram strategier avseende
            metodisk uppföljning av bland annat kvalitet och väntetider inom
            psykiatrin. En väg framåt kan vara att ta tillvara digitaliseringens
            möjligheter för såväl patienter som personal inom psykiatrin.
            En digital kvalitetslista med väntetider inom den samlade psykiatrin
            bör övervägas.
          </p>
          <p xml:id="i-pL3zg9fc492wSLtWFhQJG">
            Det bör vara möjligt att försöka sluta ett samverkansavtal mellan
            berörda aktörer i syfte att se till att rätt vård ges i tid av
            hög kvalitet inom psykiatrin och den somatiska vården. En långsiktig
            del av en nationell handlingsplan bör understryka vikten av att
            pröva förutsättningarna för mer klinisk forskning inom psykiatrin.
            Betona vikten av att akademi och vårdkliniker inom psykiatrin
            arbetar mer tillsammans.
          </p>
          <p xml:id="i-B1ui2dyD1FLRnpqa4qNqP1">
            Vi föreslår att det tas fram en nationell strategi i syfte att
            stärka psykiatrin.
          </p>
        </div>
        <div type="motSignatures">
          <list>
            <item xml:id="i-9uUJQ8XuRoQt1r9nSwRjYR">
              Camilla Waltersson Grönvall (M)
            </item>
            <item xml:id="i-PghVz2nT1gzDm7UCYeUH5x">
              Johan Hultberg (M)
            </item>
            <item xml:id="i-NBJX44MpYk8WE5wjcd7eec">
              Ulrika Heindorff (M)
            </item>
            <item xml:id="i-WF5kTZZuY6AEcBUAN6DkoJ">
              Ulrika Jörgensen (M)
            </item>
            <item xml:id="i-FN2bpzvZD7Jbr5RLARZjnW">
              John Weinerhall (M)
            </item>
            <item xml:id="i-EAVmtP6L4AnoBJLEEgbcqA">
              Mattias Karlsson i Luleå (M)
            </item>
            <item xml:id="i-Crh4CTRXn91fFKQedfU38y">
              Kristina Axén Olin (M)
            </item>
          </list>
        </div>
        <div type="motNotes">
          <noteGrp>
            <note xml:id="i-K8zZSBiSLsxAGWMBiUCymC">
              [1] Läkartidningen, nr 41, 2015.
            </note>
            <note xml:id="i-V9cL3KJiSXftZCe1M9Q3Xe">
              [2] Hjärnrapporten 2014, Hjärnfonden, samt Försäkringskassan,
              Sjukfrånvaron i psykiska diagnoser, 2014.
            </note>
            <note xml:id="i-UqkWdZNFp22tejkss8defn">
              [3] Socialstyrelsen, nationell utvärdering 2013, samt Försäkringskassan,
              Sjukfrånvaron i psykiska diagnoser, 2014.
            </note>
            <note xml:id="i-5oRiSe6BFu41ujJ3vw78D3">
              [4] Sveriges Kommuner och Landsting, uppföljning av vårdgarantin,
              vantetider.se.
            </note>
            <note xml:id="i-SPH2vkPFbDKecvUaxNEp9o">
              [5] Myndigheten för vård- och omsorgsanalys, Psykisk hälsa –
              ett gemensamt ansvar, rapport 2015:10.
            </note>
            <note xml:id="i-LpRETXkMGzTjrWgDpLijrn">
              [6] Socialstyrelsen.
            </note>
            <note xml:id="i-RkG9hkhyQDM8aYUm6yMQVf">
              [7] Statistiska centralbyrån.
            </note>
            <note xml:id="i-PMsBicAChu7DPpkPFVZ2G4">
              [8] Sveriges Kommuner och Landsting, uppföljning av vårdgarantin,
              vantetider.se.
            </note>
            <note xml:id="i-Lt2eobGFGKY1hZXBR5WMAh">
              [9] Sveriges Kommuner och Landsting.
            </note>
            <note xml:id="i-HVGGXuBX54t1FheEhBGZ5u">
              [10] Socialstyrelsen.
            </note>
            <note xml:id="i-7ynwWJn5LXiGeT8J3MzNga">
              [11] Inspektionen för vård och omsorg, samt Socialstyrelsen.
            </note>
            <note xml:id="i-96qpCFPN7mTWPM2bprcMMV">
              [12] Socialstyrelsen.
            </note>
            <note xml:id="i-DYKkTBRg5rqXWzNbTJY6im">
              [13] Myndigheten för vård- och omsorgsanalys, 2014.
            </note>
            <note xml:id="i-SYHS243P1wKVJNuNoYVm93">
              [14] Socialstyrelsen.
            </note>
            <note xml:id="i-Pjh3iPo8PJ2GGdpYmo2T64">
              [15] Egna beräkningar av data hämtade från Sveriges Kommuner
              och Landsting.
            </note>
          </noteGrp>
        </div>
      </div>
    </body>
  </text>
</TEI>
