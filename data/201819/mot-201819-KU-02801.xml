<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-KU-02801">
  <teiHeader>
    <fileDesc>
      <titleStmt>
        <title>Religionsfrihet på riktigt</title>
        <author corresp="i-Lw92TAaAVgG8Kdf7YxhViy i-V7UFodKLft3oP8S6c3GFzd">av Markus Wiechel och Lars Andersson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2801 av Markus Wiechel och Lars Andersson (båda SD)</title>
          <idno type="rdwebb">H6022801</idno>
          <rs type="number">2801</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H6022801/text</ref>
          <ref type="dokument_url_html">http://data.riksdagen.se/dokument/H6022801</ref>
          <ref type="dokumentstatus_url_xml">http://data.riksdagen.se/dokumentstatus/H6022801</ref>
          <ref type="docx">http://data.riksdagen.se/fil/FCB63471-7BEB-4E26-98F9-57EFBD4581AD</ref>
          <ref type="pdf">http://data.riksdagen.se/fil/213365A7-E492-483A-A6EE-AE04B30C7EDF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-S82HiuhZXBPaJ6iJEKGjus" type="signed"/>
        <correspContext corresp="i-S82HiuhZXBPaJ6iJEKGjus">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-V7UFodKLft3oP8S6c3GFzd"/>
        </correspContext>
        <correspAction type="submitted" xml:id="i-7PkT8sRaWHZeyGfULHzrWs">
          <date when="2018-11-30"/>
          <time when="14:19:33"/>
        </correspAction>
        <correspAction type="reviewed" xml:id="i-QgJuc9PM2z2VmpmGqPgwsD">
          <date when="2018-11-30"/>
          <time when="15:31:09"/>
        </correspAction>
        <correspAction type="referred" xml:id="i-7QvVX159khD5eYFwUo4aD3">
          <date when="2018-12-05"/>
        </correspAction>
        <correspAction type="assigned" xml:id="i-SGSEcFrQFLrb5URyjubQEc">
          <date when="2019-06-24"/>
          <time when="13:16:54"/>
        </correspAction>
        <correspContext corresp="i-SGSEcFrQFLrb5URyjubQEc">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-YMacWXv5APa81af97BtdTD"/>
        <correspContext corresp="i-YMacWXv5APa81af97BtdTD">
          <ref type="uppgift">2018/19:KU27</ref>
          <ref type="ref_dok_id">H601KU27</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KU27</ref>
          <ref type="ref_dok_titel">Fri- och rättigheter, m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2801 av Markus Wiechel och Lars Andersson (båda SD) Religionsfrihet på riktigt</div>
      </div>
      <div type="motBody">
        <div type="motProposal" subtype="förslag">
          <head xml:id="i-C3GpEskNVG7K5Tn17idRui">
            Förslag till riksdagsbeslut
          </head>
          <list style="ol">
            <item xml:id="i-3fnB6wjnRgN8aPGZi9ibcH">
              Riksdagen ställer sig bakom det som anförs i motionen om att
              skriva in att Sverige är en sekulär stat i grundlagen och tillkännager
              detta för regeringen.
            </item>
            <item xml:id="i-W1jXEBpR6LN8CoKJRRUJRz">
              Riksdagen ställer sig bakom det som anförs i motionen om att
              religionsfriheten även innefattar frihet från religion och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-S8uKgkF7grn35nPWYdgvZU">
            Motivering
          </head>
          <p xml:id="i-2H6eaJ2Ym7LsnmBJLuMHzP">
            Den 26 oktober 1951 fick svenskarna religionsfrihet genom religionsfrihetslagen
            (1951:680). I och med detta fick svenskarna äntligen den självklara
            rätten att bekänna sig till vilken tro de vill eller att helt
            slippa bekänna sig till en tro. Idag garanteras religions­friheten
            dessutom av grundlagen samt av Europakonventionen (som sedan 1995
            är svensk lag) och i samband med att statskyrkan avskaffades den
            1 januari 2000 såg vi således slutet av en månghundraårig relation
            mellan stat och kyrka. Detta rimmar väl med svenskarnas generella
            vilja, då vi räknas som ett av världens mest sekulära länder.
            För svenskar har vårt kristna kulturarv en stor betydelse och
            vad som betraktas som kristna värderingar är således också någonting
            som betyder mycket för vårt samhälle, men religionen som sådan
            är till stor del att betrakta som historia.
          </p>
          <p xml:id="i-D9iiECRKGSJQL41fgXGcst">
            Alla människor har okränkbara mänskliga rättigheter, vilket innefattar
            rätten till åsikts- och religionsfrihet. Tankar, åsikter eller
            idéer bör i ett öppet samhälle få kritiseras, ifrågasättas, förlöjligas
            och förvrängas. Religiösa övertygelser måste respekteras, men
            också betraktas som åsikter, vilket personlig tro de facto också
            är. Tron grundar sig på att ett antal människor gemensamt håller
            den för sann, men den kan försvinna om den gemensamma uppfattningen
            upphör. Till skillnad från vetenskap existerar den med andra ord
            enbart för att det finns en övertygelse, inte för att det är fakta.
            Trots att de allra flesta håller med om att det är på detta vis
            har religionen idag fått en särställning i samhället. Vissa religioner
            inkluderar regler som i detalj ska styra olika människors liv,
            och vissa religioner har en mer offensiv framtoning än andra.
            Oavsett religion, bör det betraktas för vad det är och alla människor
            ska få den självklara friheten från andra människors tro.
          </p>
          <p xml:id="i-RirvJSc9AXETqrPDmNgA7e">
            Särbehandling av religiösa skäl har vid ett flertal tillfällen
            varit föremål för ställningstagande hos diskrimineringsombudsmannen,
            vilket visar på ett uppenbart problem. Vårt annars så sekulära
            samhälle har i flera fall tvingats vika sig för enskilda trosuppfattningar.
            Även om Sverige har lagfäst jämställdhet mellan kvinnor och män
            ser vi hur samhället backar för uppfattningar som inkräktar på
            religionsfriheten och friheten från religion. Att inte vilja ta
            en kvinna i hand eller påstå att hon är oren är inte bara diskriminering
            utan en skymf mot alla kvinnor. I några fall har religiösa och/eller
            traditionella skäl gått före kvinnors rättigheter, vilket än en
            gång varit tydligt genom handskakningsdomar och genom undantag
            i skollagen med hänvisning till just detta.
          </p>
          <p xml:id="i-JHvFC7Ex4WBe5JDv1pxgyu">
            Religion har blivit ett allt vanligare samtalsämne i Sverige
            och det finns signaler som visar att religion just nu är viktigare
            i samhället än vad det tidigare har varit. Det har även blivit
            ett allt vanligare inslag inom politiken där krav på särlagstiftning
            framförts i kombination med krav på specialanpassad kost inom
            den offentliga bespisningen, könssegregerad simundervisning eller
            offensiv och återkommande propaganda för en viss religiös åskådning
            i högtalare.
          </p>
          <p xml:id="i-XaSjzxPYQNoZcXbLwb6DiB">
            Religion är en privatsak, men när religion blir politik så är
            den inte längre en privatsak, då angår det alla. För ett sekulärt
            land som Sverige är det oerhört viktigt att politik och religion
            hålls åtskilt i lagstiftningen, samtidigt som det visas stor respekt
            för vårt kristna och hedniska arv samt enskildas individuella
            trosuppfattning. Av den anledningen bör det föras in i grundlagen
            att Sverige är ett sekulärt land. Regeringen bör även återkomma
            med förslag som tydliggör att religionsfriheten även innefattar
            frihet från religion.
          </p>
        </div>
        <div type="motSignatures">
          <list>
            <item xml:id="i-AGBTc9UHMnExYudBMR7sgM" who="i-Lw92TAaAVgG8Kdf7YxhViy">
              Markus Wiechel (SD)
            </item>
            <item xml:id="i-6sj4ouqYDibV1EegSJ5coe" who="i-V7UFodKLft3oP8S6c3GFzd">
              Lars Andersson (SD)
            </item>
          </list>
        </div>
      </div>
    </body>
  </text>
</TEI>
