<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-JuU-00021">
  <teiHeader>
    <fileDesc>
      <titleStmt>
        <title>med anledning av prop. 1996/97:131 Prövningstillstånd i hovrätten</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1996/97:131 Prövningstillstånd i hovrätten</title>
          <idno type="rdwebb">GK02Ju21</idno>
          <rs type="number">Ju21</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GK02Ju21/text</ref>
          <ref type="dokument_url_html">http://data.riksdagen.se/dokument/GK02Ju21</ref>
          <ref type="dokumentstatus_url_xml">http://data.riksdagen.se/dokumentstatus/GK02Ju21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction type="basedOn" xml:id="i-M4JrR7b4bjdTeU1ctyTQqD"/>
        <correspContext corresp="i-M4JrR7b4bjdTeU1ctyTQqD">
          <ref>Proposition 1996/97:131</ref>
        </correspContext>
        <correspAction xml:id="i-52uDAcFYRGJvaXxvviwv74" type="signed"/>
        <correspAction type="referral" xml:id="i-HvQydbJJFKKngPWFQ8FrdV">
          <date when="1997-03-21"/>
        </correspAction>
        <correspAction type="dismissal" xml:id="i-QmU7uPQ9edzxDu3VBAzrN5">
          <date when="1997-03-21"/>
        </correspAction>
        <correspAction type="submission" xml:id="i-KpYXK95cUkoFRcTGiBrMDJ">
          <date when="1997-03-20"/>
        </correspAction>
        <correspAction type="referral" xml:id="i-W2FLgtZ5RDYqo5XvuHD44y">
          <date when="1997-03-21"/>
        </correspAction>
        <correspAction type="dismissal" xml:id="i-Saf9aVVUKS3pgxfbsaViYS">
          <date when="1997-03-21"/>
        </correspAction>
        <correspAction type="submission" xml:id="i-NY362q5bgFC1D3LMAnNTnz">
          <date when="1997-03-20"/>
        </correspAction>
        <correspAction type="assigned" xml:id="i-GHKiBHw6LzTvSNaekjTCtP"/>
        <correspContext corresp="i-GHKiBHw6LzTvSNaekjTCtP">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_JU_0021/mot_199697_JU_0021-0001.pdf"/>
      <div type="motHeader" xml:id="i-CyuszEuaYRBPpciLwjswVH">
        <div type="motTitle" xml:id="i-ApVVAbhDpha3XsCSb1Cwdj"/>
        <div type="motSubmissionInfo" xml:id="i-W9F4ui2ZjUdZQ8iLWeqMsk"/>
      </div>
      <div type="motBody">
        <div>
          <p>Ju21</p>
          <p>Motion till riksdagen FIER :Ju21</p>
          <p>av Gudrun Schyman m.fl. (v)</p>
          <p>med anledning av prop. 1996/97:131 Prövningstillstånd i hovrätten</p>
          <p>Mot. 1996/97 Ju21—-25</p>
          <p>Rätten till fullständig prövning i två instanser har sedan lång tid varit ett 'undament i det svenska rättsväsendet. 1993 och 1994 genomfördes regler om prövningstillstånd i hovrätt, men dessa reformer innebar bara tämligen begränsade inskränkningar i rätten till fullständig tvåinstansprövning. Det nu öreliggande förslaget — ett generellt krav på prövningstillstånd i ledet mellan tingsrätt och hovrätt — innebär ett radikalt brott med hittills gällande principer.</p>
          <p>Propositionen</p>
          <p>Propositionens förslag innebär att det alltid skall krävas prövningstillstånd ör mål eller ärenden som överklagas från tinsrätten. Riksdagens ombudsmän, Justitiekanslern och riksåklagaren skall dock undantas från kravet på prövningstillstånd. De regler för prövningstillstånd som föreslås får anses som generösa. Tre hovrättsdomare skall delta i dispensprövningen.</p>
          <p>Vänsterpartiets inställning</p>
          <p>Ett rättsväsende som fungerar väl och har allmänhetens förtroende är ett av demokratins fundament. Det är tyvärr alltför lätt att i vår omvärld hitta exempel på vad brister i detta avseende kan leda till. Även om det inte saknats problem i det svenska domstolsväsendet har det ändå fungerat ganska väl ut rättssäkerhetssynpunkt och det omfattas av ett hyggligt om än sjunkande allmänt förtroende. Det måste vara en av våra lagstiftares viktigaste uppgifter att värna om detta förtroende och inte genom snabba och ogenomtänkta förändringar riskera att rasera vad som mödosamt byggts upp under lång tid. Lagrådet uttrycker i sitt yttrande oro över vad förslaget kan innebära för allmänhetens förtroende för rättskipningen och anser att det kan finnas skäl för särskilda åtgärder om utvecklingen går i den befarade riktningen. Vänsterpartiet anser att dessa farhågor utgör ett tillräckligt skäl för att avvisa förslaget. Allmänhetens tilltro till rättsväsendet får helt enkelt inte riskeras. De föreslagna förändringarna innebär att inget överklagande skall tas upp av hovrätten utan att denna först beviljat prövningstillstånd. Visserligen skall grunderna för beviljande av prövningstillstånd vara generösa, men det finns alltid risk att tillståndsprövningen påverkas av hovrättens arbetssituation. Framför allt har prövningstillstånd den svagheten att utgöra ett avsteg från den grundläggande principen om muntlighet i rättegången. Muntlighet är av avgörande betydelse för rättssäkerheten och säkerligen också för</p>
          <pb facs="riksdagen-motions-pdf/data/199697/mot_199697_JU_0021/mot_199697_JU_0021-0002.pdf"/>
          <p>allmänhetens förtroende för rättsskipningen. Man kan ju jämföra med den kritik för bristande rättssäkerhet i prövningsförfarandet som riktas mot Invandrarverket och Utlänningsnämnden. Den har bl.a. just gällt de stora svårigheterna att få till stånd muntlig handläggning. Rättegångsbalken 49 kap 13 $ föreslås i lagrådsremissen inledas: ”Prövningstillstånd får meddelas endast om — — —-”. Lagrådet menar att paragrafens inledning — prövningstillstånd ”får” meddelas — ger intrycket att hovrätten inte alltid behöver meddela prövningstillstånd när någon av dispensgrunderna föreligger. Formuleringen kan också genom ordet ”endast” ge intrycket att tillämpningen skall vara restriktiv. Nu har regeringen i sista ögonblicket ändrat den föreslagna lydelsen för att ta hänsyn till Lagrådets starka kritik på denna viktiga punkt. Rätten till omprövning i brottmål har internationellt uppfattats som så viktig att den slagits fast i grundläggande konventioner om mänskliga rättigheter som Sverige åtagit sig att följa. Det är fråga om artikel 2 i det sjunde  tilläggsprotokollet till Europakonventionen om de mänskliga rättigheterna och artikel 14:5 i 1966 års FN-konvention om medborgerliga och politiska rättigheter. Det finns inget avgörande av den europeiska domstolen för de mänskliga rättigheterna som behandlar frågan om en möjlighet att ansöka om prövningstillstånd är tillräckligt för att uppfylla tilläggsprotokollets krav på omprövning. I propositionen hänvisar man till att uttalanden i motiven till tilläggsprotokollet och av Europakommissionen ger betryggande säkerhet för att systemet med generellt krav på prövningstillstånd är förenligt med Europakonventionen. Men det finns också sådant som pekar i motsatt riktning och som inte redovisas i propositionen. I P. van Dijk och G.J.H. van Hoofs stora verk om Europakonventionen ”Theory and Practice of the European Convention on Human Rights” (Second Edition, Kluwer) sägs på sidan 509:</p>
          <p>Some countries have a system according to which persons who wish to appeal to a higher tribunal must in certain cases first apply for leave of appeal, which may be granted or refused. According to the explanatory memorandum such a procedure is in itself to be regarded as a form of review within the meaning of this Article. It may, however, be doubted if this interpretation is in conformity with the text of the article. The decision may be based upon reasons of expediency and does not necessarily imply a review of the conviction or sentence as Article 2 would seem to guarantee, but rather block such a review. Moreover, one may wonder whether such a decision can be said to always amount to a review ” by a higher tribunal”. In our opinion, the Strasbourg organs should be guided by the text and purpose of Article 2 rather than by the restrictive interpretation given thereto in the Explanatory Memorandum.</p>
          <p>FN:s kommitté för mänskliga rättigheter upprättade hösten 1995 en rapport om Sveriges tillämpning av FN-konventionen om medborgerliga och politiska rättigheter. Kommittén uttalade att det under vissa förhållanden kan uppkomma fråga om de år 1993 införda reglerna om prövningstillstånd i vissa brottmål står i överensstämmelse med artikel 14:5 i FN-konventionen. Regeringen förklarar i propositionen att Sverige lämnat ett missvisande underlag till kommittén och utgår från att ingen kritik kommer att riktas mot Sverige när uppgifterna från Sverige rättats.</p>
          <p>Mot. 1996/97Ju2P2</p>
          <pb facs="riksdagen-motions-pdf/data/199697/mot_199697_JU_0021/mot_199697_JU_0021-0003.pdf"/>
          <p>Mot. 1996/97Ju2B</p>
          <p>Lagrådet säger i sitt yttrande att det ”kan antas” att den föreslagna ord- ningen är förenlig med de internationella konventioner Sverige anslutit sig till. Vänsterpartiet anser att Sverige inte bör genomföra sådana ändringar av lagstiftningen som föreslagits och som mycket väl kan visa sig stå i strid med våra åtaganden att respektera de grundläggande mänskliga rättigheterna eller i vart fall ligga på gränsen till att bryta mot våra bindande konventions- åtaganden. Muntliga förhandlingar vid rättegångar hör till kärnan i vårt rättssystem. Det är nödvändigt att domstolen lyssnar på parternas argument och att vittnen hörs. Det är mycket svårt att bedöma trovärdigheten utifrån vad som bara finns i skrift. Tingsrätternas domskäl är ofta så kortfattade att det är omöjligt att bilda sig en tillförlitlig uppfattning om tingsrätten gjort en riktig bedömning genom att bara läsa domen. I vissa fall skall hovrätten skaffa in förhörsutskrifter eller bandupptagningar från förhören i tingsrätten när prövningstillståndsfrågan avgörs. Men det är inte de domare som avgör frågan om prövningstillstånd som lyssnar på banden. Det är i stället en föredragande som får lyssna och sedan referera innehållet för domarna. Det är självklart att detta system kommer att innebära en väsentlig försämring av rättssäkerheten. Om hovrätten verkligen kommer att genomföra tillståndsprövningen så generöst som man tänker sig i propositionen är det tveksamt om det verkligen blir något av den tänkta arbetsbesparingen. Handläggningstiderna lär tvärtom komma att förlängas genom den dubblerade prövningen. Om å andra sidan dessa höga ambitioner inte kan upprätthållas — tyvärr det troligaste scenariot — kommer ett antal mål, där hovrätten efter en fullständig prövning skulle ha ändrat tingsrättens dom, att vägras prövningstillstånd. Effekten kommer att bli en dramatiskt ökad misstro mot rättsväsendet. Det kan i sin tur få ödesdigra verkningar för medborgarnas tilltro till samhället. En annan konsekvens av förslaget som med säkerhet kan förutses är en stor ökning av antalet rättshaverister. Det kommer att betyda både ett svårt och långvarigt psykiskt lidande för många människor och samtidigt ökade kostnader för samhället. Många människor som inte kan acceptera en dom som gått dem emot i första instans är ändå beredda att foga sig i sitt öde efter att också ha förlorat målet efter en fullständig prövning med muntlig förhandling i andra instans. En skriftlig tillståndsprövning kommer aldrig att ge den enskilde samma subjektiva känsla av att ha fått ”en andra chans”. Antalet - JO-anmälningar, anmälningar mot Sverige till europeiska kommissionen för mänskliga rättigheter o s v kommer att öka starkt. Men viktigast av allt, förtroendet för Sverige som rättsstat kommer att minska. Det saknas en grundlig utvärdering av 1993 års prövningstillståndsreform som hade varit av stor vikt i detta lagstiftningsärende. Inte heller tycks någon utvärdering ha gjorts av det successivt utbyggda prövningstillstånds- förfarandet i kammarrätt. Det är också olyckligt att genomföra denna reform just nu när det pågår ett omfattande utredningsarbete avseende såväl rätte-</p>
          <pb facs="riksdagen-motions-pdf/data/199697/mot_199697_JU_0021/mot_199697_JU_0021-0004.pdf"/>
          <p>gångsbalkens regler om främst tingsrättsförfarandet som den organisatoriska strukturen inom domstolsväsendet.</p>
          <p>Hemställan</p>
          <p>Med hänvisning till det anförda hemställs att riksdagen avslår regeringens proposition 1996/97:131 Prövningstillstånd i hovrätten.</p>
          <p>Stockholm den 6 mars 1997</p>
          <p>Gudrun Schyman (v) Hans Andersson (v) Ingrid Burman (v) Lars Bäckström (v) Owe Hellberg (v) Tanja Linderborg (v) Eva Zetterberg (v)</p>
          <p>Alice Åström (v)</p>
          <p>Mot. 1996/97Ju24</p>
        </div>
      </div>
    </body>
  </text>
</TEI>
