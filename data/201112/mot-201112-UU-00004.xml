<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UU-00004">
  <teiHeader>
    <fileDesc>
      <titleStmt>
        <title>med anledning av skr. 2010/11:167 Biståndets resultat tema jämställdhet och kvinnors roll för utveckling</title>
        <author corresp="i-VFaAexqzCaq9JmKCfc1WJ9">av Julia Kronlid (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2010/11:167 Biståndets resultat tema jämställdhet och kvinnors roll för utveckling</title>
          <idno type="rdwebb">GZ02U4</idno>
          <rs type="number">U4</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GZ02U4/text</ref>
          <ref type="dokument_url_html">http://data.riksdagen.se/dokument/GZ02U4</ref>
          <ref type="dokumentstatus_url_xml">http://data.riksdagen.se/dokumentstatus/GZ02U4</ref>
          <ref type="doc">http://data.riksdagen.se/fil/52153630-05B1-4DF8-8909-D14B174ACA21</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-E9qzArHGBvZektyir7ChXB" type="basedOn"/>
        <correspContext corresp="i-E9qzArHGBvZektyir7ChXB">
          <ref>Regeringsskrivelse 2010/11:167</ref>
        </correspContext>
        <correspAction xml:id="i-U6wuKnrFzNHsL47FWvKsAL" type="signed"/>
        <correspContext corresp="i-U6wuKnrFzNHsL47FWvKsAL">
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction xml:id="i-HBZrs27z18LiSFCEJVniuL" type="submission">
          <date when="2011-10-03"/>
        </correspAction>
        <correspAction xml:id="i-VJkbBPbNG5ST3R9daxYeSR" type="referral">
          <date when="2011-10-03"/>
        </correspAction>
        <correspAction xml:id="i-GChSmneSyzgCfEHvyXuAFR" type="dismissal">
          <date when="2011-10-03"/>
        </correspAction>
        <correspAction xml:id="i-6FPW2K7EfFhmwjNT7bgomx" type="dismissal">
          <date when="2011-10-03"/>
        </correspAction>
        <correspAction xml:id="i-KiFhBC6jrmStPKJ4yavQCF" type="transfer">
          <date when="2011-09-30"/>
        </correspAction>
        <correspAction xml:id="i-HvoD5PXsPLZZAvQZF2YuxU" type="assigned"/>
        <correspContext corresp="i-HvoD5PXsPLZZAvQZF2YuxU">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8f9vMTh78TRMEEqnokgSUU" type="motBody">
        <div xml:id="i-Hvxra3DyYm4BF42d6M64Cn" type="motProposal" subtype="förslag">
          <head xml:id="i-Y2X9bsuDX2FDxoYoMY1D24">
            Förslag till riksdagsbeslut
          </head>
          <list xml:id="i-FqisdaWpsdyNmPjrEJY25G" style="ol">
            <item xml:id="i-NSBHuVeUek8APRthZTW61s">
              Riksdagen tillkännager för regeringen som sin mening vad som
              anförs i motionen om att i arbetet för jämställdhet bör en större
              prioritet ligga i satsningar för att bekämpa könsrelaterat våld
              och människohandel och för att öka kvinnors säkerhet och rättssäkerhet.
            </item>
            <item xml:id="i-7S58sYa6McevU8cAFS84Vj">
              Riksdagen tillkännager för regeringen som sin mening vad som
              anförs i motionen om att Sverige inte ska utöva påtryckningar
              på andra länder i fråga om abortlagar för att föra fram Sveriges
              liberala abortpolitik.
            </item>
            <item xml:id="i-EhyNqz2qhog6DWBfwmrBUp">
              Riksdagen tillkännager för regeringen som sin mening vad som
              anförs i motionen om att Sverige i arbetet för flickors rättigheter
              i högre grad bör stödja insatser för att minska antalet flickaborter.
            </item>
            <item xml:id="i-76v2wFkeYPrEfwzWsTyBce">
              Riksdagen tillkännager för regeringen som sin mening vad som
              anförs i motionen om att i arbetet för reproduktiv hälsa och rättigheter
              bör ett större fokus ligga på att minska antalet oönskade graviditeter
              och aborter, med den motivation som anförs i motionen.
            </item>
            <item xml:id="i-VrEsE5xoP6fuuxvhBfynps">
              Riksdagen tillkännager för regeringen som sin mening vad som
              anförs i motionen om att inte bedriva svensk genuspedagogik i
              andra länder.
            </item>
          </list>
        </div>
        <div xml:id="i-71Q9RLyNQwovstKQPCBJ2z" type="motContent">
          <head xml:id="i-MJavBLQXcEJvigmMuq4wnQ" type="h1">
            Motivering
          </head>
          <p xml:id="i-6CH7vv8uU3TALwvmdQVdSC">
            I regeringens skrivelse Biståndets resultat tema jämställdhet
            och kvinnors roll för utveckling lyfter regeringen upp fyra prioriterade
            teman: kvinnors politiska deltagande och inflytande, kvinnors
            ekonomiska aktörskap och arbetsvillkor, sexuell och reproduktiv
            hälsa och rättigheter samt kvinnors säkerhet inklusive bekämpning
            av könsrelaterat våld.
          </p>
          <p xml:id="i-DtAeYv7ZZ2yiz1qqWWTybx">
            Kvinnors situation är i många länder svår med en allvarlig diskriminering
            av kvinnor på många områden. De våldsyttringar och den diskriminering
            som kvinnor kan utsättas för i andra länder är i många fall ofattbara
            och ligger långt bortom den kvinnosyn och jämställdhet som råder
            i Sverige. Sverigedemokraterna instämmer i att insatser för att
            främja kvinnors mänskliga rättigheter och jämställdhet är en viktig
            fråga i biståndet. Våra prioriteringar inom detta område skiljer
            sig dock något.
          </p>
          <head xml:id="i-5zVaMos2JLWxY3ZwZbLP6m" type="h2">
            Våld mot kvinnor
          </head>
          <p xml:id="i-QhreD42LaxkjfHFivs8FSk">
            Det är svårt att inte beröras när det kommer rapporter om hur
            kvinnor utsätts för sexuella övergrepp och andra former av våldsyttringar
            i andra länder samtidigt som de ofta har en dålig rättssäkerhet.
            Att kvinnor riskerar att utsättas för hedersmord, lynchning eller
            offentlig avrättning på grund av våldtäkt eller sex utanför äktenskapet
            är oacceptabelt och något som vi i Sverige bör ta starkt avstånd
            ifrån och rikta insatser för att bekämpa. Att det dessutom saknas
            skydd och rättssäkerhet för kvinnor när de utsätts för dylika
            övergrepp gör naturligtvis saken ännu sämre. Människohandel för
            sexuella ändamål innebär en grov kränkning av de drabbade. Att
            kvinnor och även män genom människohandel utnyttjas för sexuella
            ändamål är något som måste motverkas bl.a. genom internationell
            samverkan. Därför är detta insatser som i än högre grad bör prioriteras
            inom jämställdhetsarbetet.
          </p>
          <head xml:id="i-RMjCNG5KYc2wCasDqtDSvm" type="h2">
            SRHR och abort
          </head>
          <p xml:id="i-TgeKcmnJJMbRA3w8Ya9F4Q">
            I den aktuella skrivelsen framkommer det att Sverige i sin SRHR-politik
            lyfter fram att det är en rättighet för kvinnor med säkra och
            lagliga aborter, vilket Sverige vill lyfta fram i andra länder.
            Det finns också beskrivningar av ett projekt i Indien som handlar
            om att utöva påtryckningar på myndigheter för att öka utbudet
            på kliniker som utför aborter.
          </p>
          <p xml:id="i-Lrr4UmWmTgjy9NEM8fXi2g">
            Sverigedemokraterna kan inte ställa sig bakom att Sverige ska
            ha den aktiva roll som vi har i dag och bedriva påverkansarbete
            i andra länder för att förändra deras inställning till abort.
            Abort är inte enbart en kvinnorättsfråga utan också ett etiskt
            dilemma där olika länder lyfter fram olika aspekter av frågan.
            I Sveriges påverkansarbete på andra länder lyfts abortfrågan upp
            som en kvinnorättsfråga där fostret endast ses som en del av kvinnans
            kropp medan det inom EU och i andra länder i världen finns skilda
            åsikter och inga självklara svar i den svåra frågan om när det
            ofödda fostret eller barnet ska räknas som ett liv värt att skyddas.
            Sverigedemokraterna anser att vi i relationen till andra länder
            inte kan ta det för självklart att Sveriges abortlag och den syn
            som råder hos majoriteten av svenska politiker är den enda rätta.
            Eftersom abort inte är en internationellt erkänd mänsklig rättighet
            bör vi visa respekt för andra länders synsätt i frågan.
          </p>
          <p xml:id="i-LeCpGD6aFoaXEShH767CMY">
            Sverigedemokraterna kan se att det finns en problematik kring
            illegala aborter, speciellt i länder där abort är förbjudet och
            inte ens tillåts i fall där fara föreligger för kvinnans liv eller
            efter sexuella övergrepp. Utifrån tidigare uttalanden i Sveriges
            SRHR-politik framkommer det dock att övriga partiers syfte med
            att påverka andra länders abortpolitik inte bara handlar om att
            föra dialog med länder där aborter är helt förbjudna i syfte att
            göra aborter lagliga under vissa särskilt svåra omständigheter.
            Det verkar snarare handla om att ställa krav på länder att göra
            aborter fria och överföra den svenska synen i abortfrågan som
            bl.a. innebär att det endast handlar om kvinnans kropp, och detta
            ställer sig Sverigedemokraterna kritiska till.
          </p>
          <p xml:id="i-MipHS3Cc5dxJQVvEyENmeY">
            En abort innebär alltid en risk och en stor påfrestning för kvinnan.
            Vi får inte glömma att det för många kvinnor inte är den mest
            önskvärda lösningen. Sverigedemokraterna anser att i arbetet för
            reproduktiv hälsa och rättigheter bör ett större fokus ligga på
            förebyggande arbete för att minska antalet oönskade graviditeter
            och antalet aborter. I skrivelsen lyfts det fram en insats om
            gravida flickors rätt till utbildning, vilket är något vi ser
            positivt på.
          </p>
          <p xml:id="i-PtCCscG3FfdeqkCerZzCAo">
            Regeringen talar i skrivelsen om att en dialog med andra länder
            i dessa frågor ska bygga på ömsesidigt förtroende och respekt,
            samt att förtroende och tillit kan ta lång tid att bygga upp i
            synnerhet i relation till känsliga sociala, politiska och ekonomiska
            frågor som kan ingå i dialogen (s. 61). Samtidigt lyfter regeringen
            fram dialogmaterialet som regeringen utformat tillsammans med
            RFSU (s. 66). Sverigedemokraterna anser att det i detta dialogmaterial
            inte finns något utrymme för den respekt och det ömsesidiga förtroende
            som regeringen menar är viktigt i dialoger. I stället lyfts en
            onyanserad bild av abort fram och det talas om att föra en effektiv
            dialog med tydligt formulerade mål. Det är också anmärkningsvärt
            att det är lobbyorganisationen RFSU som fått uppdraget att ta
            fram materialet och inte opartiska tjänstemän. Om regeringen ska
            ta hjälp av lobbyorganisationer bör det framkomma olika synvinklar
            på det berörda området. Om vi ska föra dialog med andra länder
            i abortfrågan bör frågan problematiseras utifrån olika aspekter,
            och det bör finnas en större respekt och medvetenhet kring abortens
            etiska dilemma.
          </p>
          <head xml:id="i-MVkFwmdWw5Akx61dxXnYEh" type="h2">
            Flickaborter
          </head>
          <p xml:id="i-Eg9RAKW6Dotkspv1Nkuz5Z">
            I skrivelsen står det att Unicef ska bidra till att flickor och
            pojkar på lika villkor ska kunna åtnjuta rätt till skydd, överlevnad
            och utveckling. Regeringen framhåller att Sverige i dialog med
            Unicef har tagit upp att Unicef ska vidareutveckla sina insatser
            för kvinnors deltagande, för kvinnors sexuella och reproduktiva
            rättigheter, för att hindra våld mot kvinnor och flickor samt
            att dessutom öka flickors rätt till utbildning. Sverigedemokraterna
            anser att Sverige i dialog med Unicef bör lyfta fram att Unicef
            bör vidareutveckla sitt påverkansarbete för att minska antalet
            flickaborter. Sverigedemokraterna anser att det är en oacceptabel
            könsdiskriminering att flickor aborteras på grund av att de är
            just flickor och att detta ska motverkas. Det är anmärkningsvärt
            att denna problematik inte tas upp gällande exempelvis det projekt
            i Indien som handlar om att göra abort mer tillgängligt när det
            samtidigt är ett stort problem med flickaborter i Indien. I arbetet
            för mänskliga rättigheter för flickor borde en mänsklig rättighet
            få vara att födas och inte aborteras för att man är av fel kön.
          </p>
          <head xml:id="i-YTDDDuiKHPRfgxtqvQqrBu" type="h2">
            Genus
          </head>
          <p xml:id="i-MjFGu8LsMHW5g5SUUBWab4">
            I skrivelsen tas det upp exempel på att barnmorskor ska utöva
            sitt yrke genusmedvetet och att man i Vietnam har utformat en
            utbildningssatsning om genus och jämställdhet (s. 33 och 41).
            Sverigedemokraterna kan instämma i att arbetet mot könsstigmatiserade
            roller som inskränker kvinnors grundläggande rättigheter är av
            vikt. Vi ser dock kritiskt på de genussatsningar som finns i Sverige
            med verklighetsfrånvända politiska teorier där man försöker experimentera
            med, eller ändra på, våra barns och ungdomars beteendemönster
            och könsidentitet. Om genussatsningar i biståndet har liknande
            innehåll är det något som vi inte kan ställa oss bakom.
          </p>
        </div>
        <div xml:id="i-EkmoDtFCdMrWWVxQfBCRcH" type="signatureBlock">
          <list xml:id="i-6CSQ4nB9LJGWCvAGFXDTa6">
            <item xml:id="i-RiipteJDZK6hd82h3MJbgN" who="i-VFaAexqzCaq9JmKCfc1WJ9" type="signature">
              Julia Kronlid (SD)
            </item>
          </list>
        </div>
      </div>
    </body>
  </text>
</TEI>
