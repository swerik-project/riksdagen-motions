<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__fk__415/mot_1968__fk__415-001.pdf"/>
      <fw xml:id="i-VNKRpquCFx1CyzTYDi34GX">
        Motioner i Första kammaren, nr 415 år 1968 5
      </fw>
      <div type="motHeader" xml:id="i-7euZaHXspq4iiRsYhBiEmK">
        <div type="motTitle" xml:id="i-55H6Z4jZ4L7S1JjQnvUQPA"/>
        <div type="motSubmissionInfo" xml:id="i-GdZo1VouaP4eyfCejRqrvf"/>
      </div>
      <div type="motBody" xml:id="i-2nGzgLALLYzhhXBJ793CbE">
        <div xml:id="i-6rL2uz9xHtuXStYAAkgVB3">
          <p xml:id="i-V6dVRPP58BEfMmmCqu9dQp">
            Nr 415
          </p>
          <p xml:id="i-9Gb2xPgy94C4PvENtXhGL8">
            Av herr Wallmark, angående studiehjälpen till utländsk studerande.
            (Lika lydande med motion nr 629 i Andra kammaren)
          </p>
          <p xml:id="i-WoHLJ68Fhz7jcaafsGFJF6">
            I SFS 1964:401 5 $ angives att ”... den som icke är svensk medborgare
            äger dock icke rätt till studiemedel, om han bosatt sig i riket
            huvudsakligen i syfte att här vinna utbildning”. Under senaste
            tiden har en mängd utländska studerande blivit avvisade på grund-
            val av den nämnda paragrafen och den nya invandringslagen. Detta
            har resulterat i att de studerande som kommit till Sverige i hopp
            om att få gratis utbildning och sedan åka tillbaka till sitt hemland
            icke får några studiemedel, medan de som kommit till Sverige utan
            att ha arbetstillstånd riskerar att bli utvisade. Det står utom
            allt tvivel att tillämpningen av gällande regler är osäker på
            grund av bristfällig information och praxis. Centrala studiehjälpsnämnden
            och en del av de lokala studiemedelsnämnderna har tolkat författningarna
            så att om den den stude- rande har kommit till Sverige kort innan
            han börjat sina studier så anses han ha kommit hit enbart för
            att få utbildning och därmed får han inga studiemedel. Andra studiemedelsnämnder
            åter har givit honom pengar om han på sin ansökningsblan- kett
            angivit att han har för avsikt att stanna i landet efter examen.
            Detta har icke sällan skett efter att den första ansökan avslagits
            men att den sökande återkommit med ny ansökan, där det angivits
            att vederbörande avser att stanna i Sverige efter utbildningen.
            De utländska studerandena består i stort av två grupper: de som
            ämnar stanna kvar i landet efter avslutad utbildning och följaktligen
            kan betraktas som immigran- ter, och de som lämnar landet efter
            avslutad utbildning. Ofta är det svårt att hålla dessa båda grupper
            isär. Avgörande för att studiemedel skall beviljas är att den
            stu- derande anger på en ansökningsblankett att han ämnar stanna
            kvar i landet. Detta måste anses otillfredsställande, eftersom
            få människor är beredda avstå från en för- mån av detta slag.
            Dessutom kan diffusa framtidsplaner ha betydelse. Reglerna måste
            sålunda förtydligas i detta avseende. I en undersökning, som företagits
            inom centrala studiehjälpsnämnden, har fram- kommit att antalet
            utlänningar i Sverige, som har statligt studiestöd för högre stu-
            dier, ökat starkt. Sannolikt kommer antalet utländska studerande
            under de närmaste åren att öka i ungefär samma omfattning som
            hittills dvs. vt 1966 757 st., vt 1967 1140 st., vt 1968 1700
            st., vt 1969 2 550 st. och vt 1970 3 830 st. Denna prognos gäller
            vid oförändrad utformning av bestämmelserna om utlännings rätt
            till studie- medel. Ökningen av antalet studerande torde till
            sin största del komma att falla på de fria fakulteterna, eftersom
            endast en mindre del av de utländska studerandena kan
          </p>
          <pb facs="riksdagen-motions-pdf/data/1968/mot_1968__fk__415/mot_1968__fk__415-002.pdf"/>
          <fw xml:id="i-4KKzirUBwZ2ZFVQ3Wpo4dP">
            6 Motioner i Första kammaren, nr 415 år 1968
          </fw>
          <p xml:id="i-4fPf7A1nALMw29zBnZNj43">
            beredas plats vid spärrad utbildningslinje. Gjorda undersökningar
            visar att 71 pro- cent av de studiemedelssökande studerar vid
            universitet, 11 procent inom vård- yrkesutbildningen och 8 procent
            vid fackhögskolor samt 10 procent vid andra skolor. Det finns
            anledning förmoda, att utvecklingsländerna kommer att reagera
            kraftigt, om det blir allmänt bekant, att studerande från dessa
            länder beviljas studiemedel eller studiehjälp på grundval av en
            deklarerad avsikt att kvarstanna i Sverige. En sådan ordning skulle
            gå stick i stäv mot vår strävan att stödja utvecklingsländerna
            i deras kamp för en höjd levnadsstandard. Då studerande från utvecklingsländer
            beredes tillfälle att studera vid våra läroan- stalter, bör de
            emellertid också stödjas ekonomiskt. Detta bör dock ske på andra
            vägar än genom studiemedels- eller studiehjälpssystemet. Avsikten
            måste nämligen vara, att de efter studiernas slut skall återvända
            till sina hemländer och inte att de skall immigrera till Sverige.
            I detta sammanhang kan erinras om den konvention om betalning
            av studiemedel vid studier utomlands, som f.n. är föremål för
            Europa- rådets kulturstyrelses behandling. Avsikten är att regler
            skall utformas, som skall möj- liggöra för studerande från ett
            land att behålla sitt hemlands studiestöd efter samma principer
            som när det beviljades för studier eller forskningsarbete vid
            undervisnings- anstalt inom annan fördragslutande parts land.
            Problemen inom detta område är som antytts ovan förknippade med
            frågan om in- vandringspolitik. Om alla utländska studerande,
            som förklarar sig ha för avsikt att efter utbildningens slut kvarstanna
            i Sverige, i princip skulle vara berättigade till studiemedel,
            blir det i realiteten studiemedelsnämnderna och icke de myndigheter
            som i övrigt handlägger invandringsfrågor som avgör huruvida uppehållstillstånd
            skall beviljas. Studiemedelssystemet kommer med andra ord då att
            fungera som ett invandringspolitiskt instrument. Problemen är
            dessutom förknippade med frågor om u-landspolitik och internatio-
            nellt utbyte. En principiell fråga är om vi i huvudsak skall ge
            unga studerande från utvecklingsländerna tillfälle att komma till
            Sverige för att få utbildning. Eller om vi skall ge stöd till
            befintliga utbildningsanstalter i respektive hemländer och på
            annat sätt ställa resurser till förfogande. Om man från svensk
            sida fortsätter att satsa på att bereda utländska studerande möjligheter
            att skaffa sig utbildning i Sverige, bör först och främst undervisningen
            i svenska språket förbättras. En intensiv studierådgivning i kombination
            med en ge- nomgripande handläggning av de studerandes förkunskaper
            bör också vara möjlig att genomföra. I sin bok ”Problemet Sverige
            hjälper” har Gunnar Myrdal (1961) tagit upp hit- hörande problem
            till behandling. ”Det viktigaste skälet mot en överflyttning av
            stu- denter är emellertid att det kommer att ske en felutbildning
            av stora mått. Jag tän- ker exempelvis på de studenter från Indien
            som lär sig jordbruk i Australien med dess tekniskt utomordentligt
            högstående, extensiva men kapitalintensiva jordbruk och som sedan
            kommer hem till ett jordbruksproblem, som inte kan vara mera artskilt.
            Ännu större blir risken för feluppfostran när studierna inriktas
            på det sociala fältet. Den inriktningen tycks ha varit särskilt
            populär i Sverige” (sid 40 ff).
          </p>
          <pb facs="riksdagen-motions-pdf/data/1968/mot_1968__fk__415/mot_1968__fk__415-003.pdf"/>
          <fw xml:id="i-WToeAz6XMMoaX8GUHVKEPb">
            Motioner i Första kammaren, nr 415 år 1968 7
          </fw>
          <p xml:id="i-WCzd6wBkEPnajc4SDbxEkJ">
            Frågan om hjälpverksamhet åt studenter från utvecklingsländerna
            måste således ses i hela sin vidd. Det finns anledning förmoda,
            att många utländska studerande gärna hade stannat kvar i respektive
            hemländer om resurser hade ställts till deras förfogande. I vissa
            fall kan det visa sig vara en missriktad hjälpverksamhet när man
            i givarländerna bjuder till sig studerande från utvecklingsländerna
            i stället för att hjälpa dem att bygga upp sina egna undervisningsanstalter.
            Om utländska stude- rande beredes möjlighet att studera vid någon
            inhemsk läroanstalt skulle detta inne- bära ett komplement till
            vårt bistånd till utvecklingsländerna. Så länge som vi i huvudsak
            enbart bereder utländska studerande plats vid våra läroanstalter
            är det emellertid angeläget att en enhetlig praxis utformas, om
            deras studieförhållanden i Sverige skall bli tillfredsställande.
            I ett interpellationssvar (AK 1967:114) har glädjande nog statsrådet
            Moberg uttalat, att det finns skäl för en översyn av studiefinansieringssystemet
            för utländska studerande ävensom att förslag till organiserad
            undervisning i svenska för denna grupp är under beredning inom
            universitetskanslersämbetet och syftar till att en sådan verksamhet
            skall komma i gång under budgetåret 1968/69 också på andra universitetsorter
            än Stockholm. Det är emellertid inte mindre viktigt att denna
            fråga belyses i ett större perspektiv, varför en skyndsam utredning
            om studiehjälpen åt utländska studerande är av vikt. En allsidig
            utredning kan komma att betyda, att vårt bistånd till utvecklingslän-
            derna får en långt effektivare utformning. Med stöd av vad ovan
            anförts hemställes, att riksdagen i skrivelse till Kungl. Maj:t
            måtte anhålla om en skyndsam allsidig utredning om bistånd till
            utländska studerande med beaktande av vad i motionen blivit anfört.
          </p>
          <p xml:id="i-3RKun9F3wkNS67bbrH7GKF" type="date">
            Stockholm den 25 januari 1968
          </p>
          <p xml:id="i-3AwrnodX2pB9k8i4qPCQKM">
            Gunnar Wallmark (h)
          </p>
        </div>
      </div>
    </body>
  </text>
</TEI>
