<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-UU-00402">
  <teiHeader>
    <fileDesc>
      <titleStmt>
        <title>Nedrustning</title>
        <author corresp="i-XrDegv7uQGz4MSbepK4txd">Karin Söder m. fl. (c) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nedrustning</title>
          <idno type="rdwebb">G902U402</idno>
          <rs type="number">U402</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/G902U402/text</ref>
          <ref type="dokument_url_html">http://data.riksdagen.se/dokument/G902U402</ref>
          <ref type="dokumentstatus_url_xml">http://data.riksdagen.se/dokumentstatus/G902U402</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XrDegv7uQGz4MSbepK4txd</idno>
            <name>Karin Söder</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>Anders Dahlgren</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>isling</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-FdvWw4zD2L3JULLMLZP4N7</idno>
            <name>Kjell A. Mattson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>Gunilla André</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-CVa3GtLUphESXFxPuwSvNV</idno>
            <name>Karl Erik Olsson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4ArLZazBX4fxunitZvs7oe</idno>
            <name>Gunnar Björk</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>Olof Johansson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-S9emfaxXsmAywnkewYKSJ7</idno>
            <name>Gunnel Jonäng</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>Bertil Fiskesjö</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>Britta Hammarbacken</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>Per-O la Eriksson</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5Gm29nQCsgLeMHdZ2TMnfA" type="signed"/>
        <correspContext corresp="i-5Gm29nQCsgLeMHdZ2TMnfA">
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="r-0"/>
          <note type="signatory" corresp="i-FdvWw4zD2L3JULLMLZP4N7"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-CVa3GtLUphESXFxPuwSvNV"/>
          <note type="signatory" corresp="i-4ArLZazBX4fxunitZvs7oe"/>
          <note type="signatory" corresp="r-0"/>
          <note type="signatory" corresp="i-S9emfaxXsmAywnkewYKSJ7"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-6J1joFvFHPkqoFzNFfxEV4"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_u_402/mot_198586_u_402-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion till riksdagen 1985/86:U0402
          </p>
          <p>
            Karin Söder m. fl. (c) Nedrustning
          </p>
          <p>
            Kapprustningens onda cirkel måste slutgiltigt brytas för att
            förhindra det enorma slöseriet med resurser och för att i stället
            använda dessa för att lindra den nöd och den fattigdom som alltjämt
            präglar många människors vardag runtom i världen. Det faktum att
            USA:s president Ronald Reagan och Sovjetunionens le- dare Michail
            Gorbatjov har kunnat mötas i överläggningar och träffat över-
            enskommelse om att mötas igen väcker förhoppningar om en tryggare
            värld än den vi lever i i dag. Hittills måste vi dock konstatera
            att det inte träffats någon överenskommelse som leder till minskning
            av hotet från kärnvapen mot mänsklighetens rätt till överlevnad.
            Det råder inget som helst tvivel om att det finns ett brett folkligt
            stöd för en sådan överenskommelse i Europa. Huvudansvaret för
            att hejda den fortgående kapprustningen ligger hos kärnvapenmakterna.
          </p>
          <p>
            Säkerhet
          </p>
          <p>
            Traditionellt har man förbundit säkerhet med militär säkerhet
            garanterad av vapen som förutses skydda mot yttre militära hot.
            En ökad medvetenhet om de icke-militära hoten har vuxit fram under
            senare år. Exempelvis har den utbredda ekonomiska krisen samt
            den oansvariga resursförbrukningen och miljöförstöringen som drabbar
            stora delar av jorden och dess fortsatt ökande befolkning givit
            säkerhetsbegreppet ytterligare dimensioner. Stabilare ekonomier
            och en mer rättvis fördelning av världens resurser är viktiga
            förutsättningar för skapandet av fred och säkerhet i världen.
            Därför går kravet på en ny ekonomisk världsordning hand i hand
            med arbetet för fred. Kapprustningen visar att ökad säkerhet inte
            står att finna genom fler och mer sofistikerade vapen. Medan man
            tidigare trott sig skapa säkerhet ge- nom ömsesidig avskräckning
            inom ett system av terrorbalans, upplevs detta system nu som det
            verkliga hotet. En fortsatt upprustning måste ersättas av en ömsesidig
            nedrustning. Säkerheten kräver i dagens läge framför allt att
            ett globalt accepterat system för fredens bevarande skapas. Vad
            som behövs är en effektiv meka- nism både för att hindra kärnvapenkrig
            och för att över huvud taget före- bygga att konflikter mynnar
            ut i krigshandlingar. Sverige måste ge FN:s generalsekreterare
            allt tänkbart stöd i hans ansträngningar att stärka världs- organisationens
            och i synnerhet säkerhetsrådets roll i detta sammanhang.
          </p>
          <p>
            N
          </p>
          <pb facs="riksdagen-motions-pdf/data/198586/mot_198586_u_402/mot_198586_u_402-002.pdf"/>
          <p>
            Nedrustning är en angelägenhet för alla FN:s medlemsstater. Också
            i det direkta förhandlingsarbetet måste därför FN:s roll stärkas.
            De nordiska länderna har från olika säkerhetspolitiska utgångspunkter
            gemensamt skapat en situation präglad av fred och stabilitet.
            Vi måste eftersträva en fortgående dialog som kan bidra till avspänning
            och ökat förtroende i hela Europa, till ett utökat ekonomiskt
            samarbete över blockgränserna och till respekt för mänskliga fri-
            och rättigheter. Stock- holmskonferensen om förtroende- och säkerhetsskapande
            åtgärder och nedrustning i Europa går nu in i ett avgörande slutskede.
            Stockholmskonfe- rensen inger förhoppningar om positiva slutresultat.
            Framgång i ESK-för- handlingarna är beroende av en politik som
            baseras på ökad ömsesidig förståelse för varandras intressen och
            på en insikt om behovet av gemen- samma lösningar. Sverige måste
            enligt centerpartiets mening ständigt sträva efter att öka sin
            förmåga att bidra till fred och nedrustning. Svensk utrikespolitik
            måste även framgent vara inriktad på att ställa all teknisk och
            diplomatisk kompe- tens i den internationella nedrustningens tjänst.
            Vi måste ta vara på det engagemang för fredsarbete som finns i
            vårt land.
          </p>
          <p>
            Program för nedrustning av kärnvapen
          </p>
          <p>
            Kärnvapenmakternas arsenaler innebär ett hot mot allt mänskligt
            liv. Det är det mest överhängande hotet mot hela världens säkerhet.
            Ingen part kan gå segrande ur ett kärnvapenkrig. Ett kärnvapenkrig
            har bara förlorare. De vetenskapliga studierna om kärnvapenkrigets
            effekter har visat en ohygglig bild. Kärnvapenkriget har inte
            bara skrämmande omedelbara ef- fekter. Det rymmer också långsiktiga
            konsekvenser som kan ödelägga vår jord och oåterkalleligen påverka
            betingelserna för allt mänskligt liv på vår planet. Ett kärnvapenkrig
            drabbar alla folk och alla stater, även dem som finns långt bort
            från krigsskådeplatsen. I slutkommunikén från toppmötet mellan
            Reagen och Gorbatjov konsta- teras att de ”har kommit överens
            om att ett kärnvapenkrig inte kan vinnas och aldrig får utkämpas”.
            Denna insikt måste leda till ett program för av- skaffande av
            kärnvapen. Sverige måste fortsätta att driva de krav som Thorbjörn
            Fälldin framför- de i FN 1982 och som den socialdemokratiska regeringen
            senare fullföljt: o ett fullständigt stopp för kärnvapenprov o
            ett fullständigt stopp för tillverkning av kärnvapen och dess
            vapenbärare o ett förbud mot all vidare utplacering av kärnvapen
            och kärnvapenbärare o ett fullständigt förbud för produktion av
            klyvbart material för vapenän- damål. En sådan frysning av kärnvapenutvecklingen
            skulle kunna utgöra det första och mest effektiva steget mot betydande
            minskningar av kärnvapen- arsenalerna. Löften om icke-första användning
            skulle kunna leda till att kärnvapen- staterna minskar sitt beroende
            av kärnvapen. Därmed skulle antagligen kärnvapentröskeln höjas
            avsevärt. Sverige måste fortsätta att verka för att få till stånd
            sådana utfästelser.
          </p>
          <p>
            I+ Riksdagen 1985/86. 3 saml. Nr U401—403
          </p>
          <p>
            Mot. 1985/86 U402
          </p>
          <pb facs="riksdagen-motions-pdf/data/198586/mot_198586_u_402/mot_198586_u_402-003.pdf"/>
          <p>
            Militarisering av nya områden
          </p>
          <p>
            Vetenskap och teknik utnyttjas alltmer ohämmat för militära syften.
            Denna utveckling måste bromsas. Ett sätt är att förbjuda införande
            av nya vapen och krigföring i olika miljöer, på sätt som i vart
            fall delvis skett i fråga om Antarktis, havsbotten och rymden.
            De avtal som vi har på dessa områden måste emellertid bli mer
            heltäckande. Kapprustningen i yttre rymden utgör ett slående exempel
            på hur militärt utnyttjande av vetenskap och teknik leder till
            militarisering av nya områ- den. Omkring 75 20 av de över 2 200
            satelliter som skjutits upp har haft någon slags militär uppgift.
            I ett kärnvapenkrig kan satelliter ge den första förvarningen
            om att fiendemissiler skjutits upp, och de blir också viktiga
            för ordergivning och övervakning. Satelliter kan också användas
            för att leda bombplan, ubåtar och missiler till deras mål. Genom
            de s. k. ASAT-vapnen (anti-satellite) har både USA och Sovjet-
            unionen redan fått vissa möjligheter att anfalla motståndarens
            rymdsatelli- ter, men det som USA nu planerar är ett försvarssystem,
            ett system som till stor del baserar sig på rymdvapen. Det är
            detta program som betecknas Strategiska försvarsinitiativ, kallat
            ”Stjärnornas krig” (”Star Wars”). Sovjetunionen har också utvecklat
            liknande försvarssystem och kan tänkas ha planer på att utvidga
            det. När supermakterna kommer så långt som till prov med de nya
            systemen, äventyras ingångna avtal, och förhandlingarna om rustningsbegränsningar
            försvåras ytterligare. Tidsfaktorn är av avgö- rande betydelse;
            därför är det nödvändigt att utan dröjsmål få till stånd internationella
            förhandlingar för att förhindra en kapprustning i rymden.
          </p>
          <p>
            Icke-spridning
          </p>
          <p>
            Ett allmänt accepterat förbud mot alla kärnexplosioner skulle
            på ett avgö- rande sätt bidra till att bromsa kärnvapenutvecklingen
            och förhindra ytter- ligare spridning. Kärnvapenmakternas oförmåga
            att åstadkomma begränsningar av sina kärnvapen är också en avvikelse
            från syftet med icke-spridningsavtalet, NPT. Detta är ett viktigt
            skäl till att NPT inte blivit en total framgång. Samtidigt bör
            det framhållas att kärnvapenmakterna hittills strikt iakttagit
            sina åtaganden att inte överföra kärnvapen till andra, vilket
            är mycket vä- sentligt. Emellertid inger det oro att många viktiga
            icke-kärnvapenmakter saknas bland de anslutna. Den ständigt pågående
            tekniska utvecklingen, inkl. ut- vecklingen av kärnkraftsindustrin,
            minskar ständigt den tekniska och eko- nomiska tröskel en stat
            måste överträda för att göra egna kärnvapen. De upprepade franska
            kärnvapenproven kring Mururoa-atollen i Stilla havet har mötts
            av omfattande protester från många länder och internatio- nella
            organisationer. Den franska regeringen har tillbakavisat krav
            på en grundlig undersökning av effekterna av dessa prov. Vi anser
            att den svenska regeringen bör ta initiativ i FN för att få till
            stånd de erforderliga undersökningarna, bl. a. från hälsosynpunkt.
          </p>
          <p>
            Mot. 1985/86 U402
          </p>
          <pb facs="riksdagen-motions-pdf/data/198586/mot_198586_u_402/mot_198586_u_402-004.pdf"/>
          <p>
            Uran
          </p>
          <p>
            En gång fick man världen att tro att det fanns en absolut gräns
            mellan militär teknologi och civil kärnkraft. Det var under denna
            förutsättning den civila teknologin byggdes upp. Sedan några år
            vet vi att denna gräns icke existerar och säkert aldrig har existerat.
            Den nya insikten måste nu leda till att mycket inom kärnkraftsteknologin
            eller hela teknologin som sådan granskas eller helt omprövas.
            Det nya är alltså att reaktorplutonium kan användas för tillverkning
            av kärnladdningar, om än något svagare och mindre precisa än de
            som görs av vapenplutonium. Ytterligare ett nytt element är att
            man nu utvecklar en laserteknik för att kunna gradera upp reaktorplutonium
            till i nästan va- penkvalitet. Detta, att reaktorplutonium kan
            användas för laddningar och kännedo- men om att USA har detonerat
            en sådan laddning, gör alla frågor kring den civila kärnkraften
            så mycket svårare och farligare. Risken att stater som vill försöka
            skaffa sig vapen går via ett civilt program blir också så mycket
            större. Inom den civila kärnkraften blir hela plutoniumteknologin
            en svag länk. Upparbetning, transporter, lagringar etc. ingår.
            Med en omfattande hante- ring kan plutoniumstölder och terroraktioner
            bli återkommande företeel- ser. Flertalet europeiska stater med
            kärnkraftsprogram har valt att upparbeta reaktorbränslet och kommer
            då att äga stora mängder reaktorplutonium. Hur detta skall användas
            är icke bestämt, utan man förhandlar bara om lagring i IAEA:s
            regi eller under deras kontroll (IPS). Detta är ingen lös- ning,
            bara ett uppskjutande av problemet. Slutförvaring av använt kärnbränsle
            enligt den svenska KBS-3-metoden kan inte heller accepteras, eftersom
            den enligt vår mening inte uppfyller kraven på en säker förvaringsmetod.
            (KBS-3 är en metod för slutförvaring av icke upparbetat utbränt
            högaktivt kärnbränsle.) Avfallet kommer att genomgå en ”rening”
            och en ”mognad” till en uran/plutoniummalm och plutoniet i denna
            blir av vapenkvalitet. Utvinning kan ske när som helst genom normal
            gruvteknik under en tidsrymd av minst 100 000 år. ”Rening- en”
            och ”mognaden” är ett rent fysikaliskt förlopp som inga politiska
            beslut kan förändra. KBS-3 kan inte godtas som slutförvaring och
            KBS-3 får icke ges interna- tionell spridning. Är det så att denna
            princip är den enda vägen att gå när det gäller kärnbränslecykelns
            slutsteg, så får denna omprövning vidgas och vara ett ytterligare
            skäl för en omprövning av hela teknologin. Vi återkom- mer i annat
            sammanhang med förslag om detta. Centerpartiet anser att riksdagen
            nu måste fatta beslut om förbud mot uranbrytning i Sverige, förbud
            mot utförsel av reaktorteknologi, direktlag- ring och icke-upparbetning
            av utbränt kärnbränsle samt intensifierad forskning om säkrare
            lagringsmetoder. Med en sådan inhemsk handlings- linje skulle
            Sverige kunna lämna ytterligare aktiva bidrag till att förhindra
            kärnvapenspridning.
          </p>
          <p>
            Mot. 1985/86 U402
          </p>
          <pb facs="riksdagen-motions-pdf/data/198586/mot_198586_u_402/mot_198586_u_402-005.pdf"/>
          <p>
            En särskild fara utgör möjligheten att kärnkraftverk skadas i
            krig och att stora mängder radioaktivt material sprids ut i omgivningen.
            Utredningar publicerade de senaste åren visar att om en sådan
            anläggning träffas av ett kärnvapen uppstår en oerhörd förstärkning
            av strålningsverkan. Men även ett angrepp på kärnkraftverk med
            konventionella vapen kan utlösa spridning av stora mängder radioaktivitet.
            Angrepp på kärnkraft- verk skall därför jämställas med massförstörelse.
            Sverige måste fortsätta att verka för att sådana angrepp förbjuds
            inom ramen för ett avtal mot ”radio- logisk krigföring”.
          </p>
          <p>
            Kemiska vapen
          </p>
          <p>
            Frågan om ett fullständigt förbud mot kemiska vapen har fått
            ökad akutali- tet genom händelserna i kriget mellan Irak och Iran.
            Användningen av kemiska stridsmedel i detta krig, som konstaterades
            av en expertgrupp som FN sände till Iran, är ett allvarligt brott
            mot 1925 års Genéve-protokoll och stridande mot grundläggande
            humanitära rättsregler. Om ingen överenskommelse om totalförbud
            mot kemiska vapen skulle uppnås närmaste åren, finns risk att
            en ny generation av kemiska stridsme- del, s. k. binära vapen,
            kommer att införas. Flera länder överväger på nytt att införliva
            de kemiska vapnen i sina arsenaler. Det är mycket oroande att
            länder över huvud taget vill befatta sig med dessa vapen. Sverige
            bör söka finna initiativ till att få till stånd ett totalförbud
            mot tillverkning av kemiska stridsmedel.
          </p>
          <p>
            Konventionell rustning
          </p>
          <p>
            Även om kärnvapnen upplevs som det största hotet i dag får det
            inte leda till att man glömmer de s. k. konventionella vapnen.
            Den tekniska utveckling- en har gjort deras verkan utomordentligt
            förödande. Under senare år har det skett en kraftig satsning på
            konventionell upp- rustning. Den pågående konventionella kapprustningen
            medför en ökad roll för militära maktmedel i internationell politik
            och en minskad roll för folkrätten. För mindre stater är detta
            starkt negativt. Risken för att bli angri- pen med konventionella
            vapen framstår för dem som det främsta hotet mot deras säkerhet.
            Det är glädjande att äntligen vissa framsteg gjorts i förhand-
            lingarna om truppbegränsningar i Centraleuropa, MBFR. Ansträngningar
            måste göras för att få överenskommelser om reduktion av de konventionel-
            la styrkorna i Europa. Förslag om en kärnvapenfri korridor i Europa
            måste kombineras med begränsningar och/eller förändringar av det
            konventio- nella försvaret för att inte leda till upprustning.
            Sådana begränsningar kan vara knutna till ömsesidiga truppreduceringsavtal.
            En annan möjlighet är att avlägsna både kärnvapen och större konven-
            tionella vapen inom ett visst område från vardera gränsen eller
            att från det området dra tillbaka de konventionella system som
            kan användas offensivt. Sverige bör ta initiativ till sådana studier
            av hur begränsningar av kärnva- pen och konventionellt försvar
            kan åstadkommas i Europa i syfte att uppnå en militär avspänning.
          </p>
          <p>
            Mot. 1985/86 U402
          </p>
          <pb facs="riksdagen-motions-pdf/data/198586/mot_198586_u_402/mot_198586_u_402-006.pdf"/>
          <p>
            Verifikation
          </p>
          <p>
            I internationella nedrustningsförhandlingar spelar frågan om
            kontroll av avtalens efterlevnad en stor roll. Det är ofta en
            av de stötestenar som gör det svårt att nå överenskommelser. Ett
            land som skriver under en uppgörelse om begränsning av sin militära
            kapacitet vill naturligtvis försäkra sig om att också motparten
            seriöst följer avtalen. Stockholms fredsforskningsinstitut har
            nyligen lagt fram en rapport om hur verifikationsinstrumenten
            kan förstärkas. Det är viktigt att så sker, och Sverige bör initiera
            åtgärder för att underlätta kontrollen av avtalen. Men Sverige
            som neutralt land bör också direkt kunna bidra till en förbättrad
            verifikation genom att ställa exporter och kontrollanter till
            FN:s förfogan- de för kontroll av ingångna avtal.
          </p>
          <p>
            Krigsstädning
          </p>
          <p>
            Efter det att ett krig har ägt rum återstår ett omfatttande arbete
            med att avminera och oskadliggöra kvarvarande explosiv ammunition.
            Det är ett stort och växande problem att såväl mark- som sjöområden
            förblir obruk- bara innan en avminering m. m. sker. Man uppskattar
            att 10 26 av moderna sprängladdningar kvarstår odetonerade. Dessa
            krigets rester orsakar ohyggligt lidande för såväl djur som människor.
            I många fall är det lekande barn som får tag i dessa vapen. Jordbruk,
            skogsbruk, fiske och sjöfart kan inte heller bedrivas i områdena.
            Krigshärjade länder är ofta fattiga och har problem att sanera
            dessa krigsskådeplatser. Runt om i världen finns sådana här områden
            som står obrukbara sedan tiotals år tillbaka. Vi anser att det
            krävs gemensamma insatser genom FN för att kunna klara av dessa
            städ- aktioner. Vi föreslår att Sverige tar initiativ till sådana
            internationella åtgär- der.
          </p>
          <p>
            Nordisk säkerhet
          </p>
          <p>
            Det är viktigt att aktualisera nedrustningsåtgärder som är särskilt
            betydelse- fulla för Sveriges säkerhet. Det nordiska området har
            under senare år kom- mit mera i blickpunkten för stormakternas
            strategiska intressen. Exempel på detta är placeringen av strategiska
            kärnvapenubåtar och oceangående flottor vid Murmansk, förhandslagringen
            av NATO-material i Norge och övervakningsaktiviteterna i det nordiska
            området. Kryssningsrobotarna ut- gör en stor fara, och stormakternas
            transportresurser i luften ökar förmågan till luftlandsättningar.
            Denna situation gör att behovet av en konsekvent svensk säkerhetspolitik
            är angelägnare än någonsin. De nordiska länderna har från olika
            säkerhetspolitiska utgångspunkter gemensamt skapat en situation
            präglad av fred och stabilitet. Riksdagen har vid fyra tillfällen
            uttalat sig för att regeringen skall hålla fortsatt nära kontakt
            med de övriga nordiska länderna i syfte att skapa en kärnvapenfri
            zon i Norden som ett led i arbetet för ett kärnvapenfritt Euro-
            pa. Vi ser det som mycket värdefullt att en enig riksdag har slutit
            upp kring
          </p>
          <p>
            Mot. 1985/86 U402
          </p>
          <pb facs="riksdagen-motions-pdf/data/198586/mot_198586_u_402/mot_198586_u_402-007.pdf"/>
          <p>
            zon-tanken. Det är angeläget att arbetet för att få till stånd
            en kärnvapenfri zon drivs vidare och att enigheten mellan partierna
            bibehålls. I vårt eget närområde skulle en kärnvapenfri zon i
            Norden kunna bli ett viktigt bidrag till avspänningen av betydelse
            också för den globala situatio- nen. En sådan zon förutsätter
            en positiv medverkan från bägge stormakts- blocken, bl. a. genom
            att dra tillbaka kärnvapen från zonens närområde. Detta måste
            också innebära att Östersjön blir fritt från kärnvapen. Hösten
            1985 genomfördes en nordisk parlamentarikerkonferens om en kärnvapenfri
            zon i Norden. Konferensen som hölls i Köpenhamn gav vär- defullt
            utbyte om olika synpunkter på den kärnvapenfria zonen. Det är
            angeläget att nordiska parlamentariker också i fortsättningen
            ges möjlighet till denna typ av diskussion. Avsikten bör vara
            att en nordisk arbetsgrupp skall studera hur frågan om en kärnvapenfri
            zon i Norden kan drivas vida- re, som centerpartiets representanter
            vid konferensen i Köpenhamn fram- förde. Förslaget om en kärnvapenfri
            zon i Norden ses som ett led i arbetet för ett kärnvapenfritt
            Europa. Förslag har också framförts om en kärnvapenfri korridor
            i Centraleuropa och på Balkanhalvön. Även om sådana zoner i sig
            inte automatiskt medför någon minskning av antalet kärnvapen kan
            de på samma sätt som andra förtroendeskapande åtgärder bidra till
            minskad kon- frontation. Därmed skulle de på sikt kunna bidra
            till ett klimat som möjlig- gör verklig nedrustning. Särskild
            uppmärksamhet bör Sverige ägna åt kryssningsmissilerna. Vi har
            på senare tid dramatiskt uppmärksammats på utbredningen av denna
            typ av vapen i vår närhet. Sverige bör ta initiativ som syftar
            till förbud mot kryssningsrobotar. Andra exempel på nedrustningsåtgärder
            som skulle kunna stärka säker- heten i det nordeuropeiska området:
            o stärkande av icke-spridningsavtalet kompletterat med förtroendeska-
            pande åtgärder o reglering av eurostrategiska kärnvapen och taktiska
            kärnvapen i Europa, speciellt avseende kryssningsrobotar o förbud
            för innehav av och förberedelser för användning av kemiska stridsmedel
            Oo att gå vidare med förhandsanmälan av militära övningar och
            begräns- ningar för hur stora militära övningar och förflyttningar
            som samtidigt får förekomma i Europa med angränsande havsområden
            och luftrum.
          </p>
          <p>
            Hemställan
          </p>
          <p>
            Med hänvisning till vad som ovan anförts hemställs I. att riksdagen
            beslutar att begära att regeringen återkommer med förslag om hur
            FN:s freds-och säkerhetsbevarande roll kan stär- kas, 2. att riksdagen
            beslutar att som sin mening ge regeringen till kän- na vad som
            anförts om program för nedrustning av kärnvapen, 3. att riksdagen
            beslutar att begära förnyade initiativ för att för- hindra militarisering
            av nya områden,
          </p>
          <p>
            Mot. 1985/86 U402
          </p>
          <pb facs="riksdagen-motions-pdf/data/198586/mot_198586_u_402/mot_198586_u_402-008.pdf"/>
          <p>
            4. att riksdagen beslutar att som sin mening ge regeringen till
            kän- na vad som anförts om åtgärder för att få till stånd ett
            fullständigt förbud mot kärnvapenprov, [5. att riksdagen beslutar
            om att hos regeringen begära förslag om reviderad lagstiftning
            om kärnteknisk verksamhet för att förhindra spridning av kärnteknologi
            enligt de riktlinjer som anförs i motio- nen'], 6. att riksdagen
            beslutar att som sin mening ge regeringen till kän- na vad som
            i motionen anförts om ett totalförbud mot kemiska va- pen, 7.
            att riksdagen beslutar att hos regeringen begära initiativ i syfte
            att uppnå en militär avspänning i Europa i enlighet med motionen,
            8. att riksdagen beslutar att hos regeringen begära initiativ
            för att underlätta kontrollen av avtal i enlighet med motionen,
            9. att riksdagen beslutar att hos regeringen begära initiativ
            i FN angående borttagande av explosivt material från krigsskådeplatser,
            10. att riksdagen beslutar att som sin mening ge regeringen till
            känna vad som i motionen anförts om en arbetsgrupp för en kärnva-
            penfri zon i Norden, 11. att riksdagen beslutar att hos regeringen
            begära initiativ i syfte att få till stånd förbud mot kryssningsrobotar,
            12. att riksdagen beslutar att som sin mening ge regeringen till
            känna vad som i övrigt anförts i motionen om inriktningen av ned-
            rustningsarbetet.
          </p>
          <p>
            Stockholm den 23 januari 1986
          </p>
          <p>
            Karin Söder (c) Anders Dahlgren (c) Nils G. Åsling (c) Kjell
            A. Mattson (c) Gunilla André (c) Karl Erik Olsson (c)
          </p>
          <p>
            Gunnar Björk (c) i Gävle
          </p>
          <p>
            1985/86:N420.
          </p>
          <p>
            Olof Johansson (c) Gunnel Jonäng (c) Bertil Fiskesjö (c) Britta
            Hammarbacken (c)
          </p>
          <p>
            Per-Ola Eriksson (c)
          </p>
          <p>
            Mot. 1985/86 U402
          </p>
        </div>
      </div>
    </body>
  </text>
</TEI>
