<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-FiU-00021">
  <teiHeader>
    <fileDesc>
      <titleStmt>
        <title>med anledning av skr. 2011/12:130 Redovisning av AP-fondernas verksamhet t.o.m. 2011</title>
        <author corresp="i-Atz7ai4RJKnyNCwfSAJEeC">av Jonas Eriksson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2011/12:130 Redovisning av AP-fondernas verksamhet t.o.m. 2011</title>
          <idno type="rdwebb">GZ02Fi21</idno>
          <rs type="number">Fi21</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/GZ02Fi21/text</ref>
          <ref type="dokument_url_html">http://data.riksdagen.se/dokument/GZ02Fi21</ref>
          <ref type="dokumentstatus_url_xml">http://data.riksdagen.se/dokumentstatus/GZ02Fi21</ref>
          <ref type="doc">http://data.riksdagen.se/fil/290A998C-05CF-4530-87CB-D8AF5A3A5F7A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-66d5rpam4nDCVzqHPh3Pe7" type="basedOn"/>
        <correspContext corresp="i-66d5rpam4nDCVzqHPh3Pe7">
          <ref>Regeringsskrivelse 2011/12:130</ref>
        </correspContext>
        <correspAction xml:id="i-NgRxJ9VoZLprtZwsMKKbHs" type="signed"/>
        <correspContext corresp="i-NgRxJ9VoZLprtZwsMKKbHs">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-EUFpNJPgszvatmxdok1qMA" type="referral">
          <date when="2012-06-15"/>
        </correspAction>
        <correspAction xml:id="i-4DHEDdU1o6fYTwX8iuqErC" type="referral">
          <date when="2012-06-15"/>
        </correspAction>
        <correspAction xml:id="i-EtVg294k7CBC7BQnc97EMs" type="dismissal">
          <date when="2012-06-14"/>
        </correspAction>
        <correspAction xml:id="i-25ZC1p2jXwU7DYKrLgr9N1" type="dismissal">
          <date when="2012-06-14"/>
        </correspAction>
        <correspAction xml:id="i-V5WxUSZdfPbFLLEDs1LTU5" type="submission">
          <date when="2012-06-13"/>
        </correspAction>
        <correspAction xml:id="i-4jefxUBbPhfWt8yE4yaYCk" type="transfer">
          <date when="2012-06-13"/>
        </correspAction>
        <correspAction xml:id="i-6gfJwzZ5unD6j23cYfDe1g" type="assigned"/>
        <correspContext corresp="i-6gfJwzZ5unD6j23cYfDe1g">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DS22pBhUb1B4ZjSU7waVKH">
            Förslag till riksdagsbeslut
          </head>
          <list style="ol">
            <item xml:id="i-8Ku6MsduZaAMQkZ2yum21Q">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma till
              riksdagen med en proposition om AP-fondernas riktlinjer för etik
              och miljö utifrån PGU samt det betänkande som lagts fram av Kommittén
              om AP-fondernas etik- och miljöansvar.
            </item>
            <item xml:id="i-MXNebgfRucLfFzhyFLZrp9">
              Riksdagen tillkännager för regeringen som sin mening vad som
              anförs i motionen om stabila och långsiktiga investeringar och
              AP-fondernas möjlighet att investera i en grön omställning.
            </item>
            <item xml:id="i-aL8mFceQ1gR98JPvyuu4w">
              Riksdagen tillkännager för regeringen som sin mening vad som
              anförs i motionen om att göra det möjligt att investera en högre
              andel av fondernas tillgångar i fastigheter och bostäder.
            </item>
            <item xml:id="i-25EUgA7Gi8ycd4j2iQBMFd">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med riktlinjer som tar bort AP-fondernas möjlighet att investera
              i bolag med fossil energi som huvudsaklig inriktning.
            </item>
            <item xml:id="i-FbUb88528tTvPAebDdmJJz">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med riktlinjer som reglerar AP-fondernas möjlighet att investera
              i bolag inom vapenindustrin.
            </item>
            <item xml:id="i-48FTHmbaXxwKZpJcxBp1jk">
              Riksdagen tillkännager för regeringen som sin mening vad som
              anförs i motionen om AP-fondernas hantering av ägande i bolag
              som bryter mot internationella konventioner.
            </item>
            <item xml:id="i-KnKSRvFT6RUifEoSLhtHCq">
              Riksdagen tillkännager för regeringen som sin mening vad som
              anförs i motionen om att låta utreda hur en granskning av AP-fondernas
              etik- och miljöarbete kan ske på ett mer öppet och oberoende sätt,
              t. ex. i form av ett oberoende granskningsråd.
            </item>
          </list>
        </div>
        <div type="motContent">
          <head xml:id="i-UAbSGbmg5E8QcfsDWMh5TR" type="h1">
            Inledning
          </head>
          <p xml:id="i-2LbTrUsLbGbFZ6v5JrLfAG">
            AP-fondernas etiska och miljömässiga hänsyn vid investeringar
            har varit en återkommande fråga i riksdagen. Miljöpartiet de gröna
            anser att AP-fondernas riktlinjer för etik och miljö är av stor
            betydelse, då fonderna tillsammans tillhör världens sex största
            statliga pensionsförvaltare. Deras placeringar ger effekter, både
            finansiellt och som signal till andra aktörer. Som stora institutionella
            placerare kan de också påverka de bolag de investerar i och den
            kontext vari bolagen verkar.
          </p>
          <p xml:id="i-PopPR6ELrKB6JHT9iKaVGB">
            Miljöpartiets uppfattning är att förvaltningen av AP-fonderna
            ska följa den av Sveriges riksdag enigt fastställda politiken
            för global utveckling (PGU) som tydliggör att alla politikområden
            ska bidra till en rättvis och hållbar global utveckling, där fattiga
            människors perspektiv och rättigheter särskilt ska beaktas.
          </p>
          <p xml:id="i-2dcM27Eth81bLQwaFhNLkX">
            Miljöpartiet anser att samhällets gemensamma resurser också ska
            bidra till att driva den omställning som krävs för att möta de
            utmaningar vi står inför i form av överskridande av planetära
            gränser, en åldrande befolkning och ökande klyftor.
          </p>
          <p xml:id="i-2NKxuKuuRbGEUVR6Gdnx8n">
            Vi menar att ett sådant förhållningssätt inte står i motsättning
            till det långsiktiga avkastningsperspektivet utan snarare är en
            förutsättning för att säkra vår gemensamma framtid och därmed
            pensionsmedlens långsiktigt positiva utveckling.
          </p>
          <head xml:id="i-MTthp9Pq3sd7GC7uQ2w9r" type="h1">
            Regeringens skrivelse
          </head>
          <p xml:id="i-7QDTDXG83DrwswcnbYNmxw">
            Ett flertal granskningar av AP-fondernas placeringar har visat
            på ett tydligt behov av skärpta krav på placeringar och uppföljning
            av fondernas hållbarhetsarbete och etiska hänsynstagande.
          </p>
          <p xml:id="i-Ldt9ot42To4A1Vg7ULguZ2">
            Under våren 2011 gjorde bl.a. riksdagens utredningstjänst en
            granskning av AP-fondernas placeringar som visade på innehav i
            en lång rad av bolag som kränker mänskliga rättigheter, omgärdas
            av anklagelser om oetisk verksamhet eller har svartlistats av
            andra institutionella investerare. Det rimmar väldigt illa med
            riksdagens beslut om politik för global utveckling (PGU).
          </p>
          <p xml:id="i-CBWQvDXfaJWWMQcVM7Zv95">
            Under hösten 2011 lämnade Latinamerikagrupperna och Swedwatch
            en rapport 1 som påvisade samma sak.
          </p>
          <p xml:id="i-MQLiuL8jXLQXLmfx6sFuxX">
            Regeringen tycks dock trots återkommande kritik mot AP-fondernas
            agerande nöjd. I sin skrivelse med redovisning av AP-fondernas
            verksamhet t.o.m. 2011 (skr. 2011/12:130) nöjer sig regeringen
            med att konstatera att viktiga steg har tagits när det gäller
            värdegrund och resurser för att säkerställa kvalitet i samarbetet
            inom miljö och etik. Att dessa steg uppenbarligen har varit otillräckliga
            tycks inte bekomma regeringen.
          </p>
          <p xml:id="i-BetpnfQPu9a951CBvi5BCz">
            Miljöpartiet menar att ytterligare åtgärder måste vidtas för
            att en ekonomiskt, ekologiskt och socialt hållbar förvaltning
            av våra gemensamma pensionsplaceringar ska komma till stånd. Hänsyn
            till miljö och mänskliga rättigheter bör väga lika tungt som målet
            om hög avkastning.
          </p>
          <head xml:id="i-9MGKjjY6ddA8bNuJz6KMEF" type="h2">
            Förtroende eller verklighet
          </head>
          <p xml:id="i-AaY8ezPWAkfCzToGs8nd6A">
            Regeringens handfallenhet hänger möjligen samman med den begränsade
            syn man verkar ha på vikten av riktlinjerna och deras roll. Den
            nu aktuella skrivelsen präglas av att riktlinjer är viktiga för
            att upprätthålla allmänhetens förtroende för AP-fonderna. Det
            tycks vara det enda skälet till att regeringen ser något behov
            av översyn och åtgärder.
          </p>
          <p xml:id="i-95zLCaoDSa1sj7LuBziF9R">
            Miljöpartiet anser att allmänhetens förtroende för pensionssystemet
            är viktigt men inte det enda eller viktigaste argumentet för en
            översyn. Ofta får institutioner det förtroende de förtjänar, och
            åtgärder som bara syftar till att öka förtroendet s.k. window-dressing
            eller greenwash fungerar ofta kontraproduktivt. Folk är inte dumma.
            Förtroendet för AP-fonderna måste byggas underifrån, med verkliga
            förändringar.
          </p>
          <p xml:id="i-6japTDWvtLT72dNXvA4Jjw">
            Syftet med att vidta åtgärder för att skärpa fondernas etik-
            och miljöarbete måste därför vara att verkligen styra placeringarna
            på ett sätt som ger positiva avtryck i verkligheten.
          </p>
          <head xml:id="i-QQaD2DAHFeszW4ChvXNYF9" type="h1">
            Nya direktiv
          </head>
          <head xml:id="i-BC3vvE5ESBoPZEkrjukTFf" type="h2">
            Lagstifta om etik- och miljöhänsyn
          </head>
          <p xml:id="i-3jDBJ5NZenedv8h5jPT6qe">
            I dag begränsas AP-fondernas etik- och miljöhänsyn till efterlevnaden
            av lagar och konventioner. Vår uppfattning är att fondernas ansvar
            för etik, miljö och hållbarhet måste gå längre än så. Det är en
            uppfattning som också fått stöd av Kommittén om AP-fondernas etik-
            och miljöansvar som lämnade sitt betänkande 2008 (SOU 2008:107).
          </p>
          <p xml:id="i-MRAjAyZrre61hn3XuJyBcv">
            Flera av kommitténs förslag har ännu bärighet och bör genomföras,
            bl.a.
          </p>
          <p xml:id="i-MaRxehWeGo53pgqkQUem1y">
            att skrivningarna i förarbetena till lagen om AP-fonderna om
            att fonderna ska ta miljö- och etikhänsyn ska föras in lagtexten
          </p>
          <p xml:id="i-PRSXWTgmmGPgYy2yGrMit4">
            att AP-fonderna ska utveckla en värdegrund som bygger på och
            ligger i linje med Sveriges internationella åtaganden i stort
            och med andemeningen i internationella konventioner snarare än
            konventionernas bokstav
          </p>
          <p xml:id="i-uta4d2dFa9vXKLhGdrtvu">
            att värdegrunden och arbetssättet fullt ut integreras i AP-fondernas
            verksamhet
          </p>
          <p xml:id="i-6dzfhuWbjCFnY6xrvanizg">
            att fondernas etik- och miljöarbete utvärderas årligen.
          </p>
          <p xml:id="i-EvNwEVy1rzY5zxsuvv2ZeQ">
            Miljöpartiet delar utredningens bedömning att om man begränsar
            sitt etiska ansvar till att följa lagar och regler finns egentligen
            inget behov av någon etikpolicy; etiken är ju det som ska ta vid
            där juridiken tar slut.
          </p>
          <p xml:id="i-J8rLSKtaKRbVopfPW2bncC">
            Vi menar att det beslut om politik för global utveckling (PGU)
            som 2003 klubbades igenom i Sveriges riksdag med stöd från alla
            partier självklart även måste omfatta AP-fondernas verksamhet.
          </p>
          <p xml:id="i-Lvg2cPxRY6Dx75vhEZ5jRs">
            I beslutet fastslogs att hela samhället ska engageras för att
            utveckla idéer, bilda opinion och bidra till en rättvis och hållbar
            global utveckling. Fattiga människors perspektiv och rättigheter
            ska särskilt beaktas. Myndigheter, kommuner, utbildningsväsendet,
            enskilda organisationer, folkrörelser och näringsliv har alla
            viktiga roller att spela.
          </p>
          <p xml:id="i-4SP32htSKVKpG3bD3AEADr">
            Regeringen bör därför snarast återkomma till riksdagen med en
            proposition om AP-fondernas riktlinjer för etik och miljö utifrån
            vad som anförts i motionen om PGU och betänkandet från Kommittén
            om AP-fondernas etik- och miljöansvar. Detta bör riksdagen ge
            regeringen till känna som sin mening.
          </p>
          <head xml:id="i-DXKjCGRgDVA5MZom2GCEDE" type="h2">
            Stabila och långsiktiga investeringar
          </head>
          <p xml:id="i-ERpiWeWXccqt4mJ3ECFVPg">
            FN:s rapport Towards a Green Economy drar slutsatsen att övergången
            till en grön ekonomi ger högre tillväxt samtidigt som man skulle
            kunna undvika förödande konsekvenser av framtida klimatförändringar.
          </p>
          <p xml:id="i-A77tLvQfHowxBygKP5fVH6">
            De fyra första AP-fonderna presenterade i Dagens industri (november
            2011) det gemensamma önskemålet större frihet att investera direkt
            i onoterade tillgångar. Överst på deras önskelista står att få
            investera direkt i infrastruktur samt att få investera direkt
            i fastigheter. I dag begränsas AP-fondernas investeringar i onoterade
            tillgångar av placeringsregeln som säger att endast 5 procent
            av fondens (Första till Fjärde AP-fonden) tillgångar får placeras
            i onoterade värdepapper.
          </p>
          <p xml:id="i-3GPMC1g2iJfEgBMvqcf5dH">
            Vi menar att AP-fonderna måste ges utrymme att investera aktivt
            i en grön omställning för att skapa hållbara och klimatneutrala
            samhällen. Det innebär långsiktigt stabila investeringar i förnybar
            energi, energieffektiviseringar, klimatneutral teknik, järnväg
            och kollektivtrafik m.m. Sverige skulle med AP-fondernas engagemang
            ta en tätposition i flera framtidsbranscher och förutsättningar
            för nya jobb skulle skapas. Detta bör riksdagen ge regeringen
            till känna.
          </p>
          <head xml:id="i-2PQw6pHNZoTGqVdMPw7r3u" type="h2">
            Ge AP-fonderna möjlighet att investera mer i bostäder och fastigheter
          </head>
          <p xml:id="i-Ctp9UgxWU2VFhfMPk4PJTP">
            Investeringar i nya bostäder ger en säker och stabil årlig avkastning
            på 78 procent. Jämfört med AP-fondernas negativa utveckling de
            senaste tio åren, och utifrån den finansiella marknadens osäkerheter
            framöver, är därför AP-fondernas önskemål rimligt. Detta både
            utifrån ett avkastningskrav och utifrån ett bredare samhällsnyttoperspektiv.
            Bostadsbristen ökar i Sverige. Bostadsmarknadsenkäten för 2011
            visar att 126 kommuner, eller 43 procent, bedömer att den lokala
            bostadsmarknaden präglas av brist på bostäder i förhållande till
            efterfrågan.
          </p>
          <p xml:id="i-RfQiNAVg7o8h3QA6GKsGRQ">
            Miljöpartiet föreslår därför att riksdagen ger regeringen till
            känna att AP-fonderna bör få möjlighet att investera en högre
            andel av fondens tillgångar i exempelvis fastigheter och bostäder.
          </p>
          <head xml:id="i-KrZveQN1dUBuNwpF8Hq3oL" type="h2">
            AP-fondernas roll i klimatfrågan
          </head>
          <p xml:id="i-BcpRKHZSNH4C7rcnWqyurM">
            Av särskild vikt är AP-fondernas investeringar i energisektorn.
            De fossila bränslenas påverkan på klimatet och miljön ställer
            mänskligheten inför en av de största utmaningarna någonsin vi
            måste minska vår energianvändning och ställa om till förnybara
            och hållbara energikällor. Det är också viktigt att komma ihåg
            att oljesamhällets effekter är långt större än ett varmare klimat.
            Oljekatastrofen i Mexikanska golfen 2010 är ett tydligt exempel
            på hur vårt oljeberoende också innebär ett riskabelt spel med
            vår miljö och människors hälsa.
          </p>
          <p xml:id="i-DBq3cFErkFhqeWzUsWxwyF">
            Det investeringsbehov som ligger framför oss i förnybar teknik
            och infrastruktur är ofattbart stort, och tiden för handling är
            nu. Genom objektens höga kostnader och långa livslängd är det
            viktigt att alla nya investeringar går till rätt sak; varje krona
            som investeras i fossila bränslen i dag kommer att bidra till
            klimatförändringar de närmaste 5060 åren.
          </p>
          <p xml:id="i-9fcdT2Eh6VR681YmuLbnkU">
            I dag placeras en stor del av AP-fondernas pengar i fossila bränslen.
            Bland AP-fondernas största aktieinnehav i energisektorn återfinns
            världens största kolproducenter, industrikoncerner som tillverkar
            oljeriggar och annan tung utrustning till offshoreindustrin samt
            bolag som har specialiserat sig på utvinning av oljesand i Kanada,
            en av de mest miljöskadliga verksamheter som finns.
          </p>
          <p xml:id="i-VfSYcGrFP8tM6D8vdLgc2">
            Fondernas investeringar i förnybar energi uppgår till en mycket
            liten andel och stora delar av dem kan även ifrågasättas ur miljösynpunkt.
            Bland de största investeringarna i förnybar energi finns exempelvis
            aktier i Wilmar International, världens största producent av palmolja.
          </p>
          <p xml:id="i-N3YghgMbQVZJhuaYywxvRg">
            Miljöpartiet är övertygat om att svenska folket inte vill att
            deras pensionspengar ska investeras i verksamheter som bidrar
            till klimat­förändringar eller en utarmning av biologisk mångfald.
          </p>
          <p xml:id="i-9GjBzqz1KvZwmchieoGJhF">
            Miljöpartiet anser att riktlinjerna för Första till Fjärde AP-fonden
            redan i dag ger utrymme för förvaltarna att välja bort fossil
            energi i sin investeringspolicy. Då detta inte sker genom fondernas
            egna beslut är det uppenbart att de etiska riktlinjerna behöver
            skärpas så att fonderna inte ges möjlighet att investera i bolag
            som har fossil energi som sin huvudsakliga verksamhet. Detta bör
            riksdagen ge regeringen till känna som sin mening.
          </p>
          <head xml:id="i-ANj2vsnVdmP18CpNevcu4G" type="h2">
            AP-fonderna och vapenindustrin
          </head>
          <p xml:id="i-GtL9xsZjiYgcPXC2iz76J5">
            Vi anser att riktlinjer för god etik- och miljöplacering också
            måste innehålla riktlinjer om förbud mot att placera i vapenindustrin,
            bl.a. klustervapen. Det är inte rimligt att våra gemensamma pensionspengar
            ska användas för att tjäna pengar på försäljning av vapen.
          </p>
          <p xml:id="i-UWSHa1q1LeMTz4sQ7kdsvR">
            Första till Fjärde AP-fondens etikråd har beslutat att fondernas
            pengar inte ska investeras i företag på grund av deras produktion
            av bl.a. klustervapen, vilket är bra. När AP-fonderna tagit detta
            beslut bör det inte vara svårt att också tydligt helt ta avstånd
            från vapenindustrin i sina investeringsriktlinjer. Detta bör riksdagen
            ge regeringen till känna.
          </p>
          <head xml:id="i-3i1FRh4nbGsV6GNN8TRw24" type="h2">
            Internationella konventioner
          </head>
          <p xml:id="i-3HTrWg5ykdkEh5ucfhYtxd">
            AP-fonderna placerar fortfarande i bolag som bryter mot internationella
            konventioner. I den tidigare nämnda rapporten framtagen av Latinamerikagrupperna
            och Swedwatch presenteras flera exempel på AP-fondsinvesteringar
            som kopplas till allvarliga kränkningar av mänskliga rättigheter
            och miljöförstöring i Latinamerika. Andra rapporter har pekat
            på liknande kränkningar även i andra delar av världen. Detta är
            förstås oacceptabelt.
          </p>
          <p xml:id="i-RDbYD76XJEmrZJDSeZDQjV">
            Den nuvarande strategi som AP-fondernas etikråd har att föra
            dialog med problematiska bolag och som ägare försöka kräva förändringar
            kan vara ett konstruktivt sätt att ta ansvar, ett annat är svartlistning.
            För att etikarbetet ska uppfattas som trovärdigt och göra skillnad
            är det dock rimligt att dialoger inleds med fler företag än det
            fåtal som pågått hittills. Det saknas också tydliga kriterier
            för vilka bolag som väljs ut för dialog och hur länge en dialog
            kan anses gå framåt utan att konkreta och mätbara förbättringar
            uppnåtts.
          </p>
          <p xml:id="i-FWqBFvy8PcRLiJRCjE6oqa">
            AP-fonderna måste fullt ut följa de lagar, konventioner och mänskliga
            rättigheter som fonderna satt upp som riktlinjer för sin placeringsverksamhet.
            AP-fonderna behöver också utveckla tydliga kriterier och riktlinjer
            för hur man ska hantera bolag som bryter mot internationella konventioner.
            Detta bör riksdagen ge regeringen till känna som sin mening.
          </p>
          <head xml:id="i-35VMd4DAeLNLMk1mYFNLj2" type="h2">
            Oberoende granskningsråd
          </head>
          <p xml:id="i-34YMtdFJeHZZjjE9nZtjUt">
            Första till Fjärde AP-fonden har sedan 2001 samma uppdrag: att
            placera pensionskapitalet till största möjliga nytta för pensionssystemet
            och långsiktigt skapa hög avkastning till låg risk. Fonderna ska
            ta hänsyn till etik och miljö, dock utan att göra avkall på det
            övergripande målet om hög avkastning.
          </p>
          <p xml:id="i-3y9JycctTXshLe8tAACDQ5">
            I början av 2007 bildades Etikrådet för att samordna de fyra
            fondernas arbete med miljö- och etikfrågor i de bolag fonderna
            äger aktier i utanför Sverige. Enligt Etikrådets webbplats bygger
            fondernas respektive etik- och miljöriktlinjer på den svenska
            statens värdegrund så som den kommer till uttryck genom undertecknande
            av internationella konventioner och utrikespolitiska ställningstaganden.
            Enligt samma källa är syftet med Etikrådet att genom att kraftsamla
            såväl resurser som röster öka fondernas möjlighet att påverka
            de utländska bolag fonderna investerar i att bedriva sin verksamhet
            utan att bryta mot fondernas etiska riktlinjer för placeringar.
            Etikrådet består av en ordinarie representant och en suppleant
            från Första, Andra, Tredje och Fjärde AP-fonden.
          </p>
          <p xml:id="i-S74k3BNbGuDmJUdzKezgqi">
            Det betyder att det är AP-fonderna själva som driver Etikrådet.
            Det kan finnas både för- och nackdelar med en sådan lösning. En
            fördel är att AP-fonderna aktivt ska ta ställning utifrån gällande
            riktlinjer, men i praktiken har fonderna ändå valt att investera
            i en lång rad av bolag som kränker mänskliga rättigheter, omgärdas
            av anklagelser om oetisk verksamhet eller har svartlistats av
            andra institutionella investerare (riksdagens utredningstjänst
            2011).
          </p>
          <p xml:id="i-A9qtiBfUu8fJi55jVUmSqm">
            I Norge finns en annan modell där är det Finansdepartementet
            som beslutar om arbetsmetod, dvs. dialog alternativt uteslutning.
            I Sverige är det AP-fonderna själva som tar detta beslut. Norska
            Etikkrådet är också oberoende gentemot den statliga pensionsfonden,
            då rådet endast består av personer utan koppling till fonden.
            Norska Etikkrådets medlemmar utses av Finansdepartementet och
            har sitt eget sekretariat. De är oberoende och har inga direkta
            kopplingar till vare sig Finansdepartementet eller Statens pensjonsfond
            Utland förutom att de ger rekommendationer till den förra och
            vid behov delar information med den senare.
          </p>
          <p xml:id="i-GRGgQWjUMexSPqciAp8hLc">
            Den nämnda rapporten från Swedwatch tar upp AP-fondernas ägande
            i guldgruv­bolag, Yanacochagruvan i Peru, Barrick Gold som anlägger
            Pascua-Lamagruvan på gränsen mellan Chile och Argentina, och Goldcorp
            som driver Marlingruvan i Guatemala. Även dessa gruvor kopplas
            till hot mot miljön och lokalbefolkningens rättigheter. Av rapporten
            framgår att inget av de företagen finns med på Sjunde AP-fondens
            uteslutningslista och Etikrådet för bara dialog med Goldcorp.
            Insynen i dialogprocessen är väldigt begränsad vilket gör det
            svårt för utomstående att utvärdera resultatet.
          </p>
          <p xml:id="i-5tk1F2TV42Km7zUxw94yP2">
            Det finns uppenbarligen ett behov av en mer öppen och oberoende
            granskning av AP-fondernas etik- och miljöarbete. Med det som
            bakgrund bör det utredas hur en sådan granskning kan göras, t.ex.
            i form av ett oberoende granskningsråd. Detta bör riksdagen ge
            regeringen till känna som sin mening.
          </p>
        </div>
        <div type="motSignatures">
          <list>
            <item xml:id="i-9zkGRL8prPhYUUx54SAYdg" who="i-Atz7ai4RJKnyNCwfSAJEeC">
              Jonas Eriksson (MP)
            </item>
            <item xml:id="i-PfD2z9yd3SqtfooGMrcn5z" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-3NT2xEggty5cmR4PzuXzNx" who="i-FfCiJc8kVZcwio9wsCvVkH">
              Mehmet Kaplan (MP)
            </item>
            <item xml:id="i-VK3RvcStijeghvTBBUtGzK" who="i-SNtv8jZRB19Jr8oegj1mGK">
              Esabelle Dingizian (MP)
            </item>
            <item xml:id="i-RmubhrfnfU7he3hyz6fg73" who="i-2GE534P2Foy3WpqKPVNeW8">
              Mats Pertoft (MP)
            </item>
            <item xml:id="i-9hszpvUzScjPGQxEYVnFFa" who="i-9x2nw6aosA3pyEJfJTc1eD">
              Ulf Holm (MP)
            </item>
            <item xml:id="i-WCLpYdJTRjYzwCoZNsktof" who="i-C2s3YhmmVmNkgvznmmnD4x">
              Per Bolund (MP)
            </item>
          </list>
        </div>
      </div>
    </body>
  </text>
</TEI>
