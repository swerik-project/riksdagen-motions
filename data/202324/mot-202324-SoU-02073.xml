<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-02073">
  <teiHeader>
    <fileDesc>
      <titleStmt>
        <title>Mäns våld mot kvinnor och våld i nära relationer</title>
        <author corresp="i-QncsjeqVcGrNpNi8SPzrX4">av Michael Rubbestad m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2073 av Michael Rubbestad m.fl. (SD)</title>
          <idno type="rdwebb">HB022073</idno>
          <rs type="number">2073</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB022073/text</ref>
          <ref type="dokument_url_html">https://data.riksdagen.se/dokument/HB022073</ref>
          <ref type="dokumentstatus_url_xml">https://data.riksdagen.se/dokumentstatus/HB022073</ref>
          <ref type="pdf">https://data.riksdagen.se/fil/23F9ACA8-A2D0-423F-9E3E-616E91225FBD</ref>
          <ref type="docx">https://data.riksdagen.se/fil/B9540F5C-D8F5-4936-B8B4-11A84CA82339</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QncsjeqVcGrNpNi8SPzrX4</idno>
            <name>Michael Rubbestad</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6CDBu9cGS7gf8ZVfBc8qEk</idno>
            <name>Ann-Christine Frohm Utterstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-UuKJN7fZXBu5NKa5fQ33eT</idno>
            <name>Ulf Lindholm</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-SorVWZM4VJAi1JXpyMi59e" type="signed"/>
        <correspContext corresp="i-SorVWZM4VJAi1JXpyMi59e">
          <note type="signatory" corresp="i-QncsjeqVcGrNpNi8SPzrX4"/>
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-6CDBu9cGS7gf8ZVfBc8qEk"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-UuKJN7fZXBu5NKa5fQ33eT"/>
        </correspContext>
        <correspAction type="submitted" xml:id="i-Lcvy9dkH6SDWo3TwQmP9n3">
          <date when="2023-10-05"/>
          <time when="11:20:56"/>
        </correspAction>
        <correspAction type="reviewed" xml:id="i-VDTMivU2UnkMbmi41NZVDZ">
          <date when="2023-10-05"/>
          <time when="19:21:55"/>
        </correspAction>
        <correspAction type="referred" xml:id="i-RCGUa4a88tHFH6ULYFwT4M">
          <date when="2023-10-17"/>
        </correspAction>
        <correspAction type="assigned" xml:id="i-JdK7i2FFi6mRWKycCBD31a">
          <date when="2024-04-24"/>
          <time when="16:24:34"/>
        </correspAction>
        <correspContext corresp="i-JdK7i2FFi6mRWKycCBD31a">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-NnFxPQovH7E6jfGt4hoY2p"/>
        <correspContext corresp="i-NnFxPQovH7E6jfGt4hoY2p">
          <ref type="uppgift">2023/24:AU6</ref>
          <ref type="ref_dok_id">HB01AU6</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">AU6</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LrG3MwAtQJC7U6KTvwshuZ"/>
        <correspContext corresp="i-LrG3MwAtQJC7U6KTvwshuZ">
          <ref type="uppgift">2023/24:CU9</ref>
          <ref type="ref_dok_id">HB01CU9</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">CU9</ref>
          <ref type="ref_dok_titel">Familjerätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-F1srYymxCNBD8MNQnL28at"/>
        <correspContext corresp="i-F1srYymxCNBD8MNQnL28at">
          <ref type="uppgift">2023/24:JuU11</ref>
          <ref type="ref_dok_id">HB01JuU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU11</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-WKsSVKHwvibTL1LZ5fcESV"/>
        <correspContext corresp="i-WKsSVKHwvibTL1LZ5fcESV">
          <ref type="uppgift">2023/24:JuU18</ref>
          <ref type="ref_dok_id">HB01JuU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU18</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NALvjTWvgmKN8etMXE6ghZ"/>
        <correspContext corresp="i-NALvjTWvgmKN8etMXE6ghZ">
          <ref type="uppgift">2023/24:SoU19</ref>
          <ref type="ref_dok_id">HB01SoU19</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU19</ref>
          <ref type="ref_dok_titel">Socialtjänstens ansvar för våldsutsatta m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2073 av Michael Rubbestad m.fl. (SD) Mäns våld mot kvinnor och våld i nära relationer</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-WjDyumDGkQk2YXdbN11xYx">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-BA88GhTjitv7uTBYKsDaxJ">
              Riksdagen ställer sig bakom det som anförs i motionen om proaktivt
              arbete och tillkännager detta för regeringen.
            </item>
            <item sortKey="Yrkande 2" xml:id="i-XAENkyJKicZptMoQJHKQtQ">
              Riksdagen ställer sig bakom det som anförs i motionen om att
              ge barn en ”bo kvar”-garanti och tillkännager detta för regeringen.
            </item>
            <item sortKey="Yrkande 3" xml:id="i-5ZjL38987kbbe5Lkscf1ia">
              Riksdagen ställer sig bakom det som anförs i motionen om att
              regeringen bör överväga tillsättandet av en haverikommission vid
              varje fall av dödligt våld och tillkännager detta för regeringen.
            </item>
            <item sortKey="Yrkande 4" xml:id="i-HDRbGfM3nS6pZq8a4epMzf">
              Riksdagen ställer sig bakom det som anförs i motionen om att
              regeringen behöver vidta åtgärder för ökad kunskap kring våldsutsatthet
              och tillkännager detta för regeringen.
            </item>
            <item sortKey="Yrkande 5" xml:id="i-XnFCbnJrCHxYm3LadCbBZU">
              Riksdagen ställer sig bakom det som anförs i motionen om att
              regeringen bör beakta behovet av att statistik om våld i nära
              relationer ska innefatta alla som utsätts, och detta tillkännager
              riksdagen för regeringen.
            </item>
            <item sortKey="Yrkande 6" xml:id="i-V32pizPuaDBSBoAFy5SGPy">
              Riksdagen ställer sig bakom det som anförs i motionen om att
              regeringen bör beakta behovet av statistik om våld i samkönade
              relationer och tillkännager detta för regeringen.
            </item>
            <item sortKey="Yrkande 7" xml:id="i-5nJLgFkycfgdFuyXZzUZ6C">
              Riksdagen ställer sig bakom det som anförs i motionen om att
              regeringen bör beakta behovet av att öka kunskapen om vad som
              juridiskt räknas som brott och tillkännager detta för regeringen.
            </item>
            <item sortKey="Yrkande 8" xml:id="i-2GneN12RKsGLymqGZBgf54">
              Riksdagen ställer sig bakom det som anförs i motionen om att
              utreda hur betänketiden vid skilsmässa kan avskaffas i de fall
              det förekommer våld eller liknande brott mot barn eller person
              inom äktenskapet och tillkännager detta för regeringen.
            </item>
            <item sortKey="Yrkande 9" xml:id="i-Pavagqf6dwYuH4FXJVYDuG">
              Riksdagen ställer sig bakom det som anförs i motionen om att
              vidta åtgärder mot eftervåld och tillkännager detta för regeringen.
            </item>
            <item sortKey="Yrkande 10" xml:id="i-G2qxvW87kFkVAtyVTDQ7xz">
              Riksdagen ställer sig bakom det som anförs i motionen om att
              regeringen bör beakta behovet av ökad kunskap och åtgärder mot
              kvinnohat och tillkännager detta för regeringen.
            </item>
            <item sortKey="Yrkande 11" xml:id="i-6WHKd5RdPtwGRcCdYevWqg">
              Riksdagen ställer sig bakom det som anförs i motionen om att
              lagstiftningen bör revideras på sådant vis att domare som dömer
              i en vårdnadstvist har en skyldighet att direktkommunicera med
              barnet, och detta tillkännager riksdagen för regeringen.
            </item>
            <item sortKey="Yrkande 12" xml:id="i-WKf2UiMTprDBsYh8f56KUR">
              Riksdagen ställer sig bakom det som anförs i motionen om att
              beakta behovet av att förstå strukturellt våld och dess konsekvenser
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-TdvefrvSK6AKREJgTiqug2">
            Motivering
          </head>
          <p xml:id="i-GA6Vtg3fBHq7ZERjyezTF1">
            Kvinnor och män ska ha samma förutsättningar, möjligheter och
            rättigheter och därmed också ha lika stor rätt till ett tryggt
            liv. Det utbredda kvinnovåldet skapar dock en otrygghet för just
            den kvinnliga delen av befolkningen som i sin tur leder till oaccep­tabla
            inskränkningar i kvinnors frihet och livsmönster. Kvinnovåld är
            därför ett betydande jämställdhetsproblem som måste tas på största
            allvar.
          </p>
          <p xml:id="i-LigFB8PQ4kfgNaqjH1NnVq">
            Sverige har inte råd att förbise kvinnovåldet. Det utgör inte
            bara ett betydande och oacceptabelt hinder för ett jämställt Sverige.
            Det får också ekonomiska konsekvenser och kostar staten enorma
            summor skattemedel varje år. Det handlar om pengar som i stället
            hade kunnat användas till att förbättra välfärden. Kvinnovåldets
            kostnader i Sverige uppgår till mellan 2,7 och 3,3 miljarder kronor
            per år. 10 miljoner kronor för en våldtäkt. Kvinnovåldet som hinder
            för ett jämställt samhälle samt det som den enskilde utsatts för
            räcker för att motivera ett kraftfullt åtgärdsprogram. Att kvinnovåldet
            dessutom kostar staten enorma summor skattepengar lyfter dock
            också fram en ekonomisk dimen­sion. Därför är varje väl spenderad
            krona på åtgärder som effektivt motverkar kvinno­våldet också
            en samhällsekonomisk investering.
          </p>
          <p xml:id="i-LZjdQT4VxKaPSMiE2j9547">
            Självklart drabbar våldet även män och i samkönade förhållanden
            kan det handla om mäns våld mot män eller kvinnors våld mot kvinnor.
            Våld kan aldrig accepteras, oavsett könet på utövaren eller den
            som blir drabbad.
          </p>
          <head type="h2" xml:id="i-AVZ73iJx22uErMA3aPn1oy">
            Proaktivt arbete
          </head>
          <p xml:id="i-DUEkiXq8nmvZEVXUJuho3Q">
            Det bästa sättet att undvika våld är att stävja det innan det
            utövas. Det proaktiva arbetet behöver lyftas in i alla samhällsinstanser
            så att arbetet med att förhindra våld ständigt pågår men också
            med att förhindra att våldet upprepas. Således behöver arbetet
            fokuseras på både förövare och offer och ha som syfte och mål
            att våld inte ska utövas. Sverige­demokraterna anser att vikten
            av ett proaktivt arbete tydligare ska framgå i lagtexten, dvs.
            att till socialnämndens uppgifter hör att verka för att den som
            uppvisar ett våldsamt beteende eller utsätter eller har utsatt
            närstående för våld eller andra övergrepp ska ändra sitt beteende.
            Det behövs tidiga insatser i det förebyggande arbetet om det ska
            ge de resultat vi avser.
          </p>
          <head type="h2" xml:id="i-MjGCoGnfVzTzqXKbp4yLzT">
            Ge barnen en ”bo kvar”-garanti
          </head>
          <p xml:id="i-29cVN16pjC1noNCsMgmtV7">
            I intervjuer som Bris har gjort med ett antal barn som vistats
            på skyddade boenden framkommer det tydligt att barn anser det
            som orättvist att de tvingas flytta medan deras våldsutövare stannar
            i hemmet och på orten. Barn saknar sina vänner, sin skola och
            sitt hem. Detta är en problematisk knut att tillgodose och i de
            fall en våldsutövare inte på frivillig väg kan tänka sig att flytta
            så finns det få andra alternativ än att de utsatta tvingas söka
            skydd på annan ort eller i annat boende. Men i de fall en våldsutövare
            eller utåtagerande person ber om stöd så bör det också finnas
            boendeform och stöd för denne. Dels i det proaktiva och förebyggande
            arbetet med att minska våld i nära relationer dels i att möta
            de barn som tvingas flytta från hem och ort. I en sådan boendeform
            ska det likt skyddat boende finnas personal, stöd och hjälp att
            tillgå.
          </p>
          <head type="h2" xml:id="i-MYXbnJhiduQQ3p8k1bNckS">
            Haverikommission vid varje fall av dödligt våld
          </head>
          <p xml:id="i-ABgdFECco9hYGsZo9vEUDT">
            Varje gång en människa dödas av en nuvarande eller före detta
            partner bör en haveri­kommission tillsättas. Syftet med en haverikommission
            är att noggrant undersöka och kartlägga orsaker och händelseförlopp
            som har lett fram till dödsfallet samt att identi­fiera eventuella
            brister inom exempelvis myndighetsutövningen. Inte sällan är hotbilden
            känd sedan tidigare och gärningspersonen kan även ha begått liknande
            brott mot andra människor. Trots detta har dödsfall inte kunnat
            förhindras och samhället bör så grundligt som möjligt ta reda
            på varför så kunde ske. Underlaget som samlas in kan därutöver
            vara till hjälp för att förhindra framtida liknande dödsfall samt
            underlätta i arbetet med att jobba brottsförebyggande.
          </p>
          <head type="h2" xml:id="i-8SxPdeE4fsDkvWADqL2xfc">
            Ökad kunskap inom yrken som möter våldsutsatta
          </head>
          <p xml:id="i-3F1yTGjX9DJ5kTBPXY56mv">
            Samhället i stort behöver få en ökad förståelse och en ökad kunskap
            om våld i nära relationer så att rätt stöd och hjälp finns att
            tillgå. Som ett steg på vägen har man därför i högskoleförordningen
            sedan 2018 infört krav på en utbildning om mäns våld mot kvinnor
            och våld i nära relation för den som utbildar sig till fysioterapeut,
            jurist, läkare, psykolog, sjuksköterska, socionom eller tandläkare.
            Sedan 2019 gäller det även tand­hygienister. Detta är bra, men
            riktar sig uteslutande till de som just nu genomgår utbildningen.
            I de fall exempelvis en socialsekreterare eller tandläkare examinerats
            innan 2018 kan det dock innebära många år av aktivt praktiserande
            utan adekvata kunskaper på området. Insatser för att stärka kompetensen
            hos redan verksam personal har förekommit, men behöver ske i en
            ännu större utsträckning.
          </p>
          <p xml:id="i-8PSHCvjnueRpcG4KiTscK4">
            Regeringen behöver därför vidta åtgärder för att säkerställa
            att kunskap kring mäns våld mot kvinnor och våld i nära relationer
            motsvarande det som nu är ett krav i högskoleförordningen även
            säkerställs hos redan utexaminerade och verksamma.
          </p>
          <head type="h2" xml:id="i-N915Edu762hPS2a5oeX7wF">
            Våld i nära relationer
          </head>
          <p xml:id="i-X9Cge5QcTLe9NTNHT9eA7v">
            Våld i nära relationer är ett växande samhällsproblem. Förutom
            enormt lidande för den som utsätts och dennes närstående är också
            påverkan på samhället relativt stor. Det finns alltså flera parametrar
            som vittnar om att samhället måste ta krafttag för att minska
            våldet i nära relationer. Att beräkna samhällskostnader för relationsrelaterat
            våld är förknippat med flera svårigheter och begränsningar. Det
            finns därmed få samhälls­ekonomiska analyser av kostnader för
            våld i nära relationer. Den mest genomgripande samhällsekonomiska
            analysen genomfördes av Socialstyrelsen 2006. Analysen upp­skattade
            att samhällskostnaderna för våld mot kvinnor i nära relationer
            ungefärligen uppgår till mellan 2,7 och 3,3 miljarder kronor per
            år i 2006 års penningvärde. Där finns dock inte våld mot män i
            nära relationer inräknat. Våld mot män i nära relationer behöver
            belysas likaväl som våld i samkönade relationer. Våld i nära relationer
            benämns ofta i samma andetag som mäns våld mot kvinnor.
          </p>
          <p xml:id="i-HJLD59C2SA5giHyx8qKm52">
            För att komma tillrätta med problematiken behöver dock samtliga
            delar belysas i ett helhetsgrepp där exempelvis statistik berör
            alla utsatta även om kvinnor är de som drabbas mest av våld i
            nära relationer.
          </p>
          <head type="h2" xml:id="i-UhfTWTXcU5KC8EwDX1YGry">
            Våld i samkönade relationer
          </head>
          <p xml:id="i-KnLbshvFJaX5Pgk5thLJaB">
            Det finns begränsad statistik och få studier om förekomsten av
            våld i samkönade rela­tioner. I Sverige finns enbart en empirisk
            studie som baseras på ett icke slumpmässigt urval och publicerades
            redan 2005. Det är inte möjligt att särskilja brott som sker i
            samkönade relationer inom ramen för den nationella trygghetsundersökningen
            (NTU) om människors trygghet och utsatthet för brott, som Brottsförebyggande
            rådet (Brå) genomför varje år i form av telefonintervjuer. Brå
            framhåller att det är mättekniskt svårt att särskilja brott i
            samkönade relationer, eftersom det skulle kräva en eller flera
            ytter­ligare frågor i formuläret för att fastställa urvalspersonens
            sexuella läggning, alternativt kräva frågor om partnerns könstillhörighet.
            Mättekniken behöver utvecklas för att statistiken ska belysa alla
            utsatta.
          </p>
          <head type="h2" xml:id="i-SMLNZzfF352MySuUD5p14U">
            Anmälningsbenägenhet
          </head>
          <p xml:id="i-KsqusdDqiowV9Ms6J4M8DB">
            Ett sätt att mäta våldsutsatthet är att analysera antalet anmälda
            våldsbrott i den officiella kriminalstatistiken. Att enbart använda
            sådan registerbaserad kriminalstatistik är dock inte lämpligt
            eftersom den bara visar det polisanmälda våldet och inte de brott
            som inte anmäls, dvs. mörkertalen. Mörkertalet vad gäller våldsbrott
            i nära relationer uppskattas dessutom vara stort. Enligt Nationella
            trygghetsundersökningen (NTU) uppskattas att ungefär en tredjedel
            av brotten mot närstående polisanmäls, men att andelen varierar
            mellan olika typer av brott. Andelen kvinnor som gjort en anmälan
            var något större än andelen män. Det framgår dock inte om det
            är den utsatta personen själv som gjort polisanmälan, eller om
            den gjorts av någon annan. Brottsförebyggande rådet, Brå, har
            tidigare undersökt varför personer som i NTU uppger att de blivit
            utsatta för brott av en nuvarande eller tidigare partner inte
            polisanmält brottet. Av rapporten framgår att det främsta skälet
            till att polisen inte kontaktades var att händelsen betraktades
            som en småsak eller att de själva redde ut händelsen. I rapporten
            framhålls att anmälnings­benägenheten kan vara lägre för händelser
            som personen vet eller inte tror är ett brott i juridisk mening.
            Här framhålls att trakasserier och verbala kränkningar ingår i
            de brott som omfattas av kartläggningen och att de kan ligga i
            gråzonen för vad som juridiskt sett utgör ett brott. Därför behöver
            frågan om hur vi ökar kunskap om vad som faktiskt räknas som ett
            brott utredas.
          </p>
          <head type="h2" xml:id="i-9aYHoEW9ee7SKkhCqboRGG">
            Betänketid vid skilsmässa
          </head>
          <p xml:id="i-Trsp6jWepkYDmkC88CSFSB">
            Dagens äktenskapsbalk stipulerar att äktenskapsskillnad ska föregås
            av betänketid i vissa fall. Betänketid på minst sex månader gäller
            om båda parter är överens om att skiljas om de båda begär det
            eller om någon av makarna varaktigt bor tillsammans med eget barn
            under 16 år som står under den makens vårdnad. Äktenskapsskillnad
            ska också föregås av betänketid om skilsmässa är begärd av enbart
            den ena maken.
          </p>
          <p xml:id="i-Fn3S6gaXxB614afuXYRCNF">
            Betänketiden blir problematisk i de fall det förekommer våld,
            hot, trakasserier eller liknande inom äktenskapet. I dessa fall
            bör det vara möjligt att skilja sig omgående även om någon av
            makarna har barn under 16 år. Det torde under alla omständigheter
            vara för barnets bästa att inte behöva stanna längre än nödvändigt
            i en hemsituation där våld sker. Regeringen bör därför tillsätta
            en utredning som undersöker förändringar av betänketiden i de
            fall det förekommer våld eller andra liknande brott mot person
            inom äktenskapet.
          </p>
          <head type="h2" xml:id="i-X25bDDjLjiLg5Kyjx1fyrG">
            Eftervåld
          </head>
          <p xml:id="i-A6fr2SYHPyUSbDqFf55zFD">
            Eftervåld är en term som används för att beskriva våld som kvinnor
            eller män kan utsättas för efter att ha lämnat en våldsam relation.
            Detta våld kan ta olika former, som exem­pelvis hot, förföljelse,
            trakasserier eller fysiskt våld, och kan ha allvarliga konsekvenser
            för offret. Att motverka eftervåld kräver en helhetsstrategi som
            involverar samhället som helhet, inklusive polis, socialtjänst,
            sjukvård och rättsväsende.
          </p>
          <p xml:id="i-RDMbuMaqorRt3GUfAhAVG4">
            Det är viktigt att individer som lämnar en våldsam relation får
            tillräckligt skydd för att minimera risken för eftervåld. Detta
            kan inkludera personligt skydd, tillfälligt boende och säkerhetsåtgärder
            som till exempel larm och dörrlås.
          </p>
          <p xml:id="i-YNsdSPBEvcZPxLZHrcHtTX">
            Individer som lämnar en våldsam relation behöver ofta stöd och
            rådgivning för att hantera de psykiska och känslomässiga konsekvenserna
            av våldet. Det är viktigt att det finns tillgängliga resurser
            för att ge stöd och rådgivning, inklusive stödgrupper och terapi.
          </p>
          <p xml:id="i-CDnBNSKhoEz2LG2Pacgzvk">
            Det är mycket viktigt att öka medvetenheten om eftervåld och
            utbilda samhället om de psykologiska och praktiska utmaningar
            som individer som lämnar en våldsam relation möter. Detta kan
            inkludera utbildning i skolor, på arbetsplatser och i samhället
            i allmänhet.
          </p>
          <p xml:id="i-KY2j9cTNEnz2tmVEvFnZcs">
            Vidare behövs en starkare lagstiftning mot våld i nära relationer
            och mer effektiva rättsliga åtgärder vilka också kan bidra till
            att minska risken för eftervåld. Det är av yttersta vikt att rättssystemet
            tar våld i nära relationer på allvar och att det finns lämp­liga
            sanktioner och påföljder för våldsutövare.
          </p>
          <head type="h2" xml:id="i-QiYiyMB3bQwKGoppwrT9Lh">
            Incels
          </head>
          <p xml:id="i-41HCeXH8YoA4wMznSLce8A">
            Incels, en förkortning för involuntary celibate, är samlingsnamnet
            på en grupp indivi­der, oftast män, vilka lever ensamma och i
            ofrivilligt celibat. Dessa individer känne­tecknas ofta av att
            de känner sig oönskade i samhället i allmänhet och av potentiella
            partners i synnerhet. Det kombineras med en upplevd känsla av
            en förlorad makt­position i sam­hället generellt, där man anser
            att kvinnor premieras och har fördelar som män inte har.
          </p>
          <p xml:id="i-ALfxvsZyRH7XfgYDL9ktmp">
            Skulden för den ofrivilliga ensamheten och känslan av utanförskap
            läggs inte sällan på det motsatta könet, vilket kan resultera
            i ökat kvinnohat och i de mest extrema fallen också attentat riktade
            mot kvinnor. Forskning visar på att dödliga attacker i världen
            sannolikt har utförts av individer som i någon mån har fostrats
            av incelkulturen. Det går därför inte att reducera den till en
            grupp män som enbart hatar bakom datorskärmen, utan det finns
            befogad anledning till oro också över fysiska attacker.
          </p>
          <p xml:id="i-16T68UgKx4dMuSNhz4G6dH">
            Inte sällan när en händelse tyvärr inträffar är gärningsmannen
            känd sedan tidigare, men adekvata åtgärder och insatser har inte
            satts in i ett tidigare skede eller i tillräcklig utsträckning.
            Sverigedemokraterna anser att det behövs ytterligare kunskap på
            området och att åtgärder utifrån denna kunskapsinhämtning sedan
            bör vidtas, detta för att säkerställa att oskyldiga människor
            inte kommer till skada för att samhället agerat för sent. Detta
            i kombination med en mer lättillgänglig vård för den som söker
            hjälp för, eller lider utav, psykisk ohälsa.
          </p>
          <head type="h2" xml:id="i-CZyFssX5uqSTojgt75696z">
            Domare som dömer i vårdnadstvist
          </head>
          <p xml:id="i-CZzGc6UQAheJJ2FWVoDdJ">
            I Norge finns en praxis som innebär att den domare som dömer
            i en vårdnadstvist också är den som meddelar barnet utfallet.
            Syftet med detta är att beslut inte ska fattas för lättvindigt
            samt att den domare som dömer också förstår konsekvenserna av
            sitt beslut. I Finland är det vanligt att domaren som dömer i
            en vårdnadstvist också möter barnet personligen för att få barnets
            åsikt och sedan meddelar barnet utfallet av beslutet. I Spanien
            har domaren en skyldighet att träffa barnet personligen och få
            barnets åsikt om vårdnadstvisten. Enligt den spanska civilrättsliga
            lagen har domaren också en skyldighet att meddela barnet utfallet
            av beslutet och förklara för barnet vad det innebär. Det är dock
            viktigt att påpeka att detta kan variera beroende på det enskilda
            fallet och det kan finnas undantag från denna praxis beroende
            på barnets ålder, mognad och andra omständig­heter som påverkar
            barnets förmåga att förstå beslutet.
          </p>
          <p xml:id="i-HWciTy37MVsHMLPTaEtQgm">
            I Sverige är det mer vanligt förekommande att en socialtjänsteman
            träffar barnet för att utreda behov och önskemål vilket sedan
            rapporteras till domstolen. Det är inte nöd­vändigtvis så att
            domaren själv träffar barnet i fråga eller ens tar hänsyn till
            de uppgifter socialtjänsten samlat in. Det finns således ingen
            lag i Sverige som kräver att domaren personligen ska träffa barnet
            eller meddela beslutet i en vårdnadstvist. Istället är det upp
            till domaren att avgöra hur de vill ta hänsyn till barnets bästa
            och vilket tillväga­gångs­sätt som är mest lämpligt i det enskilda
            fallet.
          </p>
          <p xml:id="i-LAkgcdgw2i4NSe27ntFVoy">
            Att en domare träffar barnet personligen och lyssnar på barnets
            åsikter kan utgöra en viktig del av att ta hänsyn till barnets
            bästa intressen i en vårdnadstvist där det förekommit våld i relationen
            mellan föräldrarna. Det kan hjälpa till att säkerställa att barnets
            behov och önskemål tas på allvar och att barnen känner sig hörda
            och sedda i beslutsprocessen.
          </p>
          <p xml:id="i-4gf4HS4ZX7NvRLugx4x8fB">
            Forskning har visat att när domare träffar barn personligen i
            vårdnadstvister så kan det öka domarens förståelse för barnets
            situation och behov. Det kan också leda till att domaren fattar
            beslut som mer tar hänsyn till barnets intressen, eftersom domaren
            får en bättre förståelse för barnets önskemål och behov. En studie
            från Australien visade att domare som träffade barn personligen
            i vårdnadstvister i högre grad beaktade barnets åsikter och intressen
            i sina beslut. En annan studie från Kanada fann att domare som
            träffade barn personligen var mer benägna att bevilja önskemål
            om boende och umgänge som låg i linje med barnets önskemål.
          </p>
          <p xml:id="i-D3ZPuszCNdD39RV7NnNyBH">
            Sverigedemokraterna anser att 6 kap. 2 § föräldrabalken bör revideras
            på sådant vis att domare som dömer i en vårdnadstvist har en skyldighet
            att träffa barnet personligen när domstolen ska pröva frågan om
            vårdnad, boende och umgänge för barn.
          </p>
          <head type="h2" xml:id="i-TMKGBfqDt1bfBbUKqhbjbF">
            Strukturellt våld
          </head>
          <p xml:id="i-85e9ut7pqAfoHzyufka9no">
            Termen ”strukturellt” används för att beskriva något som är integrerat
            eller inbyggt i en viss struktur eller ett system, vilket gör
            att det kan fortsätta att påverka människor eller grupper på ett
            systematiskt och ibland oavsiktligt sätt.
          </p>
          <p xml:id="i-4KtGPNntys1T5wM6yBJySj">
            Inom samhällsvetenskapen används termen ”strukturellt våld” för
            att beskriva en situation där våld inte uppstår som en direkt
            handling av en individ mot en annan, utan snarare som en följd
            av en strukturell orättvisa som förhindrar vissa grupper att få
            tillgång till resurser, rättigheter och möjligheter. Detta kan
            inkludera faktorer som fattigdom, diskriminering, social utestängning,
            brist på utbildning eller hälsosystem och andra faktorer som leder
            till att människor upplever lidande och begränsningar i sina liv.
          </p>
          <p xml:id="i-JVLBqXLqzVVdLEy3ntPkdc">
            På detta sätt kan ”strukturellt våld” uppfattas som en form av
            ”tyst våld”, eftersom dess effekter kan vara lika skadliga som
            fysiskt våld, men det är inte alltid lika synligt eller uppenbart.
            Att förstå strukturellt våld kan hjälpa till att identifiera orsakerna
            till ojämlikhet, ojämställdhet och bristande rättvisa i samhället
            och kan vara ett första steg för att skapa förändring.
          </p>
        </div>
        <div type="motSignatures">
          <list>
            <item xml:id="i-Kwe9135P4QMVzsQ1EYfvhL" who="i-QncsjeqVcGrNpNi8SPzrX4">
              Michael Rubbestad (SD)
            </item>
            <item xml:id="i-EEkKCth9sKZMb5S8tVpVd2" who="i-63whZFxsr3MAneyb8u5Db3">
              Magnus Persson (SD)
            </item>
            <item xml:id="i-PA3AXhmBSmeZCQNkPL4W2x" who="i-6CDBu9cGS7gf8ZVfBc8qEk">
              Ann-Christine Frohm Utterstedt (SD)
            </item>
            <item xml:id="i-CAELFFtUJSBsFsrUEaq1hs" who="i-7p7goD9VC5HZh4VdEN1AFo">
              Sara Gille (SD)
            </item>
            <item xml:id="i-JkUg3Ff3nS48CEShbG13KH" who="i-UuKJN7fZXBu5NKa5fQ33eT">
              Ulf Lindholm (SD)
            </item>
          </list>
        </div>
      </div>
    </body>
  </text>
</TEI>
