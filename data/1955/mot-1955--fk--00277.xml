<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1955/mot_1955__fk__277/mot_1955__fk__277-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10 Motioner i Första kammaren, nr 277 år 1955
          </p>
          <p>
            Nr 277
          </p>
          <p>
            Av herr Nilsson, Alfred, m. fl., om ökad intagning av enskilda
            vägar till allmänt underhåll.
          </p>
          <p>
            I två vid 1954 års riksdag väckta motioner, I:295 av herr Nilsson,
            Alfred, och II: 418 av herr Johnsson i Kastanjegården m. fl.,
            hemställdes, att riksdagen måtte besluta, att intagning av enskilda
            vägar till allmänt underhåll skall ske i väsentligt ökad omfattning.
            Statsutskottet (utl. nr 130, p. 3, sid. 28 f.) vitsordade, att
            den under- hållsskyldighet, som åvilade de enskilda väghållarna,
            i många fall vore betungande. Det skulle därför i och för sig
            vara önskvärt, om de enskilda vägarna i ökad omfattning kunde
            intagas till allmänt underhåll. Det ville emellertid synas utskottet,
            som om motionärerna i alltför hög grad bort- sett från de finansiella
            konsekvenserna av ett beslut i denna riktning. De enskilda vägarna
            befunne sig nämligen som regel i sådant skick, att de icke utan
            mycket kostnadskrävande förbättrings- och iståndsättnings- arbeten
            kunde övertagas av den statliga vägorganisationen. Ett bifall
            till det i motionerna framställda yrkandet skulle därför få till
            följd antingen att vägväsendets totala utgiftsram måste vidgas
            eller också att en mot- svarande reducering måste ske av de anslagsmedel
            som äro avsedda för andra vägändamål. Intetdera alternativet fann
            utskottet i dåvarande läge vara tillrådligt. I enlighet härmed
            avstyrkte utskottet motionerna, och riksdagen fattade beslut i
            enlighet härmed. Med hänsyn till den betydelse frågan om ett ökat
            intagande av enskilda vägar till allmänt underhåll har för ett
            mycket stort antal enskilda väg- hållare runt om i vårt land,
            anse vi att detta viktiga spörsmål ånyo bör föreläggas riksdagen.
            I förenämnda motioner framhölls, att antalet bilar och motorcyklar
            under de senare åren ökat högst avsevärt. Vid ingången av år 1950
            var sålunda antalet bilar och bussar 280 971 och antalet tyngre
            motorcyklar 172 338 eller sålunda sammanlagt 453 309 motorfordon
            i landet. Dessa siffror hade vid utgången av år 1952 ökat till
            465 779 bilar och bussar och 287 289 tyngre motorcyklar eller
            sammanlagt 753 068 motorfordon. Sedan dess har ökningen av antalet
            motorfordon skett i ännu raskare takt. Sålunda funnos vid utgången
            av år 1953 icke mindre än 542 334 bilar och bussar samt 306394
            tyngre motorcyklar, sammanlagt alltså 848 728 motorfordon. Under
            år 1953 har alltså antalet av nämnda motor- fordon ökat med nära
            100 000 fordon.
          </p>
          <pb facs="riksdagen-motions-pdf/data/1955/mot_1955__fk__277/mot_1955__fk__277-002.pdf"/>
          <p>
            Motioner i Första kammaren, nr 277 år 1955 11
          </p>
          <p>
            Trots denna ökning av motordriften intogos under år 1954 av enskilda
            vägar endast 13,6 mil till allmänt underhåll under det att motsvarande
            siffra för år 1951 var 17,1 mil. Det måste framstå som uppenbart
            obilligt att enskilda väghållare skola bekosta underhållet av
            vägar, som på grund av motorismens genombrott kommit att till
            gagnet bliva allmänna vägar i stället för att de vid till- komsten
            endast voro avsedda som infartsvägar för att tillgodose en myc-
            ket begränsad lokal trafik. Då det enskilda vägnätet sålunda indragits
            i den allmänna trafiken, måste underhållskostnaderna rättvisligen
            i möjli- gaste mån avlyftas från de enskilda väghållarna, som
            utöver sin anpart av bördorna för det allmänna vägväsendet dessutom
            måste svara för under- hållet av dessa enskilda vägar. De rättvisesynpunkter,
            som år 1939 för- anledde riksdagen att bevilja statsbidrag till
            underhåll av enskilda vägar, torde med hänsyn till den inträdda
            och alltjämt snabbt fortgående ut- vecklingen av motorismen nu
            böra föranleda en ökad intagning av de en- skilda vägarna till
            allmänt underhåll. I förenämnda motioner framhölls även att det
            ur rationell synpunkt vore mindre lämpligt att låta små »enskilda
            vägförvaltningar» bildas vid sidan av det statliga vägväsendet.
            Närmast till hands syntes det ligga, att statens egen vägförvaltning
            utrustades så att den i ökad omfattning kunde övertaga ansvaret
            för det enskilda vägväsendet. Kostnadsökningen för en ökad intagning
            till allmänt underhåll av enskilda vägar torde i väsentlig mån
            reduceras genom besparing av nu utgående statsbidrag samt och
            icke minst genom den rationalisering av arbetet, som kan vinnas
            genom att den statliga maskinutrustningen kan komma till användning.
            I detta sammanhang må erinras, att statlig kreditgaranti medgivits
            av sammanlagt två miljoner årligen för inköp av vägunderhållsmaskiner
            för rationalisering av underhållsarbete å vissa enskilda vägar.
            Denna möjlig- het har emellertid hittills endast utnyttjats i
            mindre omfattning, vilket visar svårigheterna för de enskilda
            väghållarna att anordna särskilda väg- förvaltningar med maskinell
            utrustning. Mot bakgrunden av vad sålunda anförts kunna vi icke
            finna att de skäl, som åberopades vid 1954 års riksdag, kunna
            utgöra anledning till en vägran från det allmännas sida att i
            ökad omfattning övertaga under- hållskostnaderna för de enskilda
            vägarna. Att märka är, att dessa kost- nader finnas redan nu,
            men de kunna reduceras genom den ovan antydda rationaliseringen,
            och de böra framför allt fördelas mera rättvist än vad nu är fallet.
            I varje fall borde den alternativt gjorda hemställan om en ur
            rättvisesynpunkt motiverad jämkning av anslagen till vägunderhåll
            och vägbyggnader tagas under närmare övervägande. Under hänvisning
            till vad sålunda anförts få vi hemställa, att riksdagen måtte
            besluta, att intagning av enskilda vägar till allmänt underhåll
            skall ske i väsentligt ökad om-
          </p>
          <pb facs="riksdagen-motions-pdf/data/1955/mot_1955__fk__277/mot_1955__fk__277-003.pdf"/>
          <p>
            12 Motioner i Första kammaren, nr 277 år 1955
          </p>
          <p>
            fattning och icke för något år mindre än 50 mil, samt vid- taga
            härav påkallad förstärkning av anslagen till det stat- liga vägväsendet.
            Därest ökad anslagsgivning nu icke anses böra ifråga- komma hemställa
            vi, att utrymme för de i motionen före- slagna åtgärderna beredes
            genom jämkning av anslagen till vägunderhåll och vägbyggnader.
          </p>
          <p>
            Stockholm den 26 januari 1955
          </p>
          <p>
            Alfr. Nilsson And. E. Johansson David Ollén i Steneberg Josef
            Nord Ingrid Gärde Widemar Nils B. Hansson Axel Andersson Uno Olofsson
            Einar Danmans Ruth Hamrin-Thorell Gunnar Spetz E. A. Lindblom
            Johan Sunne Hj. Weiland Sven Em. Ohlon J. Kronstrand Johan Persson
            Ragnar Huss
          </p>
          <p>
            Per Jacobsson Erik Alexanderson Hugo Osvald
          </p>
        </div>
      </div>
    </body>
  </text>
</TEI>
