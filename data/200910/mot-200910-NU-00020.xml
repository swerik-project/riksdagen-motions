<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-NU-00020">
  <teiHeader>
    <fileDesc>
      <titleStmt>
        <title>med anledning av skr. 2009/10:221 Strategiskt tillväxtarbete för regional konkurrenskraft, entreprenörskap och sysselsättning</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2009/10:221 Strategiskt tillväxtarbete för regional konkurrenskraft, entreprenörskap och sysselsättning</title>
          <idno type="rdwebb">GX02N20</idno>
          <rs type="number">N20</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GX02N20/text</ref>
          <ref type="dokument_url_html">http://data.riksdagen.se/dokument/GX02N20</ref>
          <ref type="dokumentstatus_url_xml">http://data.riksdagen.se/dokumentstatus/GX02N20</ref>
          <ref type="doc">http://data.riksdagen.se/fil/66BF927A-B148-447D-8447-C6CF51559129</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-UWLD5TVGMyVqBBWEHyJtqL</idno>
            <name>Renée Jeryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PBu8JkxboQs7A8s45ojqrg" type="basedOn"/>
        <correspContext corresp="i-PBu8JkxboQs7A8s45ojqrg">
          <ref>Regeringsskrivelse 2009/10:221</ref>
        </correspContext>
        <correspAction xml:id="i-74rZrWe2sDhSv3LWLotRXZ" type="signed"/>
        <correspContext corresp="i-74rZrWe2sDhSv3LWLotRXZ">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-UWLD5TVGMyVqBBWEHyJtqL"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-122QwSSpyGJQiTJjmrUJCM"/>
        </correspContext>
        <correspAction xml:id="i-QAaP4dVxbR6gNv9etA6PEN" type="referral">
          <date when="2010-06-22"/>
        </correspAction>
        <correspAction xml:id="i-XNhV1G8SY24z673MXLrYbu" type="dismissal">
          <date when="2010-06-21"/>
        </correspAction>
        <correspAction xml:id="i-MiHAMF5TSdoEB2UEdxWMz4" type="dismissal">
          <date when="2010-06-21"/>
        </correspAction>
        <correspAction xml:id="i-3foMmfm69qdKHXtrQ8XkuS" type="transfer">
          <date when="2010-06-18"/>
        </correspAction>
        <correspAction xml:id="i-Q8EczwiQ9cMFJoudLKiKcC" type="submission">
          <date when="2010-06-18"/>
        </correspAction>
        <correspAction xml:id="i-Vqj8V95yXnHq6o5VicVMFu" type="assigned"/>
        <correspContext corresp="i-Vqj8V95yXnHq6o5VicVMFu">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-NGkeLjvqrACMsSBVpo4NLT">
            Förslag till riksdagsbeslut
          </head>
          <list style="ol">
            <item xml:id="i-Du3m3oto1XgyjWirTiSTbs">
              Riksdagen tillkännager för regeringen som sin mening vad som
              anförs i motionen om den regionalekonomiska betydelsen av forsknings-
              och utbildningsresurser samt behovet av att öka interaktionen
              mellan högskolan och den omgivande arbetsmarknaden.
            </item>
            <item xml:id="i-583vwM177cqkeRAYhYrgi7">
              Riksdagen tillkännager för regeringen som sin mening vad som
              anförs i motionen om betydelsen av ökade investeringar i transportinfrastrukturen
              för en positiv regional utveckling.
            </item>
            <item xml:id="i-M15xWATCHmZL594eJxYFZV">
              Riksdagen tillkännager för regeringen som sin mening vad som
              anförs i motionen om behovet av en nationell strategi för att
              tillvarata storstadsregionernas möjligheter.
            </item>
            <item xml:id="i-5NJgdSXQiGM6BrVK5QRPSs">
              Riksdagen tillkännager för regeringen som sin mening vad som
              anförs i motionen om att använda de EU-program som är kopplade
              till regional utveckling på ett mer effektivt sätt.
            </item>
            <item xml:id="i-SioPcQbcH3LgBZ2CVDVL9T">
              Riksdagen tillkännager för regeringen som sin mening vad som
              anförs i motionen om de negativa regionalpolitiska effekterna
              av de ideologiskt motiverade privatiseringarna och avregleringarna
              av grundläggande samhällsfunktioner.
            </item>
            <item xml:id="i-MtRF3urjkt5jnaSNuFBE9S">
              Riksdagen tillkännager för regeringen som sin mening vad som
              anförs i motionen om statens och den kommunalekonomiska utjämningens
              betydelse för att upprätthålla en likvärdig välfärdsnivå i alla
              delar av landet.
            </item>
            <item xml:id="i-MSgGGWD7e1rBuDgETR5z3a">
              Riksdagen tillkännager för regeringen som sin mening vad som
              anförs i motionen om betydelsen av en väl fungerande bostadsmarknad.
            </item>
            <item xml:id="i-GPL6SAeFfjUyeEvX6QndyW">
              Riksdagen tillkännager för regeringen som sin mening vad som
              anförs i motionen om åtgärder för ökat företagande och entreprenörskap
              i hela landet.
            </item>
          </list>
        </div>
        <div type="motContent">
          <head xml:id="i-Diw9mKmbH2SmBHxvbNJUBF" type="h1">
            Motivering
          </head>
          <p xml:id="i-5htMGe4EeipcGR9oPHLLS2">
            I skrivelsen anger regeringen inriktningen på den regionala tillväxtpolitiken.
            Den nationella strategin, vars inriktning fastställs i skrivelsen,
            pekas ut som det styrande dokumentet. Den nationella strategin
            kretsar kring fem mycket övergripande prioriteringar: innovation
            och förnyelse, kompetensförsörjning, ökat arbetskraftsutbud, tillgänglighet
            samt strategiskt gränsöverskridande samarbete. Regeringen menar
            emellertid att det finns behov av att fördjupa och vidareutveckla
            en rad områden inom de angivna prioriteringarna, bl.a. tillväxtpotential
            i klimat- och energiområdet, tjänsteinnovationer samt sektorsöverskridande
            samverkan mellan regional-, utbildnings- och arbetsmarknadspolitiken.
          </p>
          <p xml:id="i-WEA2avfGTf4r611jEhs3sU">
            Regeringen menar att det vid sidan om prioriteringarna i den
            nationella strategin finns tre horisontella områden demografiska
            utmaningar, internationalisering samt hållbarhetsdimensionen som
            ska genomsyra de olika insatserna för regional utveckling. Man
            identifierar även ett behov att tydligare involvera de statliga
            myndigheterna i arbetet med regionala utvecklingsfrågor. Vidare
            poängteras vikten av regionalt ledarskap och en förbättrad samordning
            mellan de olika planer och strategier för regional utveckling
            som i dag arbetas fram i parallella spår. Slutligen menar regeringen
            att insatserna inom ramen för EU:s strukturfonder i större utsträckning
            bör baseras på lärdomar från tidigare strukturfondsperioder.
          </p>
          <p xml:id="i-CPfyRPBtcgFgA7raZmWiVJ">
            Vi delar i allt väsentligt regeringens beskrivning av de svenska
            regionernas stora framtidsutmaningar. Vi har inte heller någon
            egentlig avvikande uppfattning när det gäller den nationella strategins
            prioriteringar eller de behov som regeringen identifierat vad
            gäller områden inom ramen för dessa prioriteringar där politiken
            behöver utvecklas. Ej heller opponerar vi oss mot slutsatsen att
            en positiv regional utveckling är starkt beroende av tydligt regionalt
            ledarskap eller att de regionala utvecklingsprogrammen tydligare
            bör harmoniseras med andra regionala planer och strategier. Vi
            delar också regeringens uppfattning att arbetet med att utforma
            insatserna inom ramen för EU:s strukturfonder tydligare bör grundas
            på erfarenheter från tidigare strukturfondsperioder.
          </p>
          <p xml:id="i-5Tq3rjuznmefk3sbHCXJN8">
            Vad vi däremot starkt vänder oss mot är den uppenbara avsaknaden
            av operativa åtgärder för att nå målen för den regionala tillväxtpolitiken.
            Vi konstaterar också att denna skrivelse inte på något sätt är
            representativ för den politik som regeringen fört under mandatperioden.
          </p>
          <p xml:id="i-JWg64AT3sdAzyHEU7GXzXt">
            Våren 2009 lade regeringen fram skrivelsen En strategi för att
            stärka utvecklingskraften i Sveriges landsbygder. Detta i allt
            väsentligt intetsägande dokument, präglat av ett extremt snävt
            geografiskt perspektiv, var det enda regeringen presterade på
            regionalpolitikens område under de första tre åren vid makten.
            Detta menar vi tydliggör regeringens prioritering. Regionalpolitikens
            operationsområde har under den gångna mandatperioden i allt väsentligt
            definierats som gles- och landsbygd.
          </p>
          <p xml:id="i-CKZNojdg5jvqejUEAXGKpv">
            Vi socialdemokrater vill göra den regionala utvecklingspolitiken
            till en central fråga där konsekvenserna för den regionala utvecklingen
            blir en ständigt närvarande aspekt i utformningen av strategiska
            politiska beslut. Detta förutsätter i sin tur en väl fungerande
            samordning mellan olika politikområden och mellan olika politiska
            nivåer. Den nationella nivån måste aktivt samverka med regioner
            och kommuner för att skapa bästa möjliga utvecklingsmöjligheter.
          </p>
          <p xml:id="i-QmYdwFkZWuEUnx9kjtAP1v">
            Vi socialdemokrater accepterar inte att regionalpolitiken reduceras
            till en lågambitiös politik för gles- och landsbygd. En kraftfull
            regionalpolitik måste anta utmaningen att formulera övergripande
            tillväxt- och utvecklingsstrategier för hela landet. En landsända
            kan inte ses isolerat från en annan. Företag, naturresurser och
            arbetskraft återfinns i alla delar av landet och de är sinsemellan
            sammanlänkande i ett komplext system av produktion och transporter
            som knyter Sverige samman. För oss socialdemokrater är det oerhört
            angeläget att solidariteten mellan Sveriges regioner vidmakthålls.
            Vår solidariskt uppbyggda välfärd, där det kommunala skatteutjämningssystemet
            spelar en viktig roll, bidrar ytterligare till att stärka de ekonomiska
            banden mellan olika delar av landet. En fortsatt kommunalekonomisk
            utjämning är därför ett nödvändigt verktyg för att vi ska kunna
            fortsätta att garantera en likvärdig kvalitet i välfärdstjänsterna
            oavsett var i landet man bor.
          </p>
          <p xml:id="i-7yWj1fThQAoKweT2jF7Xun">
            Det starka ömsesidiga beroendet mellan Sveriges olika landsändar
            innebär att regionalpolitiken måste söka lösningar på såväl de
            snabbväxande storstädernas problem som de svåra välfärdsutmaningar
            som väntar många mindre regioner som tampas med kraftigt minskande
            befolkning, hög strukturell arbetslöshet och skev åldersstruktur.
            En annan grundläggande slutsats är att varannan svensk faktiskt
            återfinns varken i storstaden eller i genuin gles- och landsbygd.
            Halva befolkningen lever i det som alltför länge varit regionalpolitikens
            blinda fläck: de medelstora regionerna. Här återfinns sannolikt
            både framtida tillväxtregioner och regioner som, utan en kraftfull
            politik, på sikt kan få problem att hantera ett snabbt tilltagande
            internationellt konkurrenstryck.
          </p>
          <p xml:id="i-QyNE8bi6EJysrwj8LSqTn6">
            Under den gångna mandatperioden har vi genomfört en omprövning
            av vår tidigare förda regionalpolitik grundad på en förnyad analys
            av vad som driver regional utveckling och hur den globaliserade
            ekonomin kan komma att rita om den tillväxtpolitiska kartan. Vår
            övergripande regionalpolitiska målsättning ligger dock fast: Vår
            utgångspunkt är alltjämt att den ekonomiska tillväxten är summan
            av tillväxten i landets alla delar och att de statliga insatserna
            måste vara inriktade på att regionerna ska få möjlighet att växa
            och utvecklas efter sina särskilda förutsättningar. Den regionala
            utvecklingspolitiken ska bidra till att skapa en hållbar tillväxt
            i hela landet, med väl fungerande och hållbara lokala arbetsmarknadsregioner
            och en god servicenivå i alla delar av landet.
          </p>
          <p xml:id="i-CouXrA8aR7NmmbKW8s311A">
            Den regionala utvecklingspolitiken är summan av en rad politikområden.
            I den här motionen presenterar vi ett urval av de nu mest aktuella
            åtgärder som vi anser krävs för att rusta de svenska regionerna
            för de enorma utmaningar som väntar under det kommande halvseklet:
          </p>
          <head xml:id="i-Bo4PEwbKQ5TjnQQ1ztm9LY" type="h2">
            Utbildning och forskning
          </head>
          <p xml:id="i-3Arj58MmTixbPLcvZZ4yXR">
            Genom en målmedveten politisk satsning från oss socialdemokrater
            finns det i dag universitet och högskolor som fungerar som ett
            kraftcentrum för utvecklingen i varje enskilt län. Forskningen
            visar att tillgången till högre utbildning tillsammans med den
            lokala arbetsmarknadens storlek i betydande utsträckning bestämmer
            den långsiktiga ekonomiska utvecklingen i en region.
          </p>
          <p xml:id="i-XafS3pFFyjkKu9Mvh4CKNY">
            Vi vill fortsätta utbyggnaden av den högre utbildningen. Vårt
            mål är att hälften av varje årskull ska ha påbörjat eftergymnasiala
            studier innan de fyller 25 år. Under åren 2011 och 2012 vill vi
            se brett program med 40 000 respektive 30 000 nya utbildnings-
            och praktikplatser, varav 5 000 på universitet och högskolor.
            Vi vill även skjuta till medel för att öka kvaliteten i den högre
            utbildningen, totalt 600 miljoner kronor extra under 2011 och
            2012.
          </p>
          <p xml:id="i-5FMDq5SSUxKAGfgouXtUej">
            Flera högskolor har nu en stark och fristående forskningsverksamhet
            som bedrivs inom avgränsade områden och i nära samverkan med det
            regionala näringslivet. Denna positiva utveckling kan nu vara
            på väg att brytas. I regeringens forskningsproposition utrycks
            en tydlig ambition att koncentrera forskningen till ett fåtal
            etablerade lärosäten. Vi vänder oss mot detta och menar att det
            ur flera synpunkter är klokt att bedriva forskning där det också
            bedrivs grundutbildning. Det stärker utbildningskvaliteten och
            ökar möjligheten till företagsnära forskning.
          </p>
          <p xml:id="i-8B5kiYLnRbovymmvzJmvp3">
            Vi ser en tendens till att de statliga investeringarna haft en
            för stor koncentration till grundforskning och inomvetenskaplig
            forskning. Därför menar vi att en större satsning på tvärdisciplinär,
            behovsanpassad och tillämpad forskning sannolikt skulle öka kommersialiseringen
            kraftigt. Vi vill se en rad åtgärder i denna riktning, bl.a. vill
            vi tillföra 100 miljoner kronor per år till programmet Forska
            och väx för att underlätta företagsnära forskning och utveckling.
            I denna satsning ska särskilt tjänstesektorns behov uppmärksammas.
          </p>
          <head xml:id="i-V7xtEgK9wo4mHnmUHiBypG" type="h2">
            Transportinfrastruktur
          </head>
          <p xml:id="i-VTFFCQK6AUnDBDiaQwBPcR">
            På en arbetsmarknad där förändringar och omstruktureringar sker
            allt snabbare krävs goda förutsättningar att arbeta på andra platser
            än i anslutning till hemmet. Förbättrade möjligheter till arbetspendling
            är av avgörande betydelse för att skapa större och mer slagkraftiga
            lokala arbetsmarknader. Den stora satsning på infrastrukturen
            som Socialdemokraterna inledde i regeringsställning måste därför
            fortsätta.
          </p>
          <p xml:id="i-TXYbn4qcAjfFk1vVXgk2hc">
            I det rödgröna samarbetet är vi överens om att göra en historisk
            satsning på järnväg och kollektivtrafik. Jämfört med regeringens
            förslag till åtgärdsplan vill vi öka investeringarna i järnväg
            och kollektivtrafik med 101 miljarder kronor fram till år 2021.
            Med den regionala delfinansieringen av kollektivtrafiksatsningar
            och vissa järnvägsobjekt tillkommer ytterligare omkring 20 miljarder
            kronor.
          </p>
          <p xml:id="i-DnwE84nYXtWNhMcj951c3W">
            Genom en rad större strategiska investeringar, bl.a. Sveriges
            första höghastighetsbanor, föreslår vi en mycket kraftigt modernisering
            och kapacitetsökning av järnvägssystemet. Vi vill även genomföra
            tidigareläggningar av ett antal mycket angelägna större projekt.
            Vidare vill vi höja de generella anslagen för järnvägen så att
            samtliga projekt och trafikverkens s.k. +15-procentsnivå kan genomföras.
            Det är prioriterade åtgärder som ger större kapacitet och höjda
            hastigheter i många olika delar av landet.
          </p>
          <p xml:id="i-JjRyHvmaRf9itjduurnRLa">
            Genom statlig delfinansiering av urban kollektivtrafik och cykelåtgärder
            vill vi skapa möjligheter till smidiga och klimatsmarta transporter
            i våra större städer. För detta ändamål avsätts totalt 9 miljarder
            kronor under planperioden. Därutöver vill vi göra en särskild
            satsning om 10 miljarder kronor på kollektivtrafiken i Stockholmsregionen.
            Vi avsätter även en särskild pott på 9 miljarder kronor för satsningar
            utanför de största regionerna med fokus på jobb, klimat och kollektivtrafik.
          </p>
          <p xml:id="i-NG77bxWVYBotZ6VRDjZrgZ">
            Den ökade satsning på järnväg och kollektivtrafik som vi vill
            göra innebär ingen minskning av den ram för underhåll och nyinvesteringar
            på väg som regeringen föreslagit. Vi inser att bilen, inte minst
            i kombination med andra transportslag, under överskådlig tid kommer
            att vara en viktig del i människors vardag, i synnerhet i mer
            glest befolkade delar av landet
          </p>
          <head xml:id="i-JttiCFXwmp8qZU36X7SZbz" type="h2">
            Storstadsutveckling
          </head>
          <p xml:id="i-8ZHFf87EKoQB3ByWnJyDGE">
            I hela världen fortsätter urbaniseringen. Sedan vändpunkten kom
            år 2007 är städernas invånarantal större än landsbygdens. Sverige
            är inget undantag. De senaste tio åren har urbaniseringen i Sverige
            varit dramatisk. Våra storstäder kommer att fortsätta växa, med
            människor från andra svenska regioner och från andra länder. Det
            är bra. Sverige behöver en större befolkning, mer arbetskraft
            och storstäder som växer och skapar tillväxt.
          </p>
          <p xml:id="i-QF4CA6MFPLxhqjAiGTWkV9">
            Storstadsregionerna har en avgörande betydelse för Sveriges ekonomiska
            utveckling. Under perioden 19972006 svarade de tillsammans för
            60 % av Sveriges BNP-tillväxt och för en lika stor andel av sysselsättningstillväxten.
            Omställningen mot ett mer kunskapsintensivt näringsliv synes stärka
            storstädernas roll i den nationella ekonomin ytterligare. Väl
            fungerande storstadsregioner är mot den bakgrunden avgörande för
            Sveriges framtida konkurrenskraft. Vi ska ta till vara förutsättningarna
            för konkurrenskraftiga kunskapskluster för globala marknader,
            och potentialen i den kunskapsintensiva tjänstesektorn och de
            kreativa näringarna i storstäderna.
          </p>
          <p xml:id="i-HEgbx7g5nLSAcJaaDFC3M6">
            Globalisering tycks alltså i någon mening gå hand i hand med
            urbanisering. Men bilden är långt ifrån entydig. Ökad global efterfrågan
            på bl.a. mineral har inneburit en påtaglig positiv förändring
            för ett antal mindre regioner med stora naturtillgångar, och det
            finns all anledning att tro att detta inte är något tillfälligt
            uppsving utan att det faktiskt handlar om en förändring i de grundläggande
            förutsättningarna för tillväxt och utveckling i dessa regioner.
          </p>
          <p xml:id="i-SGX5byzk35EaJkDgDJuVWm">
            Storstädernas stora styrka är mångfalden och den ekonomiska dynamiken.
            Här lever människor med väldigt olika bakgrund tillsammans. Valfriheten
            är stor på arbetsmarknaden, i möjligheter till utbildning, välfärd,
            socialt liv och kultur. Vi vill utveckla den valfriheten, men
            också slå vakt om människors trygghet i storstaden. Storstädernas
            svåraste utmaning är den ökande ekonomiska segregationen. Även
            i storstäderna finns områden där såväl den samhälleliga som den
            kommersiella servicen är mycket bristfällig. Tilltagande boendesegregation
            och en alltmer ojämlik tillgång till välfärden måste därför brytas.
            Välfärds- och familjepolitiken måste passa människor i en storstad
            som håller öppet dygnet runt. Bostadsmarknaden måste vara rörlig
            och erbjuda en rad olika alternativa boendeformer. Bostadsbristen
            ska byggas bort. Slitna bostadsområden ska byggas om. Infrastrukturen
            i städerna ska byggas ut och bättre knyta ihop stadsdelar och
            bostadsområden.
          </p>
          <p xml:id="i-LYbLzPARTYoTSTRgYaewc8">
            Befolkningstäthet skapar miljöproblem, men framför allt unika
            möjligheter att bygga ett hållbart samhälle som vi måste ta till
            vara. I storstaden är det möjligt att ersätta bilåkande med kollektivtrafik,
            att effektivt återvinna sopor och att sprida hållbar fjärrvärme
            till de flesta hushåll.
          </p>
          <p xml:id="i-J9q2nxhdExG6fDEo1yWygG">
            För att storstadsregionernas fulla tillväxtpotential ska frigöras
            och bli till nytta för hela landet krävs ett samlat nationellt
            grepp. Vi vill att den nationella nivån, tillsammans med storstadsregionernas
            företrädare, utformar en strategi för att utveckla storstädernas
            möjligheter. Integration, kamp mot brottslighet samt bostads-,
            infrastruktur- och utbildningsfrågor måste få särskilt utrymme
            i en sådan strategi.
          </p>
          <head xml:id="i-42QBFyJHFKY4HEALWPiC1n" type="h2">
            EU-programmen
          </head>
          <p xml:id="i-5ggRpphiroUWMtgDwuLKm4">
            I Europeiska unionens strukturfondsprogram, i Sveriges landsbygdsprogram
            och i Europeiska socialfonden finns betydande resurser tillgängliga
            för olika insatser med bäring mot regional utveckling och tillväxt.
            Strukturfonderna liksom landsbygdsprogrammet syftar i första hand
            till att skapa förändringar på företagsnivå och regional nivå,
            medan insatserna inom ramen för Socialfonden är inriktade mot
            att stärka individens ställning på arbetsmarknaden.
          </p>
          <p xml:id="i-RmULvjFgpL1mxzyBvpcKVS">
            Det har gjorts ett flertal utvärderingar av de insatser som gjorts
            inom ramen för EU-programmen. Ett gemensamt problem för dessa
            utvärderingar har varit att det är svårt att isolera programmens
            effekter från andra makroekonomiska faktorer som påverkar den
            regionala utvecklingen. Den samlade slutsatsen är ändå att programmen
            i viss mån tycks skapa kortsiktiga positiva sysselsättningseffekter.
            Det finns dock inga belägg för att insatserna skulle påverka den
            långsiktiga tillväxten i regioner och företag, vilket är bekymrande.
            1
          </p>
          <p xml:id="i-TDhzrNSxNUpqyZVsoXPazG">
            Vi menar att Sverige måste få bättre utväxling av de resurser
            som kanaliseras via EU-programmen. Det behövs ett tydligare fokus
            på hållbar ekonomisk tillväxt i den meningen att kortsiktiga resultat
            också ska leda till långsiktiga effekter. De projekt som bedrivs
            inom ramen för programmen måste i större utsträckning än i dag
            syfta till att varaktigt påverka de grundläggande förutsättningarna
            för tillväxt, dvs. insatserna bör i större utsträckning ha karaktären
            av investeringar.
          </p>
          <p xml:id="i-BPjmUAJdHY8Cmvh3b29D5t">
            Det är i längden orimligt att EU-medel med samma ändamål fördelas
            av ett flertal olika kanaler och enligt olika kriterier. Vi vill
            därför se över hur ESF-rådets, TIllväxtverkets och Jordbruksverkets
            arbete med regional konkurrenskraft, entreprenörskap och sysselsättning
            kan effektiviseras. Vägledande för översynen ska vara att kraftsamla
            de befintliga medlen och minska de administrativa kostnaderna
            genom ökad samordning.
          </p>
          <head xml:id="i-SnAMfmLeGt9zVE5951To4V" type="h2">
            Grundläggande samhällsfunktioner
          </head>
          <p xml:id="i-PzDPzW1KR3VFQAtWLA8aRs">
            Det sköljer en privatiserings- och avregleringsvåg över Sverige.
            Den ena grundläggande samhällsfunktionen efter den andra läggs
            i händerna på en nyckfull marknad. Järnvägstrafiken, bilprovningen
            och apoteken är redan ute på marknaden, och nu står kollektivtrafiken,
            körkortsproven och posten på tur.
          </p>
          <p xml:id="i-SWYSrqXFKEwc5d8x5kVyh6">
            Den moderatledda regeringen har avregleringar som standardmetod
            att åstadkomma effektivitet inom olika sektorer. Den grundläggande
            tanken är lika enkel som bristfällig: Avreglering ger alltid upphov
            till ökad konkurrens, vilket leder till lägre priser och ökat
            utbud.
          </p>
          <p xml:id="i-Pv12CBcCptrLNehGygsAcv">
            Men marknader är betydligt mer komplexa än så. Huruvida en avreglering
            leder till önskvärt resultat beror på hur marknaden är konstruerad.
            Avreglerar man en marknad som präglas av betydande stordriftsfördelar
            och systemeffekter (t.ex. tåg­trafik­mark­naden) är det mycket
            mer troligt att man får den motsatta effekten, dvs. kraftigt ökade
            priser och minskat utbud. Någon sådan nyanserad bild av avregleringar
            vill dock de borgerliga inte kännas vid, utan de tycks mena att
            metoden har absoluta fördelar som gäller i alla lägen.
          </p>
          <p xml:id="i-86dYWjWFCT9N7nAZXeFhd5">
            Detta ger intrycket att de borgerliga partierna drivs av ideologiska
            snarare än rationella överväganden när de fattar sina beslut.
            Det är en extrem ståndpunkt som har sin närmaste motsvarighet
            i Margaret Thatchers privatiseringshysteri i 1980-talets Storbritannien.
          </p>
          <p xml:id="i-EmhT1FMDMcFCCo1t9FkM19">
            Vi är vidare mycket kritiska till att de många avregleringar
            och privatiseringar som regeringen genomfört under mandatperioden
            inte föregåtts av en seriös analys av konsekvenserna för de boende
            i gles- och landsbygd. Tillgängligheten till grundläggande samhällsfunktioner
            måste värnas, oavsett var i landet man bor. Tunga remissinstanser
            som Statskontoret och Motormännen har t.ex. pekat på den uppenbara
            risken att avregleringen av bilprovningen kommer att leda till
            ökade priser och lägre stationstäthet utanför de större städerna.
            Det är naturligtvis helt oacceptabelt att pris och tillgänglighet
            avseende en obligatorisk tjänst som bilprovning ska styras av
            geografiska faktorer.
          </p>
          <head xml:id="i-BdeuJ7Eid6dpCNm8ARupX2" type="h2">
            Den kommunalekonomiska utjämningen
          </head>
          <p xml:id="i-N6HrdeKZFRzdhxK36D39ds">
            Den åldrande befolkningen kommer att ställa kommuner och landsting
            inför svåra framtida utmaningar. Den regionala variationen i befolkningens
            åldersmässiga sammansättning är dock betydande. Det innebär att
            kostnadsökningarna inom kommun- och landstingssektorn, liksom
            möjligheten att inom regionen finansiera dessa, kommer att se
            mycket olika beroende på regiontyp. För vissa mindre regioner
            med mycket skev demografi kommer välfärdsfrågorna förmodligen
            att vara den helt dominerande frågan under de närmaste tjugo åren.
            Även i regioner med hög tillväxt och förhållandevis ung befolkning
            kommer välfärdens finansiering att vara en av de största framtidsutmaningarna,
            trots relativt sett mer gynnsamma förutsättningar.
          </p>
          <p xml:id="i-WNVpxQ8b7v8uRsMtz5fiJ5">
            I OECD:s Territorial Review om Sverige framhålls att effekterna
            av den demografiska utvecklingen måste motverkas genom starkare
            länkar mellan städer och landsbygd. Vi delar denna uppfattning.
            Det är oerhört angeläget att solidariteten mellan Sveriges regioner
            vidmakthålls. En fortsatt kommunalekonomisk utjämning, eller andra
            regionala omfördelningar av skattekraft, är nödvändig för att
            vi ska kunna garantera en någorlunda likvärdig kvalitet i välfärdstjänsterna
            oavsett var i landet man råkar bo.
          </p>
          <p xml:id="i-HBnjk5NmU6UPjiRk4vgbPX">
            Kvaliteten i välfärdstjänsterna ställs på hårda prov även i det
            korta, akuta perspektivet. Den ekonomiska krisen har grävt stora
            hål i landstingens och kommunernas budgetar. Vi menar att det
            behövs ett större och mer långsiktigt statligt tillskott till
            kommunsektorn än vad regeringen föreslagit. Vi vill därför tillföra
            7 miljarder kronor till kommunerna under år 2011 och 5 miljarder
            kronor år 2012.
          </p>
          <head xml:id="i-3buQcMT8qC7NnFZXqjid5g" type="h2">
            En väl fungerande bostadsmarknad
          </head>
          <p xml:id="i-9ndnCragSU1BVw18XAsdpW">
            Bostadsmarknaden är av avgörande betydelse för regionernas utveckling.
            En väl fungerande bostadsmarknad är central för en god rörlighet
            på arbetsmarknaden.
          </p>
          <p xml:id="i-XuDirwwtCphkfJ89B9a5fY">
            Trösklarna in på bostadsmarknaden måste sänkas. Det gäller i
            synnerhet i storstadsregionerna och på universitetsorterna men
            även på mindre orter med en snabb tillväxt i besöksnäringen. Här
            spelar hyresrätten en viktig roll. Det måste bli lättare att byta
            bostadsort utan att tvingas in på marknaden för ägda bostäder.
            För att nå dithän behöver bostadsbyggandet öka från dagens osedvanligt
            låga nivåer. De befolkningsprognoser och bedömningar av reallöneökningar
            som vi har tillgång till indikerar att nyproduktionen bör fördubblas
            relativt dagens nivåer.
          </p>
          <p xml:id="i-3PJ1XMF1vmsoTDhzmL6tAj">
            Generella bostadssubventioner av det slag som tidigare använts
            bedöms emellertid inte som det mest effektiva instrumentet. Vi
            förordar därför mer riktade insatser. Vi vill utforma ett statligt
            stöd för att stimulera ökat bostadsbyggande med inriktning mot
            hyresrätter till rimliga hyror och kostnader samt miljövänlig
            teknik. Under 2011 och 2012 vill vi anslå 500 respektive 900 miljoner
            konor för detta ändamål. Under perioden vill vi utreda och utvärdera
            hur en mer långsiktig stödform kan se ut. När ett långsiktigt
            system är på plats, senast 2013, ska det statliga stödet till
            bostadsbyggande öka ytterligare.
          </p>
          <p xml:id="i-AtnAdjJxK5YhShBqv1p5GT">
            Stora delar av de områden som byggdes under de s.k. miljonprogramsåren
            är i behov av upprustning, och det gäller inte bara husen utan
            områdena i sin helhet. Denna centrala utmaning för bostadspolitiken
            framöver innebär också en strategisk möjlighet till utveckling
            och förnyelse en möjlighet som nu måste tas till vara. Vi vill
            rusta upp det befintliga bostadsbeståndet i miljonprogramsområdena.
            Vi vill att staten tillsammans med näringslivet och kommunsektorn
            tar ett gemensamt ansvar och genomför en miljardinvestering för
            att utveckla miljonprogrammen.
          </p>
          <head xml:id="i-UFbGWJrJ6jM766kXhG3R4b" type="h2">
            Företagande och entreprenörskap
          </head>
          <p xml:id="i-Q3Rb56W8oLHvrPYNbBLRc2">
            Nästan alla nya jobb växer fram i små och medelstora företag.
            Mot den bakgrunden är det närmast obegripligt att regeringen inledde
            den här mandatperioden med att höja arbetsgivaravgiften för de
            minsta företagen.
          </p>
          <p xml:id="i-DLkq5vAbZp96ZKR7jWqTjk">
            För oss är insatser för att tillvarata småföretagens förmåga
            att anställa och växa ett prioriterat område. Vi vill därför göra
            en nedsättning av arbetsgivaravgifterna med 2 miljarder kronor
            2011 och med 6 miljarder kronor 2012. Denna särskilda nedsättning
            gynnar framför allt mindre företag. Det betyder en totalt sänkt
            kostnad med 50 000 kr per år för ett litet företag med två till
            tre anställda. Vi vill också sänka kostnaderna för att anställa
            unga arbetslösa. Vi vill också se över företagens sjuklönekostnader.
          </p>
          <p xml:id="i-8yLUYBwSQUnhbpw6mYtC3">
            En god riskkapitalförsörjning är central för att ta till vara
            på goda idéer och skapa förutsättningar för innovativa företag
            att växa och att anställa. Samtidigt har företagens möjligheter
            att få tillgång till kapital allvarligt försämrats. Vi vill införa
            ett riskkapitalavdrag och skapa en ny marknadskompletterande riskkapitalfond
            på 5 miljarder kronor. Fonden ska särskilt stärka innovativa små
            och medelstora industri- och tjänsteföretags tillgång till kapital.
          </p>
          <p xml:id="i-VYNTEsxJukG3H1ZY78wUc2">
            Besöksnäringen tillhör de mest expansiva branscherna i Sverige.
            För att ta till vara den stora tillväxtpotential som finns i näringen
            behövs offensiva investeringar. Vi vill att Sverige ska ligga
            i framkant. Vi vill att staten, i samarbete med kommuner, föreningar
            och företag, ska ta ett ökat ansvar för att locka besökare till
            Sverige, och vi avsätter därför 50 miljoner kronor per år för
            detta ändamål. Under år 2011 vill vi ta initiativ till branschsamtal
            med besöksnäringen för att åstadkomma ett gemensamt strategiprogram
            för att stärka branschen. Vidare vill vi skapa ett särskilt utbildnings­program
            för besöksnäringen inom ramen för våra utbildningssatsningar och
            bilda ett särskilt bolag, Event Sweden, för att samla och professionalisera
            arbetet med stora evenemang.
          </p>
        </div>
        <div type="motSignatures">
          <list>
            <item xml:id="i-6YAADjiUokWsah9YoQwqcE" who="i-G8564CqEnhC5PBjZSwUxsE">
              Tomas Eneroth (s)
            </item>
            <item xml:id="i-Xhtx7A6M4hVPKeMbGun8Jv" who="i-FL3Tee8NjTSCkq4XGmHcyw">
              Carina Adolfsson Elgestam (s)
            </item>
            <item xml:id="i-61J8oxtSQpk4VoU4qo4H7i" who="i-KAgkDWA5iGbn9XFLkj9FoB">
              Alf Eriksson (s)
            </item>
            <item xml:id="i-9sZhPZxk4Y24RM9LBVV8EL" who="i-HA8qZKZU3je8nF69VtPrqk">
              Eva-Lena Jansson (s)
            </item>
            <item xml:id="i-W3BuGfVQox4x6tKJCJcEWs" who="i-UWLD5TVGMyVqBBWEHyJtqL">
              Renée Jeryd (s)
            </item>
            <item xml:id="i-3jn1mqocApNwBApEejFw9v" who="i-MVzhVeKwRGmjHjHoSrReg9">
              Börje Vestlund (s)
            </item>
            <item xml:id="i-N5bBQ4qLhgmEniByowdjkG" who="i-VhAPHtDbXzmUeiVRSdRFGD">
              Karin Åström (s)
            </item>
            <item xml:id="i-RTTtQbBxRuNwYJtzdE47X4" who="i-122QwSSpyGJQiTJjmrUJCM">
              Krister Örnfjäder (s)
            </item>
          </list>
        </div>
      </div>
    </body>
  </text>
</TEI>
