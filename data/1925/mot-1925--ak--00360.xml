<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__ak__360/mot_1925__ak__360-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 360. 13
          </p>
          <p>
            Nr 360.
          </p>
          <p>
            Av herrar Järte och Bernström, i anledning av Kungl. Maj:ts proposition,
            nr 530, angdende försvarsväsendets ordnande.
          </p>
          <p>
            Det senaste världskriget har visat, att vid nutida krig snart
            sagt varje materiell, ekonomisk och moralisk tillgång hos en nation
            måste tagas i anspråk. Ehuru det visserligen är möjligt, att även
            i framtiden krigiska konflikter kunna kom- ma att avlöpa relativt
            hastigt, särskilt om ena partens militära tillgångar äro avsevärt
            underlägsna, är det tydligt, att man måste vara beredd på att
            en krigisk konflikt åter tar karaktär av ett långvarigt utnötningskrig
            med alla därmed sammanhängande påfrestningar för landet i dess
            helhet. Den uppfattning, som i enlighet med proposition nr 50
            gör gällande, att en materiell och ekonomisk krigsberedskap är
            nödvändig men likväl anser sig kunna reducera de militära stridskrafterna,
            så att man med säkerhet kan förutse att redan på grund härav ett
            långvarigt krig är uteslutet, är givetvis ologisk och oriktig.
            Det lider intet tvivel, att icke i vårt land den civila krigsberedskapen
            försummats på ett sätt, som i händelse av krig skulle kunna få
            ödesdigra verkningar i form av olämpligt eller för sent ingripande
            från statsmakter- nas sida. Även om propositionen delvis uppmärksammat
            dessa brister, är det dock alldeles tydligt, att den genomgripande
            betydelsen av den civila krigsberedskapen icke vunnit tillbörligt
            beaktande i form av positiva åtgär- der och än mindre har hänsyn
            tagits till sambandet med försvarsfrågan i dess helhet. Organisationen
            vid de militära förvaltningsmyndigheter, som syssla med den industriella
            krigsberedskapen, är synnerligen bristfällig och har icke genom
            i propositionen föreslagna åtgärder blivit löst på ett tillfredsställande
            sätt. De framställningar i detta avseende, som av dessa myndigheter
            gjorts, ha icke till fullo beaktats. I december 1924 gjordes från
            arméförvaltningen framställning dels om ökning av arbetskrafterna
            för här avsett ändamål, var- vid av sparsamhetsskäl räknades med
            den minimiökning, som erfordrades för att de svåraste olägenheterna
            med nuvarande personalbrist skulle nödtorfte- ligen avhjälpas,
            dels angående vissa organisationsändringar avseende inrättan-
            de av särskilda byråer å artilleri- och fortifikationsdepartementen
            för det krigsindustriella organisationsarbetet. Beträffande kraven
            på personalökning angives i proposition nr 50, att desamma blivit
            »i viss omfattning&gt; tillgodosedda, ävensom att &gt;»ytterligare
          </p>
          <pb facs="riksdagen-motions-pdf/data/1925/mot_1925__ak__360/mot_1925__ak__360-002.pdf"/>
          <p>
            14 Motioner 1 Andra kammaren, Nr 360.
          </p>
          <p>
            erforderlig personal torde så småningom kunna göras tillgänglig
            genom den begränsning av övriga arbetsuppgifter, som den föreslagna
            organisationen otvivelaktigt kommer att medföra&gt;. Med hänsyn till
            den brist på personal för krigsindustriella ärendens handläggning,
            som redan nu råder, synes en sådan allmänt hållen anmärkning icke
            vara till fyllest. Vad som här fordras, är omedelbar åtgärd. Om
            sedan inskränkningar kunna åstadkommas på andra håll inom ämbetsverket,
            är en annan sak, som sedermera, då de för den av- sedda försvarsorganisationen
            nödiga arbetsuppgifterna blivit klarlagda, bör upptagas till behandling.
            Inom arméförvaltningen torde sålunda erfordras 6 officerare och
            inom marinförvaltningen 1 mariningenjör utöver i propositionen
            upptagna. Behovet av ett sammanhållande organ för planläggning
            av industriens an- passning för krigsändamäål har i viss mån tillgodosetts
            genom den industribe- redskapskommission, som den 31 december
            1924 tillsatts. Denna har tillkom- mit i stället för den förut
            befintliga krigsmaterielkommissionen. Industri- beredskapskommissionen
            består av personer, som äro fullt upptagna av dem åliggande göromål
            i deras ordinarie befattningar. Endast ett ordinarie sam- manträde
            om året är föreskrivet i instruktionen, och arbetskapaciteten
            hos kommissionen torde ej kunna tillmätas allt för stort värde,
            framför allt eme- dan den saknar det i dessa fall viktigaste nämligen
            ett permanent sekretariat. Kommissionens uppgift att verka för
            att säkerställa den inhemska industriens förmåga att tillgodose
            de krav, som i krigstid ställas på densamma ur såväl militär som
            civil synpunkt, står icke i rimligt förhållande till dess möjlighet
            att fylla denna uppgift. Ett permanent sekretariat bör sålunda
            upprättas. Huru detta sedermera definitivt skall organiseras,
            bör erfarenheten utvisa, men måste tillsvidare här- för beräknas
            en kanslichef och en sekreterare. I fråga om den allmänt ekonomiska
            krigsberedskapen har i propositionen krigsberedskapskommissionens
            förslag av år 1918 endast i viss mån upptagits; någon bestämd
            stat för rikskommissionen har sålunda icke föreslagits. Det är
            emellertid att märka, att berörda kommission avgav sitt förslag,
            medan ännu kriget pågick, och att utvecklingen på ifrågavarande
            område sedan dess fort- skridit synnerligen hastigt, och att således
            fredsförberedelserna nu böra få en helt annan omfattning, än man
            då tänkte sig. Detta belyses bäst genom några utdrag ur det i
            propositionen omnämnda franska lagförslaget, i vilket det bl.
            a. heter: :
          </p>
          <p>
            Det är nödvändigt att förbereda sig på ett långvarigt krig, även
            om man hop- pas på ett kort sådant och likaledes på ett krig,
            som sträcker sina verkningar till alla områden av nationens liv.
            Den militära verksamheten kommer att i fram- tiden fördubblas
            genom en diplomatisk strid (propaganda) och genom en ekonomisk
            strid (blockad). Materielen har fått större betydelse i striden
            än någonsin förut. Industriens alla krafter komma att dragas in
            i kampen. Emellertid göra mångfal- den av olika stridsmedel, det
            höga priset och den ständigt fortgående förändringen
          </p>
          <pb facs="riksdagen-motions-pdf/data/1925/mot_1925__ak__360/mot_1925__ak__360-003.pdf"/>
          <p>
            Motioner + Andra kammaren, Nr 360. 15
          </p>
          <p>
            av dessa stridsmedel, att det icke är lämpligt att upplägga stora
            förråd av sådan materiel redan i fred. Samlandet av de för ett
            kommande krig nödvändiga materi- ella resurserna bör sålunda äga
            rum i tvenne etapper: 1) I fred ett ständigt metodiskt experimenterande
            med de modernaste materiel- typer, uppläggande av förråd nödvändiga
            för den styrka, som avses att uppsättas vid krigsutbrottet, samt
            för denna styrkas behov ända till det ögonblick, då indu- strien
            kan börja leverera vad som erfordras; 2) Då ögonblicket är inne,
            ett automatiskt igångsättande av de åtgärder, som skola säkerställa
            produktion i stor skala av vapen, materiel och allt, som erfordras
            för krigsmakten. De som förr kallades icke-stridande, skola taga
            del i kampen ända från dess första dag, och i produktionens samt
            i allmän tjänst skall var och en hava sin redan i fred bestämda
            plats för att »tjäna». Direkt eller indirekt äro alla inblan-
            dade i kriget. Utöver värnplikten, som gäller dem, som inställas
            i krigsmakten, kommer nationalförsvarsplikten som åvilar alla,
            och som sträcker sina verkningar till alla verksamhetsområden.
            Den åvilar båda könen, alla åldrar och villkor och uppfylles genom
            frivillig eller tvungen tilldelning av var och en till en plats,
            där han beroende på fysiska, intellektuella eller tekniska förutsättningar
            kan göra den största nyttan. Varje enskild medborgare, kollektivitet
            eller person, som även i den blygsammaste grad är representant
            för offentlig myndighet, är skyldig icke blott att deltaga i kriget
            utan även att förbereda sig härför. På det ekonomiska likaväl
            som på det militära området måste en mobiliseringsplan uppgöras,
            och denna upp- gift nödvändiggör ett intimt samarbete mellan alla
            under ledning av det allmän- nas organ. En stor del värnpliktiga,
            som drogos ur armén för att säkerställa industriens och de stora
            allmänna företagens mobilisering, kunde icke alltid sättas på
            den plats, som bäst motsvarade deras förmåga. Med hänsyn till
            den omfattning, som natio- nens mobilisering i nästa krig kommer
            att erhålla redan från början skulle miss- tag av liknande slag
            få ännu allvarligare. följder i framtiden. Å andra sidan går det
            icke an, att den allmänna regeln »rätt man på rätt plats» leder
            till den paradoxen, att truppförbanden försvagas över hövan genom
            ett oriktigt användande av värnpliktiga i hemorten. Hur viktig
            än den ekonomiska mobiliseringen må vara, skulle det likväl vara
            oantagbart att en fransman, som är i åldern att kunna bära vapen,
            icke normalt sett skulle användas i armén även om hans egenskaper
            skulle snarare göra honom lämplig för en annan plats. I krigstid
            centraliseras fabrikationen och fördelningen av helfabrikat som
            behö- vas av flera statsdepartement och en enda minister erhåller
            ansvaret därför. Samlandet och fördelningen av livsförnödenheter
            avsedda såväl för krigsmakten som för civilbefolkningens nödvändiga
            behov centraliseras och en enda minister erhåller ansvaret. De
            industrier, som hava att göra med livsmedelsproduktion, cen- traliseras
            likaledes.
          </p>
          <p>
            Såsom av det anförda framgår, är omfattningen av den civila krigsbered-
            skapen, därest den skall kunna medföra avsett resultat, av en
            mycket genom- gripande natur och innefattar även en så ingripande
            fråga som den om en allmän nationalförsvarsplikt. En utredning
            av dessa omfattande spörsmål synes icke hava ägt rum, sedan krigsberedskapskommissionens
            förslag avgavs. Sambandet mellan denna fråga och försvarsorganisationens
            militära omfattning synes dock uppenbar. Den hastiga utvecklingen
            på detta område har försatt hela frågan i ett nytt läge,
          </p>
          <pb facs="riksdagen-motions-pdf/data/1925/mot_1925__ak__360/mot_1925__ak__360-004.pdf"/>
          <p>
            16 Motioner 1 Andra kammaren, Nr 360.
          </p>
          <p>
            under det senaste året, vilket framgår av de betydelsefulla åtgärder,
            som före- slagits eller företagits i andra länder. Den franske
            krigsministern har nyligen uttalat sig om den franska vänsterns
            blivande omorganisationsförslag och fram- håller här såväl betydelsen
            av mobiliseringen av landets kraftresurser i all- mänhet som sambandet
            häremellan och själva organisationen. &gt;Det förkor- tande av värnpliktstiden,
            som genom reformen ernås, har icke varit reformens mål utan är
            ett resultat, som möjliggöres tack vare den nya organisationen.
            Dennas två fundamentala delar, vilka nu äro nära sin fullbordan,
            beröra arméns allmänna organisation och rekryteringen. Senare
            komma frågorna om kadrerna, beväpningen och mobiliseringen. Framför
            allt kräves, att denna göres på samma gång snabbare och smidigare,
            och att den närmare anknytes till mobiliseringen av landets kraftresurser
            i dessas helhet och icke blott av de rent militära. Därför komma
            mobiliseringsområdena att omläggas, så att de bättre överensstämma
            med den geografiska fördelningen av den olikartade ekonomiska
            verksamheten i skilda delar av Frankrike. Sålunda kommer gruv-
            området i norra Frankrike att erhålla en särskild mobiliseringsordning
            läm- pad efter de speciella synpunkter, som där böra uppmärksammas.
            På samma sätt kommer att ske med de stora industridistrikten i
            mellersta och södra de- larna av Frankrike. Manskapets utbildning
            behandlas som en angelägenhet, fullkomligt skild från mobiliseringsproblemen.
            Arméns övningsplatser komma därför ofta att vara skilda från mobiliseringscentra,
            vilka skola placeras helt och hållet ur synpunkten av olika platsers
            lämplighet som koncentreringsorter för det ena eller andra områdets
            alla kraftresurser. De skyddstrupper, som krä- vas på dessa orter,
            komma att under den nya ordningen icke försvagas utan förstärkas.
            Man kommer att med yttersta försiktighet undvika, att vid någon
            tidpunkt under omorganisationens genomförande ett svaghetsmoment
            uppstår. Den långsamhet, med vilken reformen måste genomföras,
            beror just på denna hänsyn.»
          </p>
          <p>
            För den ekonomiska krigsberedskapen har i proposition nr 50 föreslagits
            en rikskommission. Riktigt torde vara, att den definitiva organisationen
            ej nu avgöres, utan att åt Kungl. Maj:t överlämnas att under det
            första året be- stämma antalet ledamöter. Vid kommissionens sammansättning
            torde följan- de synpunkter böra beaktas. Bland de närmast liggande
            uppgifterna äro för- delning av de olika krigsberedskapsärendena
            mellan civila myndigheter samt förslag till personalfördelning
            inom dessa myndigheter för här avsett ända- mål. Härför erfordras
            ett intimt samarbete med av förslagen berörda myn- digheter ävensom
            industriens sammanslutningar etc. Kommissionens ordförande bör
            med hänsyn till det maktpåliggande organi- sationsarbetet och
            framför allt emedan han bör erhålla inspektionsrätt över de av
            myndigheterna utförda krigsberedskapsåtgärderna vara fast avlönad
            och ej förena denna tjänst med annan befattning. Utom ordföranden
            bör följande personal tilldelas kommissionen :
          </p>
          <pb facs="riksdagen-motions-pdf/data/1925/mot_1925__ak__360/mot_1925__ak__360-005.pdf"/>
          <p>
            -—
          </p>
          <p>
            Motioner i Andra kammaren, Nr 360. I
          </p>
          <p>
            kanslichef (fast anställd), militär avdelningschef (kommenderad),
            avdelningschef för industriella frågor, 2 &gt;» livsmedelsfrågor,
          </p>
          <p>
            - --— —- -—
          </p>
          <p>
            &gt; &gt; finans- och kreditfrågor samt för nationalekonomiska och
            statistiska arbeten (nationalekonom). De trenne sistnämnda funktionärerna
            torde tills vidare kunna erhålla detta uppdrag såsom sakkunniga.
            Expeditionspersonal är även behövlig. Beträffande övriga ledamöter
            i kommissionen synes krigsberedskapskommis- sionens förslag i
            huvudsak kunna följas. Det är önskvärt, att de föreslagna organisationsändringarna
            kunna genom- föras inom en så snävt som möjligt begränsad kostnadsram.
            Det bör under sådana förhållanden undersökas, huruvida icke indragning
            eller omorganisa- tion för att ernå kostnadsminskning på annat
            håll kan företagas. Militieombudsmannainstitutionen, som tillkom
            under helt andra förhållan- den än de nuvarande, har enligt uttalanden
            under senare år från kretsar till- hörande olika partier knappast
            numera någon uppgift att fylla, som icke lika väl och med betydligt
            mindre kostnader på annat sätt kan tillgodoses. En statistik från
            senare år över de åtal, som lett till fällande dom, visar dessas
            försvinnande ringa antal. Någon särställning för angivelser i
            militära ären- den synes i detta fall icke erforderlig, och torde
            den nödiga sakkunskapen i hithörande mål med mindre omkostnader
            kunna ernås genom en i militära ären- den sakkunnig sekreterare
            Hos justitieombudsmannen. Militieombudsmannen och hans expedition
            bör sålunda kunna indragas. I årets statsverksproposition är anslaget
            för detta ändamål upptaget till 65,000 kronor. Av största vikt
            synes vara att de föreslagna åtgärderna omedelbart vidtagas samt
            att de arbeten på hithörande områden, som sedan krigsberedskapskommis-
            sionen avgav sina förslag till stor del legat nere, åter upptages.
            Vi hemstiälla därför, att riksdagen måtte besluta
          </p>
          <p>
            att i enlighet med myndigheternas förslag öka antalet för arméförvaltningen
            avsedda officerare med 6&amp; och för marinför- valtningen avsedda
            mariningenjörer med i; att industriberedskapskommissionen skall
            erhålla ett perma- nent sekretariat bestående tills vidare av
            1 kanslichef och 1 sekreterare; att rikskommissionen för den ekonomiska
            krigsberedskapen tilldelas följande ledamöter: 1 chef, 1 kanslichef,
            1 militär av- delningschef, 1 avdelningschef för industriella
            frågor, 1 avdel- ningschef för livsmedelsfrågor, 1 avdelningschef
            för finans- och kreditfrågor samt för nationalekonomiska och statistiska
            arbe- ten, samt erforderlig expeditionspersonal;
          </p>
          <p>
            Bihang till riksdagens protokoll 1925. 4 saml. 75 häft. (Nr 358—360)
            2
          </p>
          <pb facs="riksdagen-motions-pdf/data/1925/mot_1925__ak__360/mot_1925__ak__360-006.pdf"/>
          <p>
            18 Motioner i Andra kammaren, Nr 360.
          </p>
          <p>
            alt utredning igångsättes angående indragning av militie- ombudsmannainstitutionen
            ; att utredning angående nationens mobilisering vid krig sna-
            rast igångsättes och verkställes, innan ny proposition angåen-
            de försvarsväsendets ordnande avlåtes till riksdagen.
          </p>
          <p>
            Stockholm den 21 mars 1925.
          </p>
          <p>
            Otto Järte. Erik Bernström.
          </p>
          <p>
            Stockholm, Svenska Tryckeriaktiebolaget, 1925.
          </p>
        </div>
      </div>
    </body>
  </text>
</TEI>
