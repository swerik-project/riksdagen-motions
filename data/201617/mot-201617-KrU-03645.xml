<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KrU-03645">
  <teiHeader>
    <fileDesc>
      <titleStmt>
        <title>med anledning av prop. 2016/17:116 Kulturarvspolitik</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3645 av Aron Emilsson m.fl. (SD)</title>
          <idno type="rdwebb">H4023645</idno>
          <rs type="number">3645</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H4023645/text</ref>
          <ref type="dokument_url_html">http://data.riksdagen.se/dokument/H4023645</ref>
          <ref type="dokumentstatus_url_xml">http://data.riksdagen.se/dokumentstatus/H4023645</ref>
          <ref type="docx">http://data.riksdagen.se/fil/9750F925-403E-4D99-9944-6E2E5FD34C07</ref>
          <ref type="pdf">http://data.riksdagen.se/fil/2F611D86-AF59-4378-A227-57A86E47908F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VxsbUrESEWZoSuxq4jRwxG</idno>
            <name>Sara-Lena Bjälkö</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Rtpnokt5E76dvYRqQCE2EH" type="basedOn"/>
        <correspContext corresp="i-Rtpnokt5E76dvYRqQCE2EH">
          <ref>Proposition 2016/17:116</ref>
        </correspContext>
        <correspAction xml:id="i-tPgPbXqNWAM4uMVxoamDX" type="signed"/>
        <correspContext corresp="i-tPgPbXqNWAM4uMVxoamDX">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-VxsbUrESEWZoSuxq4jRwxG"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-JmedvcPCjtvgBGARPfzGEJ" type="submitted">
          <date when="2017-03-15"/>
          <time when="17:28:35"/>
        </correspAction>
        <correspAction xml:id="i-Tk9YkctT7VeSvxwxBRg7ee" type="reviewed">
          <date when="2017-03-22"/>
          <time when="15:00:36"/>
        </correspAction>
        <correspAction xml:id="i-8XqtzPYAfxTkfbZzSzCGEE" type="dismissed">
          <date when="2017-03-23"/>
        </correspAction>
        <correspAction xml:id="i-QERpenvUDva8WenABPkWdY" type="referred">
          <date when="2017-03-24"/>
        </correspAction>
        <correspAction xml:id="i-5piDPGjbt7KWoHn7C1YqgE" type="assigned">
          <date when="2018-02-19"/>
          <time when="22:23:24"/>
        </correspAction>
        <correspContext corresp="i-5piDPGjbt7KWoHn7C1YqgE">
          <ref type="assignedTo">Kulturutskottet</ref>
        </correspContext>
        <correspAction xml:id="i-CHhRduCi44yhuhzrJFKP23" type="behandlas_i"/>
        <correspContext corresp="i-CHhRduCi44yhuhzrJFKP23">
          <ref type="uppgift">2016/17:KrU9</ref>
          <ref type="ref_dok_id">H401KrU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">KrU9</ref>
          <ref type="ref_dok_titel">Kulturarvsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BXDng7QdnnEEnjaa3zNj6B" type="motHeader">
        <div xml:id="i-4PGBH2Rg9coSBftHTcvyp7" type="motTitle">
          Motion till riksdagen 2016/17:3645 av Aron Emilsson m.fl. (SD)
          med anledning av prop. 2016/17:116 Kulturarvspolitik
        </div>
      </div>
      <div xml:id="i-5pJCZf2Ga5HUYzESWd8uoG" type="motBody">
        <div xml:id="i-K3bGtiNCzvsyvodtYeBQMj" type="motProposal" subtype="förslag">
          <head xml:id="i-QhY8bbz8LHbPYghtb3hbRG">
            Förslag till riksdagsbeslut
          </head>
          <list xml:id="i-Gy6oREA6nAu2KeU1L53XXD" style="ol">
            <item xml:id="i-FTVhTDZ6ZTx1metW8fLFSH">
              Riksdagen ställer sig bakom det som anförs i motionen om inriktning
              för kulturarvspolitiken och tillkännager detta för regeringen.
            </item>
            <item xml:id="i-QNhSNjGfTVoSkaGLDWvQf8">
              Riksdagen ställer sig bakom det som anförs i motionen om justeringar
              i den museilag som regeringen har föreslagit och tillkännager
              detta för regeringen.
            </item>
            <item xml:id="i-JfKD8JJEoaUbZou9tWnR5g">
              Riksdagen ställer sig bakom det som anförs i motionen om att
              utreda ett faddersystem för kulturarvsföremål och tillkännager
              detta för regeringen.
            </item>
            <item xml:id="i-QBykXDR6XdA5711txJmHSo">
              Riksdagen ställer sig bakom det som anförs i motionen om Världskulturmuseet
              i Göteborg och tillkännager detta för regeringen.
            </item>
            <item xml:id="i-2QVBsKY7LqDjxsybBWXtMD">
              Riksdagen ställer sig bakom det som anförs i motionen om framtida
              bedömningar på museiområdet, bl.a. när det gäller bidraget till
              Statens försvarshistoriska museer och ansvaret för transporthistoriska
              museer, att denna form av bedömningar måste passera riksdagen
              för beslutsfattande och tillkännager detta för regeringen.
            </item>
            <item xml:id="i-SCjENHcDnbbBbeyFa3L4YV">
              Riksdagen ställer sig bakom det som anförs i motionen om anpassning
              till EU-rätten och tillkännager detta för regeringen.
            </item>
            <item xml:id="i-N2EFPZ3agJ8TsKuX4eEkim">
              Riksdagen ställer sig bakom det som anförs i motionen om det
              kyrkliga kulturarvet och tillkännager detta för regeringen.
            </item>
            <item xml:id="i-Dr6L4AfTYwdrSJM5JXGtaX">
              Riksdagen ställer sig bakom det som anförs i motionen om ändringar
              i kulturmiljölagen och tillkännager detta för regeringen.
            </item>
            <item xml:id="i-GGuTnftECp6dABb6C2XStr">
              Riksdagen ställer sig bakom det som anförs i motionen om nationella
              minoriteter och det samiska folket och tillkännager detta för
              regeringen.
            </item>
            <item xml:id="i-UDdgGkqatz876pY57cmgM9">
              Riksdagen ställer sig bakom det som anförs i motionen om finansieringen
              av regeringens förslag och tillkännager detta för regeringen.
            </item>
            <item xml:id="i-KXgNvN4QmE3kgQNPkum4hB">
              Riksdagen ställer sig bakom det som anförs i motionen om regeringens
              konsekvensanalys och anser att en ny konsekvensanalys bör genomföras
              och tillkännager detta för regeringen.
            </item>
          </list>
        </div>
        <div xml:id="i-J7ZAtm4kQMmKF55UZPpxxP" type="motContent">
          <head xml:id="i-7A6tZE6MJJD6WcKXYtm19x" type="h1">
            Inledning och inriktning för kulturarvspolitiken
          </head>
          <p xml:id="i-Ke72MUEw8vtDbLSQiTo55p">
            Sverigedemokraterna är ett socialkonservativt parti med nationalistisk
            grundsyn. På det fundamentet vilar också vår syn på kultur och
            kulturpolitik. För oss spelar kulturen en central roll för sammanhållning
            och hållbar utveckling för nationen. Kulturen är en byggsten och
            en bärande balk för hur stabilt vi lyckas upprätthålla tillit
            och välfärd, mellan människor och till myndigheter och institutioner.
          </p>
          <p xml:id="i-RwioqawY2Rsmxwi4nd4Ptz">
            Kultur är kittet som binder samman det svenska majoritetssamhället
            och väver in invandrare i vår kollektiva gemenskap och det kollektiva
            minnet. Kultur är odling som får oss att växa som människor och
            som behöver gro i storstad och landsbygd för att bilda gemensamma
            referenspunkter och låta hela Sverige leva – stad och land, hand
            i hand. Kultur är trygghet och tradition, levande odling och ambition.
            Sociala koder som förenar och särskiljer. Seder och bruk som tecknar
            en bild av vilka vi är. Landskap, artefakter och miljöer som gemensamt
            bildar det kollektiva minnet av vårt förflutna. Sammantaget förmedlar
            alltsammans bilden av Sverige och svenskheten – från äldre generationer
            till nu levande i förvaltande för morgondagens medborgare.
          </p>
          <p xml:id="i-NsNfpmWLzdS8semyvP1G34">
            Sverigedemokraterna välkomnar i grunden en kulturarvsproposition
            som sätter kulturarvets värde på agendan, vilket vi länge framfört
            i den politiska debatten. För vårt parti är det centralt att synliggöra
            och tillgängliggöra vårt gemensamma kulturarv. Kunskap om kultur
            och historia skapar engagemang, leder till trygghet i mötet med
            andra kulturer och bidrar inte minst till den sociala tillväxten
            med målet om ett starkt socialt kapital. Flera av våra insatser
            syftar till att knyta samman det som i ett kluvet land glider
            isär: invandrare och majoritetssamhälle, unga och äldre, stad
            och land, historia och framtid. Vi sammanfattar det i begreppet
            Sverigesamlingen.
          </p>
          <p xml:id="i-RX5zWJ4Dv1wufpdwALDT2Z">
            Det är inte bara sammanhållningen mellan nu levande svenskar,
            stad och land, minnen och framtid som behöver stärkas, utan också
            det historiska bandet mellan det som tidigare generationer lämnat
            efter sig i form av miljöer och artefakter, vilket vi har ett
            ansvar för att förvalta för morgondagens släktled. Det är viktigt
            att trygga och vårda. Som steg på vägen i strävan efter att trygga
            det svenska kulturarvet, det kollektiva minnet och den nationella
            och lokala identiteten runt om i landet förordar vi en kraftig
            utökning av stödet till bevarandet, underhållet och levandegörandet
            av det svenska kulturarvet och har lanserat en rad finansierade
            åtgärder för att värna, vårda och visa Sveriges historia.
          </p>
          <p xml:id="i-6eK8bbXxjDBRspcY5yEhkd">
            Det är uppenbart att regeringen i kulturarvspropositionen förordar
            en ny inriktning för kulturarvspolitiken, präglad av ett ideologiskt
            raster av kulturrelativism och nationell självförnekelse. Man
            framför ofullständiga och felaktiga analyser och särskilt allvarsamt:
            monterar ned de skrivningar som stadgar att Sverige har ett nationellt
            kulturarv värt att vårda. Det är, utöver enfaldigt, mycket problematiskt
            för samhällets långsiktiga hållbarhet.
          </p>
          <p xml:id="i-Gn3B9GV8GHW4QVWUKQgSF">
            Regeringen skriver i propositionen att en stor arbetskrafts-
            och flyktinginvandring till Sverige bidragit till en upplevelse
            av ökad kulturell heterogenitet i befolkningen. Att så är fallet
            är snarare ett faktum än en upplevelse och har starkt bidragit
            till ett svagare socialt och kulturellt kapital. Regeringen erkänner
            att en kulturell mångfald medfört problematiska konsekvenser för
            den generella kunskapsutvecklingen och vad som lärs ut gällande
            exempelvis litteratur och historia. Ett sätt att öka den historiska
            kunskapen och likvärdigheten kulturellt är att införa en kulturkanon
            i Sveriges skolor, något Sverigedemokraterna länge förespråkat,
            men som regeringen konsekvent avstyrker.
          </p>
          <p xml:id="i-92W2Mghx24dtTRkkRLtp3i">
            Det är vidare uppenbart att regeringen i flera avseenden presenterar
            mycket problematiska och delvis felaktiga analyser. Man menar
            t.ex. att kulturarv är ständigt föränderligt och öppet för omtolkningar.
            Kultur och delar av det kulturella arvet är förvisso föränderliga
            då de odlas, brukas och traderas. Samtidigt är det fundamentalt
            att slå fast att kulturarvet består av både å ena sidan givna
            bevarade artefakter och minnen, som förvisso kan omtolkas utifrån
            nya belagda forskningsrön men som är historiska spår i sig, och
            å andra sidan arv som lever och utvecklas.
          </p>
          <p xml:id="i-DMevbUnSVC3ujMdymuuRG2">
            Regeringen för i propositionen ett mycket motsägelsefullt och
            osammanhängande resonemang om vad man definierar som kulturarv,
            vilket blir problematiskt. Detta kommer till uttryck då man anför
            att det nästan samtida kan definieras som kulturarv bara det betraktas
            och används som sådant av människor. Samtidigt uttrycker man att
            även om nästintill vad som helst har potential att bli kulturarv
            är inte allt kulturarv utan någon form av avgränsning måste göras.
            Sverigedemokraterna delar den bedömningen, men menar att regeringens
            argumentation i det här avseendet är väldigt otydlig. Det finns
            möjligheter till definitioner och avgränsningar och utan dessa
            försvåras förvaltning, regelverk, praktiska prioriteringar och
            fördelningen av ekonomiska medel och stimulanser. Det vilar också
            ett stort värde i att förmedla vad som t.ex. är unikt kulturarv
            för Sverige, vilket stärker såväl det sociala kapitalet som den
            kulturella gemenskapen. Otydlighet skapar vilsenhet, medan förståelse
            för rötter och sammanhang skapar trygga individer.
          </p>
          <head xml:id="i-59ZihPotVcE5oPE4gBgAn3" type="h2">
            Kulturarvets värden
          </head>
          <p xml:id="i-JEPrVocTZnrvsHTmHLJDxe">
            Regeringen beskriver kulturarvet som något som kan ställa grupper
            mot varandra, detta genom att påstå att olika grupper inte känner
            tillhörighet till vårt kulturarv av olika anledningar. Snarare
            menar vi att kulturarvet kan få hela nationen att samlas, samverka
            och finna gemenskap.
          </p>
          <p xml:id="i-5TkrYnZostAVTVYm6pEvRd">
            Sverigedemokraterna har ett flertal gånger påtalat att det finns
            människor i vårt samhälle som inte känner tillhörighet. Genom
            att lära sig vår historia och få kunskap om vårt gemensamma kulturarv
            och vilka värderingar vi har, lär vi oss vilken plats i den gemensamma
            tillhörigheten som kan förväntas av oss. Vi behöver kultur för
            att inte bara överleva, utan för att leva ett fullgott liv. Vi
            behöver kultur för att det binder oss samman och där har kulturarvet
            en central roll.
          </p>
          <p xml:id="i-RWwYooAgTbR4MgcRjsyGny">
            I 2016/17 års förslag till statsbudget presenterade Sverigedemokraterna
            en satsning inom det här området som vi ser att regeringen tagit
            intryck av. Det är glädjande och bra att regeringen i någon mån
            insett vikten av att känna till sin lokala förankring genom historiska
            perspektiv. Vår satsning kallar vi för kulturlotsar och handlar
            om just det. Vi är ett parti som menar allvar med att kulturen
            är en central del av livet, politiken och samhällsbygget. I Sveriges
            kommuner finns generellt sett ett antal viktiga kulturinstitutioner
            såsom kulturskolor, bibliotek och inte sällan ett varierat föreningsliv.
            Alla dessa olika former av verksamheter fyller ett viktigt syfte
            och utför viktig kulturell och bildande verksamhet. Samtidigt
            saknas det i dag en funktion som har till uppgift att synliggöra,
            marknadsföra och samordna den lokala kulturen och kulturarvet
            till att bli gestaltade, förmedlade och utövade i kommunens verksamheter
            och föreningsliv. För att stärka invandrares integration i det
            svenska samhället, kommunernas utveckling, invånares relation
            till sitt lokala kulturarv och det sociala kapitalet har Sverigedemokraterna
            därför lanserat kulturlotsar och Sverigecenter – en landsomfattande
            kulturpolitisk reform för integration och vitalisering av kulturlivet.
          </p>
          <p xml:id="i-Qj8JnD1cSkMQPee8ka5e22">
            Runt om i Sveriges kommuner bör det finnas en lokal kulturlots,
            en funktion som har till uppgift att samla in, marknadsföra och
            samordna hur man inom skola, äldreomsorg, kulturskola, bibliotek
            och civilsamhälle etc., kan använda det lokala kulturarvets olika
            former för kunskapsförmedling, konstnärligt utövande och inte
            minst för att trygga och stärka relationen till lokal historia
            och gemenskap. Till skillnad från regeringen har vi konkreta förslag
            på hur man tar vara på kulturarvets värde.
          </p>
          <head xml:id="i-GFuif3z8AdEuf13rbqYoG4" type="h1">
            Museer och museilag
          </head>
          <p xml:id="i-9kRvjYgRQeejKoY8cwbQzD">
            I propositionen framför regeringen en djupt ideologisk syn på
            museiverksamheten. Regeringen skriver att museerna ska bidra till
            önskvärd samhällsutveckling och att museerna ska granska och utmana
            den som har makten för dagen. Regeringen anför även att alla ska
            kunna hitta något som är angeläget och alla ska kunna känna ett
            ägarskap till det gemensamt förvaltade kulturarvet. Enligt Sverigedemokraterna
            ska inte museerna primärt söka bidra till en önskvärd samhällsutveckling
            eller söka utmana den som har makten för dagen. Det är inte heller
            centralt huruvida den publika verksamheten känns ensidigt inriktad
            över tid eller att förbjuda kommunala beslutsfattare från att
            fatta beslut om att visa upp föremål från orten. Utgår museernas
            berättande från evidensbaserad forskning baserat på materiella
            eller immateriella vittnesmål undergräver det museernas trovärdighet
            om dessa samlingar ska förvaltas utefter de ideologipolitiska
            mål som satts upp för verksamheten eller om avsikten är att museerna
            ska bidra till en önskvärd samhällsutveckling. Regeringen gör
            sig här skyldig till att söka styra museiverksamheten ideologiskt,
            samtidigt som man försöker hävda att deras avsikter är motsatsen.
            För att ett kunskapsbaserat museiväsen ska fokusera på saklig
            förmedling av information, som utgår från vittnesmål som i de
            flesta fallen museet själv bevarar för eftervärlden, bör man inte
            sträva efter att bidra till samhällets utveckling eller att delta
            i den politiska debatten. Därför ska inte museerna, som regeringen
            skriver, söka granska, kritisera och utmana den som har makten
            för dagen. Det är tredje statsmaktens roll.
          </p>
          <p xml:id="i-SXNNgv5TxMQ27FW4FLd8xr">
            Sverigedemokraterna är positiva till att regeringen väljer en
            annan definition av museum än den definition som föreslogs i museiutredningen.
            Museiutredningens definition av museum inkluderade inte museernas
            samlingar utan vi anser att samlingarna är en hörnsten i museernas
            verksamhet och anser således att regeringens förslag är bättre
            än utredningens förslag.
          </p>
          <p xml:id="i-2Cnvn7wjChLUXmoWGTQxWd">
            Regeringen menar att en ny museilag är nödvändig för att säkra
            museernas oberoende i framtiden. Även Sverigedemokraterna kan
            se fördelarna med att lagstadga att museernas verksamhet ska vila
            på vetenskaplig grund. Det är av yttersta vikt att ogrundade påståenden
            om våra förfäder, våra omgivningar eller andra områden, som är
            utgångspunkt för museiverksamhet, inte sprids av offentliga institutioner.
            Särskilt med tanke på den ideologisering som regeringen ger uttryck
            för i propositionen. Även om en museilag inte kan förhindra att
            ett museum sprider inkorrekt information är det viktigt att fastslå
            att all information museer sprider ska vara evidensbaserad i den
            mån det är möjligt. På s. 98 i propositionen uttrycker regeringen
            följande: ”Att museerna ska främja kunskap innebär att de utifrån
            sina specifika resurser, i form av samlingar de förvaltar, egen
            kunskapsuppbyggnad och förmedlings-möjligheter, ska bidra till
            kunskap i samhället i stort.”
          </p>
          <p xml:id="i-RJCvdFfSHzVZs1mzsNmk3g">
            För att förtydliga att museerna bör vila på vetenskaplig grund,
            och att den information som förmedlas först och främst ska utgå
            från samlingarna eller annat insamlat material som ligger som
            för museets verksamhet, bör innebörden av ovanstående skrivning
            föras in i lagtexten. Likaså bör meningen på s. 102 om att all
            utåtriktad verksamhet på museerna ska ta sitt avstamp i sakkunskap
            föras in i lagtexten. Även om regeringen anger i propositionen
            hur lagtexten ska tolkas, anser vi propositionstexten vara tvetydig
            i frågor rörande saklighet och vetenskaplig grund med tanke på
            regeringens ideologiska skrivningar. Därför bör en större emfas
            läggas på ett vetenskapligt tillvägagångssätt i lagtexten. Detta
            bör föras in i den föreslagna lagens 8 § om kunskapsuppbyggnad.
          </p>
          <p xml:id="i-T4vMr3bW5PBT7SwR5WeAwK">
            Ett ändamål om att förmedla fri åsiktsbildning blir överflödigt;
            eftersom museerna är kunskapsinstitutioner stärker de den fria
            åsiktsbildningen genom sin kunskapsförmedling. Rättsstaten och
            beslutsfattarna har till uppgift att säkra den fria åsiktsbildningen.
            Museernas uppgifter är att förärva, förvalta, bevara, undersöka
            och förmedla immateriella och materiella vittnesbörd om människan
            och dess omvärld. Ska de göra detta vetenskapligt bör de inte
            ta hänsyn till åsiktsbildning över huvud taget. Skrivningen om
            fri åsiktsbildning i lagtextens 4 § bör således tas bort.
          </p>
          <p xml:id="i-XM8Jur1s88qv2uCUYVicoV">
            Sverigedemokraterna ställer sig inte bakom regeringens förslag
            om aktiv samlingsförvaltning. Dels för att även om sannolikheten
            för missbruk är låg innehåller lagen inte några sanktionsmöjligheter
            om ett museum mot förmodan aktivt skulle sabotera kulturarvsföremål.
            Dels för att destruktion av föremål är en oåterkallelig gärning
            som kan få ödesdigra konsekvenser för framtidens historieskrivning
            oavsett hur sällan destruktion av ett föremål äger rum. Vi förespråkar
            i stället gallring utefter rådande principer. Detsamma gäller
            fyndfördelningen och den fulla förfoganderätten över nya fynd
            som mottas. Utöver det vill vi utreda ett system som möjliggör
            att föremål som gallras omhändertas av privatpersoner eller olika
            institutioner i en sorts fadderskap. Det skulle ge fler möjligheten
            att komma i kontakt med kulturarvsföremål, även om föremålet är
            av ringa ekonomiskt värde, för stunden anses ha en låg marginalnytta
            för museerna och i dagsläget tillför väldigt lite till vår förståelse
            och kännedom rörande vårt historiska arv, samtidigt som de avlastar
            museernas ständigt växande magasin. Vi föreslår att en utredning
            om denna form av föremålsvård och föremålsfadderskap tillsätts.
          </p>
          <p xml:id="i-FJDcB57AHYemnbWNRxsQo7">
            Sverigedemokraterna vill tydliggöra att beslut i dessa frågor
            ska fattas av riksdagen, och att detta gäller i frågor där regeringen
            uttrycker att den avser att återkomma med en framtida bedömning
            så som kring ansvaret för bidragsgivningen till försvarshistoriska
            museiverksamheter eller ansvaret för transportmuseerna. Sverigedemokraterna
            har sedan en tid tillbaka förespråkat en nedläggning av Världskulturmuseet
            i Göteborg. Framför allt för att Världskulturmuseet i Göteborg
            är grundat i ett politiskt syfte och har en ideologisk inriktning
            snarare än kunskapsbaserad. Museer bör inte ha politiska mål utöver
            att vara kunskapsinstitutioner; de ska alltså inte verka för att
            bevara mångkulturen eller söka motverka främlingsfientlighet.
            Flera av världskulturmuseerna bedriver bra och nyanserad verksamhet
            genom att berätta om andra kulturer utefter de samlingar de har.
          </p>
          <p xml:id="i-LT5VQfxDUsC7cLk95irUq5">
            Om Världskulturmuseernas utställningar och historieskrivning
            utgår från sakkunskap och evidensbaserad forskning på deras materiella
            och immateriella samlingar blir verksamhetsmål om att förebygga
            främlingsfientlighet överflödigt och riskerar enbart att sänka
            verksamhetens trovärdighet som kunskapsinstitution. Det är genom
            att förmedla korrekt information om andra kulturer som museerna
            kan bidrar till ökad förståelse för dessa kulturer genom att de
            berättar om deras kulturers historia. Om syftet är att öka svenska
            folkets kunskap om andra kulturer görs det bäst genom korrekt
            förmedling av information, och förmedlas korrekt information behövs
            inget mål om att stävja främlingsfientlighet. Bildning om andra
            kulturer och deras historia stärks om målet för verksamheten är
            strikt kunskapsbaserat.
          </p>
          <head xml:id="i-CMtPLGMUCMNiDzVohXUygp" type="h1">
            Samlingar och kulturföremål
          </head>
          <p xml:id="i-CL88zzebbFMF9qH8AdBZ88">
            Samlingar av materiellt och immateriellt slag i form av t.ex.
            ting, artefakter och minnen och nedteckningar, är en väsentlig
            del av kulturarvet och utgångspunkten och kärnverksamheten vid
            museer och arkiv. Vården, förvaltandet och förmedlandet av samlingar
            är därför avgörande.
          </p>
          <p xml:id="i-V9fAhUKGmiu8SagMegrJop">
            Vad gäller utförsel av kulturföremål föreslår regeringen en anpassning
            till EU-rätten på området. Det innebär vissa förändringar i kulturmiljöförordningen
            och kulturmiljölagen. Sverigedemokraterna anser att regeringens
            argumentation för förändringar av lagstiftningen i det här avseendet
            är undermålig och motiveringen svag. En anpassning till EU i det
            här avseendet är varken önskvärt i sig eller skäl nog för den
            förändring som föreslås. Vad gäller utförandet av kulturarvsföremål
            ur landet bör inte svensk lagstiftning på kulturarvsområdet ta
            hänsyn till EU-rättens regelverk om fri rörlighet för varor och
            tjänster. Det är regel att när det kommer till kulturområdet får
            ingen ytterligare harmonisering ske och det ska stå klart att
            kulturfrågor är en nationell angelägenhet.
          </p>
          <head xml:id="i-PmtpUJQWn9N8FAUcKXhfGs" type="h1">
            Kulturmiljön
          </head>
          <p xml:id="i-HJ6n3z7QtoTQxcchnCC7iz">
            Sverigedemokraterna är i grunden positiva till regeringens förslag
            om att ge berörda myndigheter i uppdrag att utarbeta vägledande
            strategier för kulturmiljöfrågor. Samtidigt är vi oroade över
            att man i propositionen anger att detta i sin helhet ska klaras
            av inom ramen för befintliga resurser. Att regeringen vill införa
            en strategi för statens förvaltning av kulturhistoriskt värdefulla
            fastigheter är i grunden också vällovligt. Samtidigt är det ett
            förslag som inte ligger i linje med regeringens hantering av Statens
            fastighetsverk (SFV) för övrigt och därför riskerar att bli ett
            luftslott av intentioner utan finansiering. Regeringen för nämligen
            ett osammanhängande resonemang om hyror och hyser en förväntan
            om att SFV på sikt ska öka sina intäkter. Samtidigt anför man
            att statliga hyresgäster i dag står för 75 procent av hyresintäkterna.
            Ytterst handlar det alltså om statliga utgifter och intäkter åt
            båda håll. Det är överlag uppenbart att regeringens hantering
            av de statliga kulturfastigheterna är undermålig och att man har
            låga ambitioner och bristande förståelse för bevarandet av kulturhistoriskt
            värdefulla fastigheter med tanke på halveringen av SFV:s anslag
            i budgetpropositionen. Detta är något man inte verkar ha för avsikt
            att återställa eller kompensera.
          </p>
          <p xml:id="i-8Lh3VfXv7dFCU9bpsayxuq">
            För vård, förvaltning och tryggande av Sveriges kulturmiljöer
            föreslår Sverigedemokraterna sedan tidigare en särskild fond dit
            privatpersoner, organisationer, föreningar och i särskilda fall
            även kommuner ska kunna vända sig för att äska medel till verksamheter
            som bevarar och levandegör kulturarvet. En del av det här är också
            att svenskt kulturarv bör förmedlas och nå de miljöer som i dag
            står längst ifrån det, såsom de förorter som utgör parallellsamhällen
            till det svenska. Utöver att bidra med rena ekonomiska medel skulle
            en särskild kulturarvsfond också skicka en tydlig signal om att
            staten värdesätter den svenska nationens historia och kulturarv.
            Något som blir alltmer angeläget i tider av politisk historierevisionism
            och förringandet av den svenska nationella identiteten.
          </p>
          <p xml:id="i-SRYJZ5q5J7uh5AkDTZR1i3">
            Vi stärker i vår budget även medlen för att bevara, vårda, levandegöra
            och sprida kunskap om fornlämningar, kulturlandskap och bebyggelse,
            bl.a. genom ett ROT-avdrag öronmärkt för kulturhistoriska bebyggelsemiljöer.
            Vad gäller kulturmiljön anslår vi fortsatt generellt ökade medel
            till kulturmiljövården och riktade medel till Riksantikvarieämbetet
            för ett fortsatt och intensifierat arbete med att i olika former
            verka för att kartlägga, förebygga och begränsa skadorna på kulturlämningar
            i den svenska skogen.
          </p>
          <head xml:id="i-WF4TVcmfEWoyhefLvuiEie" type="h2">
            Kyrkliga kulturminnen
          </head>
          <p xml:id="i-FW7r6pS6FZ7sLbU7TQhkWv">
            Svenska kyrkans, den svenska nationens och den svenska statens
            historia är intimt sammanflätade. Under århundradenas lopp har
            man ömsesidigt påverkat varandra, såväl materiellt som immateriellt.
            Reformationen av kyrkan blev i Sverige relativt mild, vilket haft
            en inverkan på kristna seder såsom bevarandet av namnsdagar, prästernas
            klädsel, klockringningsseder och kyrkorummens utsmyckning. Utformningen
            av kristna byggnader och miljöer såsom kyrkor, klockstaplar och
            gravplatser har särdrag som nästan bara kan hittas i Sverige.
            Kyrkomusiken och folkmusiken har haft en ömsesidig påverkan på
            varandra.
          </p>
          <p xml:id="i-MnoexzR8bWXi9PoJEURLzR">
            Sverigedemokraterna menar att staten och den svenska kyrkan har
            ett gemensamt intresse i att bejaka kyrkans roll som kulturbärare
            och kulturvårdare. Det immateriella kristna kulturarvet likväl
            som kyrkans materiella kulturskatter i form av konstföremål och
            historiska artefakter bör i största möjliga utsträckning vårdas
            och göras tillgängliga för allmänheten. Som ett led i denna strävan
            driver Sverigedemokraterna sedan tidigare ett förslag om att Svenska
            kyrkan i samarbete med staten bör undersöka förutsättningarna
            att inrätta ett nationellt kyrkohistoriskt museum.
          </p>
          <p xml:id="i-BsMnfsyoms4oFxUQCJEY2t">
            Kyrkomusiken och körsången, som har en stor utbredning i vårt
            land, fyller ett både
          </p>
          <p xml:id="i-GfzgCirBPVeFYcgytrtip1">
            andligt, socialt och kulturbevarande syfte och vittnar om att
            det jämte de materiella kulturvärdena finns stora immateriella
            värden att vårda, förvalta och förmedla.
          </p>
          <p xml:id="i-VmdHSxViUJHNmYbPkUZNDn">
            Det är av stor vikt att så många gamla bygdekyrkor som möjligt
            kan bevaras som just kyrkor, och Sverigedemokraterna anser att
            det finns behov av att kraftigt förstärka den kyrkoantikvariska
            ersättningen och få till stånd en högre nivå och ett mer generöst
            regelverk. Vi tillför därför anslaget betydande medel årligen
            under mandatperioden, jämfört med regeringens föreslagna budget.
            Utöver en generell ambitionshöjning gällande basverksamheten syftar
            ökningen särskilt till att möjliggöra insatser för bevarande av
            det kyrkoantikvariska arvet i en bredare ambition, såsom det immateriella
            kyrkliga kulturarvet och förbättrad vård, och tillgängliggörande
            av äldre kulturhistoriska inventarier.
          </p>
          <head xml:id="i-5HYGDY74i2ubVpNmzkz6k9" type="h2">
            Förslag till ändringar i kulturmiljölagen
          </head>
          <p xml:id="i-RnmTsZ7z2ygxwigDJKtJKL">
            Regeringen föreslår ett antal ändringar i kulturmiljölagen. Sverigedemokraterna
            ställer sig inte bakom alla ändringsförslagen och redogör nedan
            för hur vi anser att kulturmiljölagen bör formuleras. I förhållande
            till regeringen föreslår vi följande ändringar.
          </p>
        </div>
      </div>
    </body>
  </text>
</TEI>
