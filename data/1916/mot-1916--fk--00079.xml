<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1916/mot_1916__fk__79/mot_1916__fk__79-001.pdf"/>
      <div type="motHeader" xml:id="i-VjdDvX5qf9d7wafgts3JWM">
        <div type="motTitle" xml:id="i-WZn4VMVwNnZSJ5nPgBEP5Q"/>
        <div type="motSubmissionInfo" xml:id="i-BQTYrHoUYDJwb15YTadbrX"/>
      </div>
      <div type="motBody" xml:id="i-TAudGmjYeagapDQguRMZGH">
        <div xml:id="i-P5NowgLhCqL1pSVD5ggd2K">
          <p xml:id="i-V7cN1X4kcgZ1JW1zBf5gwH">
            Motioner i Första kammaren, Nr 79. 7
          </p>
          <p xml:id="i-28qPFPedKvBjWb4AF9Y6NR">
            Nr '49.
          </p>
          <p xml:id="i-XyUiW1CxtxKBMa8J9EiEZa">
            Av herrar von Koch och Petrén, om vidtagande av åtgärder till
            skyddande av vissa fågelarter.
          </p>
          <p xml:id="i-GXxmvx23caADWTSnDL6RZu">
            I samband med naturskyddsfrågans behandling i riksdagen fram-
            hölls från olika håll nödvändigheten av en revision av vår jaktlagstift-
            ning, avseende att bereda skydd även åt andra djur än de i egentlig
            mening jaktbara och särskilt åt sådana arter, som på grund av
            sin säll- synthet löpte fara att utrotas. Dessa fordringar ha
            även i någon ringa mån blivit tillgodosedda i den nya lagen om
            rätt till jakt och den revi- derade jaktstadgan av den 8 november
            1912. Sålunda har björnen kommit i åtnjutande av ett visst skydd
            på statens mark, de förut av statsmedel utgående skottpenningar
            för fällande av lodjur ha avskaffats, och en del tidigare icke
            skyddade vadare och simfåglar ha blivit fridlysta under viss tid
            av året. Dock återstå ännu viktiga önskemål att fylla, innan man
            kan anse, att på jaktlagstiftningens väg gjorts vad som kan och
            bör göras i berörda hänseende. Detta gäller särskilt en hel grupp
            av fåglar, nämligen våra rovfåglar, vilka — bortsett från tre
            ugglearter, som åtnjuta fridlysning enligt k. förordningen angående
            skydd för åt lantbruket nyttiga fåglar den 8 november 1912 — fortfarande
            äro i saknad av varje slags skydd, prisgivna åt förödande förföljelse.
            Den gamla åsikten att alla rovfåglar vore att betrakta endast
            och allenast såsom blodtörstiga skadedjur, vilka borde förföljas
            och utrotas med alla till buds stående medel, har på senare tider
            så småningom fått vika för en riktigare och mera vidsynt uppfattning.
            Framför allt har man börjat få ögonen öppna för den ovärderliga
            nytta, de flesta rovfåglar göra jord- bruket och skogsbruket genom
            att hålla efter de skadliga gnagarna och som i mångdubbel måtto
            uppväger den skada, de stundom kunna föror-
          </p>
          <pb facs="riksdagen-motions-pdf/data/1916/mot_1916__fk__79/mot_1916__fk__79-002.pdf"/>
          <p xml:id="i-MHUzTBHGhSBaYcVHsCmb8j">
            8 Motioner i Första kammaren, Nr 79.
          </p>
          <p xml:id="i-F5e4whsNcnuiEL8iVm7ThB">
            saka genom att förgripa sig på fjäderfä eller matnyttigt villebråd.
            Till åkerns och skogens skyddsandar bland rovfåglarna äro i främsta
            rummet att räkna ugglorna, vråkarna och tornfalken, vilka enbart
            ur denna syn- punkt synas väl förtjänta av fridlysning åtminstone
            under fortplantnings- tiden. »Jaktvården är ett i jämförelse med
            lant- och skogshushållningen underordnat ämne för det allmännas
            omsorger och har sitt berättigande endast i den mån den är förenlig
            med andra viktigare näringar», heter det med rätta i motiveringen
            till sakkunniges i december 1909 avgivna förslag till revision
            av jaktlagstiftningen. Nyare tiders biologiska er- farenheter
            ha för övrigt ådagalagt, att en fullständig utrotning eller alltför
            stark decimering av rovfåglarna ingalunda kan vara förenlig med
            jaktvårdens sanna intresse. Den roll, rovfåglarna spela i naturens
            hus- hållning, har nämligen betydelse även därutinnan att de i
            första hand bemäktiga sig sjuka, skadade och svagt utvecklade
            individer bland de andra djuren och sålunda bidraga till att bevara
            respektive djurarter friska och livskraftiga. Rovfåglarnas blotta
            närvaro tjänar dessutom till att hos de svagare djuren väcka och
            vidmakthålla den vaksamhet och självbevarelsedrift samt de för
            arten utmärkande egenskaper, utan vilka de ohjälpligt skulle duka
            under i kampen för tillvaron. Tack vare det livliga intresse för
            naturskydd, som på senare tider gjort sig gällande hos oss så
            väl som i andra land, har man emellertid börjat inse, att rovfåglarna
            även förtjäna att skyddas för sin egen skull, oavsett den nytta
            eller skada de kunna göra. De äro onekligen de vackraste och i
            alla avseenden mest fulländade av alla fåglar. Deras höga, sirliga
            flykt och präktiga uppträdande i övrigt göra att de måste ådraga
            sig varje naturväns uppmärksamhet och i högre grad än andra fåglar
            utgöra en prydnad för det landskap de tillhöra. Därtill kommer,
            att flera rovfågelarter, såsom örnarna, jaktfalken och pilgrimsfalken,
            gladan, kärrhökarna och ugglan höra till de djurarter, som på
            senare tider till den grad avtagit i antal, att de i stället för
            att utsättas för skoningslös förföljelse borde skyddas såsom levande
            naturminnesmärken. TI detta sammanhang må även fällas ett gott
            ord för en annan fågel, som visser- ligen icke tillhör rovfåglarnas
            ordning men likväl förtjänar att skyddas på samma grunder, som
            anförts beträffande de nyssnämnda rovfåglarna. Denna fågel är
            korpen. Till de mångahanda skäl, som sålunda tala för beredande
            av skydd åt våra rovfåglar, komma slutligen sådana av rent etisk
            art, i det att
          </p>
          <pb facs="riksdagen-motions-pdf/data/1916/mot_1916__fk__79/mot_1916__fk__79-003.pdf"/>
          <p xml:id="i-BCjLGtW83JPY5rcQPBJVHL">
            Motioner i Första kammaren, Nr 79. 9
          </p>
          <p xml:id="i-8nNtyUJyeLaYJgcDDCuEd4">
            förföljelsen mot rovfåglarna ofta tager former, som uppenbart
            strida mot djurskyddets och naturskyddets enklaste fordringar.
            De faktorer, som verka förödande på vår svenska rovfågelfauna
            och som, om allt får fortgå som hittills, förr eller senare måste
            medföra fullständig utrotning åtminstone av mera sällsynta arter,
            äro rovfågel- premieringen, rovfågelfångsten med Sax, samt skyttet
            för uv och skyttet vid fåglarnas boplatser.
          </p>
          <p xml:id="i-FmRzrvxh7cVbmGeGCTVCKr">
            skottpenningar för dödande av duvhök, vartill landstingen, hushållnings-
            sällskapen och i vissa trakter även kommunerna bidraga med större
            eller mindre belopp. Nu är det emellertid en känd sak, att varken
            den stora massan av skyttar eller flertalet av de personer, som
            ha att utbetala skottpenningar, förstå att skilja duvhöken från
            andra mer eller mindre närbesläktade fåglar. Följden härav blir
            den att premieringen drabbar icke blott »den skyldige&gt;, det vill
            här säga duvhöken, utan även en hel del andra oskadliga eller
            nyttiga fåglar. Särskilt är det den för jordbruket så avgjort
            nyttiga ormvråken, som får sitta hårt emellan till följd av sin
            likhet med höken. I avsikt att närmare konstatera detta missförhållande
            företogs härom året genom domänstyrelsens bemedling en sakkunnig
            undersökning av ett större antal fötter av fåglar, för vilka skottpenningar
            utbetalats inom olika län under ett och samma år. Undersökningen
            gav till resultat, att endast 43 proc. av de premierade fåglarna
            varit duvhökar, under det resten utgjorts av andra fåglar av de
            mest skilda arter, från orm- vråk och bivråk till gök och trast.
            Då hela antalet i Sverige årligen premierade »duvhökar» enligt
            statistiken uppgår till i medeltal 15,000, följer härav att vi
            årligen betala skottpenningar för dödandet av mellan 3- och 9,000
            nyttiga eller oskadliga fåglar, vartill givetvis kommer ett mångdubbelt
            större antal, som utmönstrats genom kontrolien och sålunda icke
            blivit premierade. I anledning av skrivelse från 1912 års riksdag
            stadgades för hela landet gällande förbud mot användande av sax
            för fångande av dägg- djur. Emellertid ligger det en betänklig
            inkonsekvens i att å ena sidan förbjuda allt fångande av däggdjur
            medels sax men å andra sidan fort- farande tillåta att fåglar
            utsättas för detta fångstsätt. Frånsett det föga humana i denna
            metod, äro rovfågelsaxarna full- komligt blint verkande redskap,
            som utgöra en lika stor fara för nyttiga som för s. k. skadliga
            fåglar, för fridlysta som för icke fridlysta, för Bihang till
            riksdagens protokoll 1916. 3 saml. 39 häft. (Nr 78—79.) 2
          </p>
          <pb facs="riksdagen-motions-pdf/data/1916/mot_1916__fk__79/mot_1916__fk__79-004.pdf"/>
          <p xml:id="i-3zTcAVAQ8g4STTPjAj3g6n">
            10 Motioner i Första kammaren, Nr 79.
          </p>
          <p xml:id="i-MDGQQeRRCq93MMFWQ2fzuX">
            sällsynta såväl som för allmännare arter. Detta gäller särskilt
            om de mycket använda s. k. pålsaxarna, som gillras utan lockbete
            på stolpar, i trädtoppar eller på andra upphöjda föremål, där
            rovfåglar bruka slå sig ned. I Finland, där saxfångsten vunnit
            ännu större utbredning än hos oss, har av vissa jaktvårdsföreningar
            förts statistik över på detta sätt fångade fåglar. Därvid har
            visat sig, att av hela antalet fångade fåglar högst 25 proc. utgjorts
            av såsom övervägande skadliga ansedda rovfåglar. De övriga ha
            varit för jordbruket nyttiga rovfåglar, såsom vråkar, ugglor och
            smärre falkar samt dessutom ett stort antal icke rov- fåglar.
            — Nu torde det med fog kunna frågas, huruvida det är klokt och
            överensstämmande med god hushållning att för att komma ett visst
            antal skadliga fåglar till livs uppoffra tre gånger så många nyttiga
            va- relser, och detta med användande av sådana redskap som saxarna.
            Genom det, särskilt av våra jaktvårdare och sportjägare numera
            ganska allmänt praktiserade skyttet för uv, åstadkommes även stort
            man- fall bland rovfåglarna. Detta skytte, som grundar sig på
            den instinktiva fiendskap, de flesta andra fåglar hysa mot berguven,
            är närmast avsett att användas mot kråkan och duvhöken, men blir
            ofta nog ödesdigert även för andra fågelarter, som då de gå till
            anfall mot den som lock- fågel uppställda uven, jämväl nedskjutas.
            Kolthoff berättar sålunda, att vid ett namngivet gods hösten 1895
            under en enda dag 92 vråkar fäll- des för uv. Detta rekord har
            emellertid sedermera slagits av en annan jaktherre, som enligt
            uppgift i Svenska Jägareförbundets Tidskrift på en dag skjutit
            mellan 2- och 300 ormvråkar. Fit hittills över hela vårt land
            mycket använt sätt för rovfåglarnas utrotande har slutligen varit
            att vårtiden uppsöka deras bon och från ett bakhåll nedskjuta
            de gamla fåglarna. Därvid inträffar ej sällan att de värnlösa
            ungarna, sedan föräldrarna dödats, lämnas att svälta ibjäl i det
            svårtillgängliga nästet. Ett sådant omänskligt förfarande skulle
            kunna förekommas, om rovfåglarna beredces skydd under fortplantningstiden.
            Med hänsyn till jaktvårdens intressen torde man emellertid från
            en dylik fridlysning måhända böra undantaga duvhök och sparvhök.
            De fågel- arter, vilka enligt vårt förmenande genom särskilda
            åtgärder böra ut- över vad redan är fallet beredas lämpligt skydd,
            äro kungsörn och havs- örn, gladan, kärrhök, samtliga ugglearter
            med undantag möjligen av katt- ugglan, samtliga vråkar och falkar
            ävensom fiskgjuse och korp. Ovan hava framhållits de faktorer,
            vilka var för sig eller tillsam- mans verka förödande av dessa
            fågelarter. Flera utvägar kunna nu tänkas
          </p>
          <pb facs="riksdagen-motions-pdf/data/1916/mot_1916__fk__79/mot_1916__fk__79-005.pdf"/>
          <p xml:id="i-U3Ye5K5kvACJ5LxrX2hKrZ">
            Motioner i Första kammaren, Nr 79. 11
          </p>
          <p xml:id="i-WmfRNFWsuUk7QQu1XtebeU">
            ägnade att förekomma eller åtminstone minska förödelsen. Förbud
            gäl- lande för hela riket skulle kunna införas mot användande
            av sax till fångande av fåglar eller ock skulle för vissa fågelarter
            detta förbud kunna inskränkas att gälla endast vissa delar av
            landet. Vidare skulle syftet kunna främjas genom stadgande av
            förbud i lämplig omfattning mot skytte för uvbulvan samt genom
            fridlysning hela året eller under fort- plantningstiden av de
            fågelarter, vilkas fredande finnes önskvärt. Genom åtgärder i
            nu antydd riktning skulle tydligen jämväl i väsentlig mån förtagas
            de skadliga verkningarna av rovfågelpremieringen. Vilka utvägar
            som böra väljas lär emellertid bero på närmare ut- redning och
            övervägande. Det torde nämligen vara oundvikligt, att de åtgärder,
            som vi avse, åtminstone vad vissa fågelarter angår, delvis måste
            lämpas efter vad efter skedd undersökning kan finnas för olika
            delar av landet ändamålsenligt, efter fågelarternas talrikare
            eller spar- sammare förekomst på skilda orter och huvudsakligen
            därpå beroende betydelse för lant- och skogshushållningen, efter
            de levnadsförhållanden, under vilka de förekomma m. m. Exempelvis
            må nämnas, att kattugglan förekommer ganska sparsamt i Skåne och
            där kan anses vara en om icke nyttig så åtminstone föga skadlig
            fågel, under det densamma i nord- ligare delar är talrikt förekommande
            och genom ingrepp såväl på hem- djur som nyttiga småfåglar måste
            betraktas som övervägande skadlig. Med det i Skåne gängse förödande
            skyttet för uvbulvan förhåller det sig så, att åtskilliga rovfåglar
            under sina flyttningsfärder mot söder under hösten draga över
            denna provins i stora skaror och särskilt vid vissa vindar stanna
            några dagar eller i varje fall kortare tid. De äro då lätt åtkomliga
            för skytte för uvbulvan och nedskjutas i mängd. Liknande förhållanden
            lära ej kunna påvisas från andra landsdelar. Fåglarna före- komma
            där spridda på vidsträckta områden och skyttet för uv kan ej där
            verka särskilt ödeläggande. Atgärder i ämnet måste alltså föregås
            av en sakkunnig utred- ning i nu nämnda avseenden, som ock bör
            avse de fågelarter, som äro i avtagande i den grad, att deras
            skyddande med hänsyn till deras betydelse för lant- och skogshushållningen
            samt ur naturskyddssynpunkt är erforderligt. En dylik utredning
            kan emellertid ej lämpligen av riks- dagen ästadkommas utan torde
            böra ske genom Kungl. Maj:ts åtgörande, varefter Kungl. Maj:t
            bliver i tillfälle vidtaga de åtgärder, vartill utred- ningen
            kan giva anledning.
          </p>
          <pb facs="riksdagen-motions-pdf/data/1916/mot_1916__fk__79/mot_1916__fk__79-006.pdf"/>
          <p xml:id="i-TioqfSXrFytxwyJmerqyeT">
            12
          </p>
          <p xml:id="i-EfHiGADMph8MnwEdwQacMe">
            Motioner i Första kammaren, Nr 79.
          </p>
          <p xml:id="i-HG1uktQaBJNhPjgyyJjvUy">
            Med åberopande av det anförda tillåta vi oss föreslå,
          </p>
          <p xml:id="i-QL2ja97DsMoR6hHeqcGrx7">
            att riksdagen ville i skrivelse till Kungl. Maj:t hemställa,
            att Kungl. Maj:t täcktes efter verkställd utredning och undersökning
            vidtaga lämpliga åtgärder till skyddande av sådana fågelarter,
            för vilka ur de i motionen framhållna synpunkter skydd finnes
            böra beredas, samt, därest för ändamålet riksdagens med- verkan
            erfordras, därom till riksdagen inkomma med förslag.
          </p>
          <p xml:id="i-MKrDxsU1x8j8kLeXTTDDfH" type="date">
            Stockholm den 4 februari 1916. G. H. von Koch. Alfred Petrén.
          </p>
          <p xml:id="i-4QZLccNMZLB6BvzyYoJhXT">
            I motionens syfte instämmer Fritz Hallberg.
          </p>
          <p xml:id="i-4HQuwUXYTJqBiRq6y1Gnqb">
            i Stockholm, Nya Tryckeri-Aktiebolaget 1916.
          </p>
        </div>
      </div>
    </body>
  </text>
</TEI>
