<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0279/mot_200102_MJ_0279-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16
          </p>
          <p>
            2001/02 mnr: MJ279 pnr: mp546
          </p>
          <p>
            Motion till riksdagen 2001/02:MJ279
          </p>
          <p>
            av Per Lager m.fl. (mp)
          </p>
          <p>
            Rötslam
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av ett omedelbart och totalt stopp för slamspridning
            på de svenska åkrarna.
          </p>
          <p>
            Ny alarmerande rapport om slam
          </p>
          <p>
            Med anledning av den internationellt uppmärksammade rapporten
            ”Ovanliga element i avloppsslam, stallgödsel, handelsgödsel, nederbörd
            samt jord och gröda” av Jan Eriksson (2001), utgiven av Naturvårdsverket,
            måste slutsatsen bli att omedelbart stoppa slamspridningen på
            våra åkrar. Internationellt ökar nu medvetenheten om farorna,
            och regeringen i Schweiz har just i dagarna fattat ett sådant
            beslut.
          </p>
          <p>
            Över 60 grundämnen
          </p>
          <p>
            Rapporten har mätt upp över 60 grundämnen och har i jämförelsen
            av halter i slam och jord funnit att slamspridningen ökar halterna
            i marken av en rad ämnen som tidigare inte mätts. Bl.a. framkommer
            att guldhalten via slammet kan fördubblas inom tre år. Andra snabbt
            ökande element vid slamspridning är silver, volfram, bor, antimon,
            molybden, vismut, indium och tenn. Just silver är en av de mest
            giftiga metaller vi känner för markens organismer. Med vetskap
            om att vi inte kan ta bort metaller ur jorden i efterhand måste
            vi snabbt hindra tillförseln.
          </p>
          <pb facs="riksdagen-motions-pdf/data/200102/mot_200102_MJ_0279/mot_200102_MJ_0279-0002.pdf"/>
          <p>
            2001/02:MJ279
          </p>
          <p>
            17
          </p>
          <p>
            Tidigare mätningar begränsade
          </p>
          <p>
            De lätt mätbara metallerna som tidigare ingått i undersökningarna
            har inte givit hela sanningen och problembilden. Märkligt nog
            hade man redan för 10 år sedan, vid den då gjorda slamöverenskommelsen,
            haft möjlighet att göra de analyser som nu gjorts. Men det gjorde
            man aldrig. Nu står vi i en helt ny situation i och med avslöjandena
            i rapporten. Slamgivorna, som tyvärr fortfarande läggs på jordbruksmarken
            främst i Skåne, har inte kontrollerats för förekomsten av de grundämnen
            som finns med i rapporten. Därför är ett omedelbart moratorium
            nödvändigt.
          </p>
          <p>
            Den moderna teknikens avfall
          </p>
          <p>
            En annan oroväckande rapport från Institutet för miljömedicin,
            ”Screening för nya metaller i humanbiologiska prover” (Berglund,
            Grander, Palm och Lind, 2000) visar hur man för första gången
            påvisat och uppmätt halter av en rad element (Ag, As, Ba, Be,
            Bi, Ga, Ge, In, Li, Pd, Pt, Sb, Se, Ta, Te, Ti, TI och V) i blodet
            och serum. Inget av dessa ämnen analyseras i avloppsslam och många
            sprids från dagens sofistikerade teknologi, t.ex. från datorer
            och bilar. I rapporten påpekas den bristande kunskapen om hur
            exponeringen ser ut och vilka risker spridningen av dessa element
            medför, vad nivåerna i blod, serum och urin betyder ur hälsosynpunkt.
            Enligt försiktighetsprincipen borde detta faktum räcka.
          </p>
          <p>
            Det är våra barns livsmedel det handlar om
          </p>
          <p>
            Det är fel att låtsas som om slammet var kontrollerat. Det är
            fel mot jordbrukarna och fel mot konsumenterna, inte minst mot
            våra barn. Våra livsmedels kvalitet hotas genom tillförsel av
            okontrollerade grundämnen, och förtroendet för livsmedelsproduktionen
            kan inte upprätthållas om slamspridning fortsätter.
          </p>
          <p>
            Stockholm den 29 september 2001
          </p>
          <p>
            Per Lager (mp) Marianne Samuelsson (mp) Gudrun Lindvall (mp)
            Ewa Larsson (mp) Kia Andreasson (mp)
          </p>
        </div>
      </div>
    </body>
  </text>
</TEI>
