<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0229/mot_199900_MJ_0229-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ229 pnr: mp526
          </p>
          <p>
            Motion till riksdagen
          </p>
          <p>
            1999/2000:MJ229 av Gudrun Lindvall m.fl. (mp)
          </p>
          <p>
            Sanering och efterbehandling av förorenade områden
          </p>
          <p>
            Det finns många miljöskadade områden i Sverige, där gifter läcker
            till naturen, ca 2 000 platser enligt Naturvårdsverket, men antalet
            kan vara 7 000, eftersom ingen komplett utredning finns. Det finns
            kvicksilver och andra tungmetaller, kreosot och stabila organiska
            kemikalier som läcker eller kommer att läcka ut och påverka det
            levande och även oss själva om inget görs.
          </p>
          <p>
            Anslagen ökar
          </p>
          <p>
            Sedan samarbetet mellan regeringen, Miljöpartiet och Vänsterpartiet
            har det dock skett en del. För oss i Miljöpartiet har detta varit
            en viktig och prioriterad fråga. Det handlar om att börja betala
            av den miljöskuld, som byggts upp under detta århundrade i en
            allt snabbare takt. Från att ha varit O år 1998 ökas anslaget
            till 40 mkr år 1999, 65 mkr år 2000, 150 mkr år 2001 och 300 mkr
            år 2002. Anslaget återfinns under utgiftsområde 20 Allmän miljö-
            och naturvård och heter A 4 Sanering och återställning av miljöskadade
            områden. Dessutom finns möjligheter att söka medel för sanering
            ur anslag E 1 Stöd till lokala investeringsprogram, LIP, inom
            utgiftsområde 18.
          </p>
          <p>
            Naturvårdsverkets rapport 4454
          </p>
          <p>
            Under mandatperioden 1988-1991 anslogs 50 miljoner kronor, vilka
            beräknades räcka till fem objekt. De räckte till två, däribland
            Järnsjön i Emåns vattensystem, där en sanering av PCB genomfördes.
            Det visade sig att de fem planerade saneringarna var betydligt
            dyrare än man förutsett. Enbart objektet Turingeån och sjön Turingen,
            som innehåller kvicksilver och där saneringen nu slutförs, har
            kostat 50 mkr. Det var ett av de objekt som fanns med bland de
            fem, som diskuterades 1993. Ett anslag på 75 mkr för sysselsättningsskapande
            åtgärder inom efter- behandlings-området ledde 1995 till att ett
            tiotal objekt till kunde saneras. Då fanns ansökningar att sanera
            97 objekt till en kostnad av 267 mkr. 1995 kom Naturvårdsverkets
            rapport 4454 Handlingsprogram för efter- behandling. Rapporten
            ville man se som en avspark för framtiden. Här föreslås hur organisationen
            och ansvarsfördelningen mellan Naturvårds- verket, länsstyrelser
            och kommuner kan se ut. Man klassar också in objekten
          </p>
          <pb facs="riksdagen-motions-pdf/data/199900/mot_199900_MJ_0229/mot_199900_MJ_0229-0002.pdf"/>
          <p>
            i 4 riskklasser. I riskklass 1 hamnar de 200 mest angelägna,
            de som man Mot. 1999/2000 anser ska ges högsta prioritet för efterbehandling
            och sanering. I riskklass 2 MJ229 kom ca 1 000 objekt. Om ambitionen
            är att åtgärda ca hälften av riskklass 1-objekten under en 5-årsperiod,
            vilket föreslås i utredningen, räknar man med en kostnad på ca
            4,5 miljarder kronor. Eftersom PPP, Polluters Pay Principle, gäller
            torde en del av detta kunna bekostas av förorenaren, men många
            av dessa ”synder” är gamla och ingen ansvarig finns kvar. Den
            statliga kostnaden beräknas i utredningen till ca 2,5 miljarder
            kronor.
          </p>
          <p>
            Andra länder sanerar, men i Sverige har det lossnat först nu
          </p>
          <p>
            Medan Sverige endast har efterbehandlat en handfull objekt händer
            det saker i Nederländerna och Danmark. I rapporten redovisas att
            Nederländerna undersökt 1 200 och åtgärdat 200 objekt. Danmark
            har efterbehandlat 600 objekt. I båda fallen räknat mellan åren
            1985 och 1995. I Nederländerna arbetar ca 300 handläggare på olika
            myndigheter med detta och i Danmark 50. Sverige hade då 5 handläggare
            på Naturvårdsverket 1995. Därefter krympte resurserna och då Miljöpartiet
            kom in i samarbetet efter valet 1998 anns bara en handläggare
            kvar. Medelstilldelningen var ju 0 kr för år 1998. Efter påtryckningar
            från Miljöpartiet öppnades dock LIP för sanerings- objekt för
            ansökan budgetåret 1998. 92,9 mkr har använts till detta, men
            de objekt som åtgärdats följer på intet sätt den prioritering
            som finns i rapporten rån Naturvårdsverket. Naturvårdsverket har
            heller inte haft någon möjlighet att styra. Många av de mest angelägna
            objekten behöver undersökas ytterligare innan efterbehandling
            kan ske. Medel för sådana undersökningar har inte kunnat sökas
            över LIP. Det har inneburit att det angelägna arbete som Naturvårdsverket
            och länsstyrelserna, i samarbetet med kommuner naturligtvis, har
            bedrivit under många år inte kunnat fullföljas. De objekt där
            man har startat saneringen, t.ex. Turingeån och sjön Turingen
            i Nykvarns kommun, förorenade av kvicksilver, fick i och med LIP
            en möjlighet att slutföras. När investeringsanslaget för Investeringar
            för ekologisk hållbar samhällsutveckling öppnade 1997 för sanering
            av förorenade områden var detta ett av projekten som erhöll medel.
          </p>
          <p>
            Att återskapa tappad kompetens
          </p>
          <p>
            Att anslaget A 4 trappas upp över åren beror på att vi är medvetna
            om att kompetensen måste återskapas på Naturvårdsverket och länsstyrelserna
            och det tar tid. Från den handläggaren som finns kvar har det
            framförts kritik att anslagen är väl små. I rapport 4454 framförs
            att anslagen bör vara på ca 500 mkr årligen. I och med miljöbalken
            klargörs ansvarsförhållandena och vem som ska betala för efterbehandling
            av förorenade områden. PPP — Polluters Pay Principle — måste ju
            gälla även för detta. Vi förutsätter att balken kommer att göra
            det betydligt lättare att utkräva ett ekonomiskt ansvar i framtiden
            och
          </p>
          <pb facs="riksdagen-motions-pdf/data/199900/mot_199900_MJ_0229/mot_199900_MJ_0229-0003.pdf"/>
          <p>
            även för objekt där verksamhet bedrivs efter 1968. Därmed torde
            anslaget i Mot. 1999/2000 alla fall vara en god start på den sanering
            som måste till av såväl miljöskäl MJ229 som att det är moraliskt
            och oetiskt oförsvarbart att denna generation lämnar gifterna
            till framtida generationer. I regeringens proposition 1997/98:145
            Vår miljö anförs att mark- och vattenområden ska vara fria från
            gifter, skadliga ämnen och andra föroreningar. Målsättningen är
            att allt ska vara åtgärdat till år 2020.
          </p>
          <p>
            Ekologisk hållbarhet kräver rening
          </p>
          <p>
            En förutsättning för att vara på väg mot ett ekologiskt hållbart
            samhälle måste vara att eliminera de ”miljöbomber” som i dag läcker
            gifter. Det kanske inte är så glamouröst att städa, men Miljöpartiet
            anser att viljan till ekologisk hållbarhet måste manifesteras
            i satsningar för att åtgärda de miljöskadade områdena. Antingen
            tar denna generation hand om för- syndelserna eller så överlåter
            vi det till kommande generationer. Då riskerar dessutom många
            av de gifter, som borde tas om hand, att spridas och ta sig in
            i näringskedjorna och situationen kan förvärras och saneringen
            fördyras. I många fall handlar det om grundämnen — tungmetaller
            t.ex. — som inte försvinner eller bryts ner, utan vandrar vidare
            i allt levande. Vill det sig illa anrikas de i det som finns överst
            i näringspyramiderna. Det kan vara i sälar, örnar eller i oss
            själva. Allt levande förgiftas.
          </p>
          <p>
            Vad kan det kosta?
          </p>
          <p>
            En beräknad kostnad för att klara av saneringarna av ”miljöbomberna”
            är minst 20 miljarder kronor. Om siffran visar sig riktig och
            ambitionen är att få allt åtgärdat till år 2020 behöver inte bara
            det statliga anslaget förstärkas rejält framöver, det är också
            angeläget att få igång saneringar där förorenaren skall betala.
            Det kan gälla industritomter, sjöar och vattendrag med fibrer
            och förgiftade sediment, soptippar m m. I Naturvårdsverkets lista
            över de prioriterade 200 objekten finns de flesta verksamheter
            i det moderna samhället representerade. Vi i Miljöpartiet de gröna
            anser att det nya anslaget A 4 Sanering och återställning av förorenade
            områden visar att medvetenheten om problemen och viljan att åtgärda
            dem finns hos den majoritet som samarbetar om budgeten. Uppföljningen
            av vad som sker måste dock ske fortlöpande för att utröna när
            anslaget behöver förstärkas. Det handlar naturligtvis om vilka
            objekt som kan åtgärdas, vilka åtgärder som behöver vidtas och
            kostnader för dem och hur nära i tiden efterbehandlingen kan komma
            igång. Naturvårdsverkets uppgift blir mycket viktig i den processen.
          </p>
          <p>
            Hemställan
          </p>
          <p>
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            uppföljning av anslag A 4 under utgiftsområde 20,
          </p>
          <pb facs="riksdagen-motions-pdf/data/199900/mot_199900_MJ_0229/mot_199900_MJ_0229-0004.pdf"/>
          <p>
            2. att riksdagen som sin mening ger regeringen till känna vad
            i Mot. 1999/2000 motionen anförts om målet att klara sanering
            och efterbehandling av MJ229 förorenade områden till år 2020 med
            beaktande av de behov av resurser detta förutsätter.
          </p>
          <p>
            Stockholm den 29 september 1999
          </p>
          <p>
            Gudrun Lindvall (mp) Ingegerd Saarinen (mp) Helena Hillar Rosenqvist
            (mp) Mikael Johansson (mp) Marianne Samuelsson (mp) Gunnar Goude
            (mp) Kia Andreasson (mp)
          </p>
          <p>
            Ewa Larsson (mp) Birger Schlaug (mp)
          </p>
        </div>
      </div>
    </body>
  </text>
</TEI>
