<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-FöU-03094">
  <teiHeader>
    <fileDesc>
      <titleStmt>
        <title>med anledning av prop. 2014/15:109 Försvarspolitisk inriktning - Sveriges försvar 2016-2020</title>
        <author corresp="i-AvFShRZVEyBV61S19AKNGK">av Jan Björklund m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:3094 av Jan Björklund m.fl. (FP)</title>
          <idno type="rdwebb">H2023094</idno>
          <rs type="number">3094</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H2023094/text</ref>
          <ref type="dokument_url_html">http://data.riksdagen.se/dokument/H2023094</ref>
          <ref type="dokumentstatus_url_xml">http://data.riksdagen.se/dokumentstatus/H2023094</ref>
          <ref type="docx">http://data.riksdagen.se/fil/6FF2DAB5-7695-4390-9587-92450CCB241D</ref>
          <ref type="pdf">http://data.riksdagen.se/fil/36F5387A-696E-4325-A72C-DE15C56BFD1E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AvFShRZVEyBV61S19AKNGK</idno>
            <name>Jan Björklund</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-LFsxd2tueb7QPvhkU3Mp4F"/>
        <correspContext corresp="i-LFsxd2tueb7QPvhkU3Mp4F">
          <ref>Proposition 2014/15:109</ref>
        </correspContext>
        <correspAction xml:id="i-H9bdR1y3UboAaZLq9PhZaf" type="signed"/>
        <correspContext corresp="i-H9bdR1y3UboAaZLq9PhZaf">
          <note type="signatory" corresp="i-AvFShRZVEyBV61S19AKNGK"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
        </correspContext>
        <correspAction type="submitted" xml:id="i-NhXmNDzwnXBSqxZZrTnjz3">
          <date when="2015-05-08"/>
          <time when="13:13:29"/>
        </correspAction>
        <correspAction type="reviewed" xml:id="i-6GnAmTsMF2SUcYQM4BTNFg">
          <date when="2015-05-11"/>
          <time when="17:31:47"/>
        </correspAction>
        <correspAction type="dismissed" xml:id="i-EgAJxXZeTARQdXqLmN6ofK">
          <date when="2015-05-19"/>
        </correspAction>
        <correspAction type="referred" xml:id="i-QsEyiTQmcaRF9ZhRw79Pdb">
          <date when="2015-05-19"/>
        </correspAction>
        <correspAction type="assigned" xml:id="i-31NEXRcrK6Tu4qCpLaAsiW">
          <date when="2017-06-19"/>
          <time when="14:47:57"/>
        </correspAction>
        <correspContext corresp="i-31NEXRcrK6Tu4qCpLaAsiW">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-GEUSGQpyfEjKtfbzxhDozA"/>
        <correspContext corresp="i-GEUSGQpyfEjKtfbzxhDozA">
          <ref type="uppgift">2014/15:UFöU5</ref>
          <ref type="ref_dok_id">H201UFöU5</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UFöU5</ref>
          <ref type="ref_dok_titel">Säkerhetspolitisk inriktning - Sveriges försvar för perioden 2016-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-R4WZtsYG6j5aCjGkqp8oCH"/>
        <correspContext corresp="i-R4WZtsYG6j5aCjGkqp8oCH">
          <ref type="uppgift">2014/15:FöU11</ref>
          <ref type="ref_dok_id">H201FöU11</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">FöU11</ref>
          <ref type="ref_dok_titel">Försvarspolitisk inriktning - Sveriges försvar 2016-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:3094 av Jan Björklund m.fl. (FP) med anledning av prop. 2014/15:109 Försvarspolitisk inriktning – Sveriges försvar 2016–2020</div>
      </div>
      <div type="motBody">
        <div type="TOC" xml:id="i-B5KwpiZ12XFPDnwxKfCWVL">
          <head xml:id="i-WNREVyu3uAbVkZWXgdomuT">
            Innehållsförteckning
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Motivering
            </item>
            <item style="indent-level: 1">
              Säkerhetspolitisk utgångspunkt
            </item>
            <item style="indent-level: 2">
              Ett allt aggressivare Ryssland måste styra försvarsprioriteringar
            </item>
            <item style="indent-level: 2">
              Dags för svenskt Natomedlemskap
            </item>
            <item style="indent-level: 1">
              Konsekvenser för försvarsbeslutet
            </item>
            <item style="indent-level: 2">
              Ekonomiska förutsättningar
            </item>
            <item style="indent-level: 1">
              Särskilda prioriteringar
            </item>
            <item style="indent-level: 2">
              Gotlands betydelse för försvaret av Sverige
            </item>
            <item style="indent-level: 3">
              Placera Robot 70 på Gotland
            </item>
            <item style="indent-level: 2">
              Ökad ubåtsjaktförmåga
            </item>
            <item style="indent-level: 2">
              Mer flygtid
            </item>
            <item style="indent-level: 2">
              Mer flygstrid
            </item>
            <item style="indent-level: 2">
              Kustartilleri
            </item>
            <item style="indent-level: 2">
              Utsjömineringar
            </item>
            <item style="indent-level: 1">
              Personalförsörjningen
            </item>
            <item style="indent-level: 2">
              Att aktivera värnplikten
            </item>
            <item style="indent-level: 2">
              Utveckla veteranpolitiken
            </item>
            <item style="indent-level: 2">
              Officersförsörjningen
            </item>
            <item style="indent-level: 2">
              Upphäv regeringsbeslut 5
            </item>
            <item style="indent-level: 1">
              Materiel- och logistikförsörjning
            </item>
            <item style="indent-level: 2">
              Materielutredningen
            </item>
            <item style="indent-level: 2">
              Se över Försvarsmaktens logistik
            </item>
          </list>
        </div>
        <div type="motProposal" subtype="förslag">
          <head xml:id="i-2CW4c8rm831vE5vkGpqvh9">
            Förslag till riksdagsbeslut
          </head>
          <list style="ol">
            <item xml:id="i-FqQfsK8U4biKimg9LuM8L3">
              Riksdagen avslår regeringens proposition 2014/15:109 Försvarspolitisk
              inriktning – Sveriges försvar 2016–2020.
            </item>
            <item xml:id="i-Jz9VhuuhKekPwLNqRYrc6s">
              Riksdagen tillkännager för regeringen som sin mening vad som
              anförs i motionen om att det ökade säkerhetspolitiska hotet från
              Ryssland måste få konsekvenser för den svenska försvarsförmågan
              och för Sveriges säkerhetspolitiska vägval.
            </item>
            <item xml:id="i-NpAYRuCgDxTTd4dZ2QJZYS">
              Riksdagen tillkännager för regeringen som sin mening vad som
              anförs i motionen om en svensk anslutning till Nato före valet
              2018.
            </item>
            <item xml:id="i-8Mch9PV8fDiZ7ciy5icLVJ">
              Riksdagen tillkännager för regeringen som sin mening vad som
              anförs i motionen om ekonomiska förutsättningar för försvarsbeslutet.
            </item>
            <item xml:id="i-JKzPGjMy6y7KnjFdN6BNCp">
              Riksdagen tillkännager för regeringen som sin mening vad som
              anförs i motionen om att de ekonomiska anslagen sammantaget bör
              höjas med 17 miljarder kronor under perioden 2016–2020, inklusive
              en kompensation för höjda ungdomsarbetsgivaravgifter och hyreshöjningar
              för Försvarsmakten.
            </item>
            <item xml:id="i-FuAbuF5bEgxjNz1ADeNDnL">
              Riksdagen tillkännager för regeringen som sin mening vad som
              anförs i motionen om Gotlands försvars- och säkerhetspolitiska
              särställning.
            </item>
            <item xml:id="i-EMsumG4A3ibJxgwjM7mETH">
              Riksdagen tillkännager för regeringen som sin mening vad som
              anförs i motionen om att placera en bataljonsstridsgrupp på Gotland
              vars stomme ska vara tung kustrobot och långräckviddigt luftvärn.
            </item>
            <item xml:id="i-Dh1F6VeKfYqmpBHqKQHT3y">
              Riksdagen tillkännager för regeringen som sin mening vad som
              anförs i motionen om att samtliga gotlänningar i vapenför ålder
              ska erbjudas grundläggande militär utbildning.
            </item>
            <item xml:id="i-Bs7n5bFWdY8qTndQrghqdR">
              Riksdagen tillkännager för regeringen som sin mening vad som
              anförs i motionen om att placera Robotsystem 70 på Gotland.
            </item>
            <item xml:id="i-F2D7CcdakMgLy6Wq6Y4Fzf">
              Riksdagen tillkännager för regeringen som sin mening vad som
              anförs i motionen om vikten av ökad ubåtsjaktförmåga och anskaffning
              av Seahawk.
            </item>
            <item xml:id="i-SSGgz4vbYh8yGA9Qizha9A">
              Riksdagen tillkännager för regeringen som sin mening vad som
              anförs i motionen om att antalet flygtimmar måste öka.
            </item>
            <item xml:id="i-DKb9FT6i3gpUMQJwqurvKt">
              Riksdagen tillkännager för regeringen som sin mening vad som
              anförs i motionen om att komplettera JAS Gripens beväpning med
              fler moderna jakt- och attackvapen.
            </item>
            <item xml:id="i-BiSKDCK9boiPT9T6PpJRGx">
              Riksdagen tillkännager för regeringen som sin mening vad som
              anförs i motionen om kustartilleri.
            </item>
            <item xml:id="i-7yDfDQu6qfi9mNiEEmDQRJ">
              Riksdagen tillkännager för regeringen som sin mening vad som
              anförs i motionen om utsjömineringar.
            </item>
            <item xml:id="i-XzSWszBwKFvnjBFzkiqy53">
              Riksdagen tillkännager för regeringen som sin mening vad som
              anförs i motionen om att omgående aktivera totalförsvarsplikten.
            </item>
            <item xml:id="i-4RXDBHYpdU5ToQJ25uCmun">
              Riksdagen tillkännager för regeringen som sin mening vad som
              anförs i motionen om att regeringen snarast bör omsätta Veteranutredningens
              förslag i en proposition.
            </item>
            <item xml:id="i-4B8YPtwfHenkBtfhmXanYP">
              Riksdagen tillkännager för regeringen som sin mening vad som
              anförs i motionen om officersförsörjningen.
            </item>
            <item xml:id="i-BQHdWqWdANJJQ6pEcLy7QT">
              Riksdagen tillkännager för regeringen som sin mening vad som
              anförs i motionen om att tillsätta en utredning för att göra en
              genomgripande översyn av logistikreformen.
            </item>
          </list>
        </div>
        <div type="motContent">
          <head type="h1" xml:id="i-WyBmf74NgC2U8da5SecqcB">
            Motivering
          </head>
          <p xml:id="i-6tBcYrpZUgz6bjH2CJcH7m">
            För oss som värnar försvarets behov av betydande resursförstärkningar
            i en orolig tid, är utfallet av försvarsuppgörelsen och innehållet
            i inriktningspropositionen för 2016–2020 en stor besvikelse. De
            10,2 miljarder som regeringen anslår för försvarsbeslutsperioden
            är inte ens i närheten av de 4 miljarder årligen som ÖB begärt
            för att leverera den ambitionshöjning som sex partier i Försvarsberedningen
            beställt. ÖB varnar också för att försvarsuppgörelsen inte räcker
            för att möta ett ökat säkerhetspolitiskt hot.
          </p>
          <head type="h1" xml:id="i-GXpvVTES4MyRnWAnyjmH4o">
            Säkerhetspolitisk utgångspunkt
          </head>
          <p xml:id="i-FXYQ8WhraueMn4ZnD9wDMz">
            Sveriges säkerhetspolitik syftar ytterst till att garantera vårt
            oberoende och vår självständighet. Hävdandet av vårt lands suveränitet
            är en förutsättning för detta. Det svenska försvarets huvuduppgift
            är att försvara Sverige, med alla till buds stående medel.
          </p>
          <head type="h2" xml:id="i-P5tNqQZ6NTcNzX59Gff7dc">
            Ett allt aggressivare Ryssland måste styra försvarsprioriteringar
          </head>
          <p xml:id="i-SEHATr1RUNPVzqWc67MC3G">
            Vi lever i en orolig tid. Den ryska militära aktiviteten i Östersjön
            ökar och tonläget mot Sverige och våra grannländer hårdnar. Den
            ryska ambassaden i Stockholm har nyligen beskyllt Sverige för
            att ligga bakom konflikten i Ukraina. Och Rysslands ambassadör
            i Köpenhamn slår fast att ryska kärnvapen kan riktas mot danska
            örlogsfartyg. Putin å sin sida fortsätter frakta vapen över Ukrainas
            gräns och vägrar ta avstånd från separatisterna.
          </p>
          <p xml:id="i-Lq4spSGHJ9HWWfRjnqZP69">
            Redan 2007 konstaterade Försvarsberedningen att det ryska agerandet
            mot länder som ingick i det forna Sovjetunionen kommer att vara
            ett lackmustest på vilken väg Ryssland väljer framöver. Man slog
            också fast att Rysslands förhållande till och agerande gentemot
            dessa länder de närmsta åren kommer att definiera vår syn på Ryssland.
            Den ryska invasionen av Georgien 2008 gav ett tydligt svar. Den
            ryska tröskeln för att använda militärt våld i närområdet sänktes
            rejält.
          </p>
          <p xml:id="i-Jc6rAHLoXgYewjG8a7ayGd">
            Under ett årtionde har Ryssland satsat stort på att rusta upp
            sin krigsmakt. Dessutom visar senare års ökade repression mot
            det civila samhället och kränkningarna av t.ex. hbtq-personers
            rättigheter att den politiska utvecklingen är alarmerande och
            går åt helt fel håll. Den ökande militära förmågan i kombination
            med brutaliseringen av det ryska ledarskapet är en klar risk för
            freden i vår del av världen.
          </p>
          <p xml:id="i-Vr4Vbtpfb9oDrgK7H6Wcgb">
            Rysslands stormaktsambitioner har under de senaste åren tagit
            sig uttryck i aggressiva påtryckningar gentemot länder i närområdet
            som Moldavien, Armenien, Georgien och, inte minst, Ukraina. Den
            ryska aggressionen nådde en ny gräns för drygt ett år sedan då
            Ryssland annekterade Krimhalvön. Agerandet ursäktades med behovet
            att försvara den ryska minoritetens rättigheter. I själva verket
            handlade det om att säkra strategiska land- och kustområden och
            hindra integrationen med väst. Det ryska agerandet strider mot
            såväl internationell rätt som avtal ingångna av Ryssland. Genom
            införlivandet av Krim ritade Putin om Europas karta på eget bevåg
            och stjälpte omkull den säkerhetspolitiska ordning som rått i
            Europa sedan Berlinmurens fall. Det ryska agerandet kommer att
            få följder för Europas säkerhetspolitik under lång tid framöver.
            De skäl som Putin angav för inmarschen i Georgien 2008 och Krim
            2014 skulle likaväl kunna åberopas för hot mot till exempel de
            baltiska länderna.
          </p>
          <p xml:id="i-2cBN5mBCDHPW4c4KmALbXX">
            Putins plan för att medvetet splittra Ukraina rullade därefter
            vidare. Iscensatta oroligheter trappades upp och spreds snabbt
            till både södra och östra Ukraina. Moskvas stöd till separatisterna
            har ytterligare destabiliserat landet. Sedan sommaren 2014 forslas
            tunga vapen över gränsen från Ryssland till Ukraina. Ryska trupper
            har sedan dess stridit inne i Ukraina.
          </p>
          <p xml:id="i-2NSgRqyBU5j3FzrpGjNhmn">
            Sedan februari 2014 finns ett avtal om eldupphör mellan Ukraina
            och Ryssland på plats, det så kallade Minskavtalet. Men vapenvilan
            är mycket skör. Ryssland har nonchalerat omvärldens skarpa uppmaningar
            att respektera avtalet och dra tillbaka allt stöd från separatisterna.
            Det ryska agerandet har visat att Putin inte skyr några medel
            för att splittra Ukraina.
          </p>
          <p xml:id="i-MU1h2DPAhK54kYUEgtTg1r">
            Konflikten i Ukraina har det senaste året utvecklats till en
            krigssituation. Detta sker i ett av EU:s grannländer, i Sveriges
            närhet. Utöver det har den ryska militära närvaron ökat också
            i vårt närområde. Vi har upplevt en konstaterad ubåtskränkning.
            Vårt land, liksom våra nordiska grannländer, har utsatts för upprepade
            ryska kränkningar i luften och till sjöss.
          </p>
          <p xml:id="i-4Pj2iSFcpW5AHHhZRDCWRV">
            Med anledning av den allvarliga situationen i Ukraina höjde Försvarsmakten
            i augusti 2014 stabsberedskapen i Högkvarteret och förstärkte
            incidentberedskapen. Säpo har också konstaterat att det största
            underrättelsehotet mot Sverige 2014 kom från just Ryssland. Spionaget
            beskrivs som omfattande och har ökat i samband med Ukrainakrisen.
            Det ökade säkerhetspolitiska hotet från Ryssland måste få konsekvenser
            för svensk försvarsförmåga, liksom för Sveriges säkerhetspolitiska
            vägval.
          </p>
          <head type="h2" xml:id="i-5EBjt5E9x7GjCmPRLD1eqW">
            Dags för svenskt Natomedlemskap
          </head>
          <p xml:id="i-PdrcxxoVJt6J68bX93aifK">
            Det ryska agerandet i Ukraina visar hur ensamt ett enskilt land
            är när en stor granne agerar med vapenmakt. Jämte spörsmålet om
            hur vi bäst stärker det svenska försvaret, måste frågan om Nato-medlemskap
            ställas på sin spets också här i Sverige.
          </p>
          <p xml:id="i-WBcV3i57nydHz9tooWfRL9">
            Folkpartiet prioriterar satsningar på försvaret. Men oavsett
            hur mycket vi satsar på vårt försvar måste vår nationella säkerhet
            också stärkas genom ett svenskt Natomedlemskap. För ett litet
            land är samarbete med andra en nödvändighet.
          </p>
          <p xml:id="i-N3ckg7bc8EPy2KDRHZUuBv">
            Ett Natomedlemskap säkerställer fred och frihet tillsammans med
            länder som delar våra frihetliga och demokratiska värderingar.
            Ett medlemskap i Nato skulle även skapa förutsättningar för ett
            djupt och förtroendefullt samarbete med de övriga nordiska och
            baltiska länderna. Som medlemmar skulle vi vara med och fatta
            beslut, istället för att som nu passivt invänta andras ställningstaganden.
          </p>
          <p xml:id="i-8Rn6gMsqVNiY9K4vXJPfc1">
            Att Sverige under tjugo år har utvecklat ett mycket nära samarbete
            med Nato konstateras i en utredning som tillsattes av alliansregeringen
            för att se över Sveriges internationella försvarssamarbeten. Utredaren,
            Tomas Bertelman, betonar att Sverige har ställt upp i alla större
            FN-mandaterade Natooperationer. Sverige har också i stor utsträckning
            deltagit i Natoledda övningar i Europa. Samarbetet med Nato, menar
            han, betyder mycket för Försvarsmaktens operativa förmåga. Samtidigt
            står Sverige utanför Natos kollektiva försvar och medbeslutande.
            Bertelman drar slutsatsen att ett svenskt medlemskap i Nato bör
            utredas. Den slutsatsen är både rimlig och riktig. Därför har
            Folkpartiet i de försvarssamtal som förts krävt att regeringen
            ska utreda ett Natomedlemskap. Men av inriktningspropositionen
            framgår att regeringen och de tre allianspartierna inte kommit
            överens om annat än en allmängiltig säkerhetspolitisk utredning
            om för- och nackdelar med Sveriges internationella samarbeten
            i stort. I princip detsamma som Bertelman redan gjort, men med
            den skillnaden att utredningen inte får utvärdera den militära
            alliansfriheten.
          </p>
          <p xml:id="i-ArTzcQ5TMmVkkBEJnoVMyA">
            Folkpartiet beklagar den kraftlöshet och bristande verklighetsinsikt
            som präglar uppgörelsens säkerhetspolitiska slutsatser. Det försämrade
            omvärldsläget hade krävt snabba svar på hur vi bäst förbereder
            ett svenskt medlemskap. Folkpartiets mål är en Natoanslutning
            före valet 2018. Inget annat kan på ett lika avgörande sätt förbättra
            vår nationella säkerhet.
          </p>
          <head type="h1" xml:id="i-FJiewY124pQJvfgjWfqE4A">
            Konsekvenser för försvarsbeslutet
          </head>
          <head type="h2" xml:id="i-LzgviFNMzyFTtf1qcSM5KX">
            Ekonomiska förutsättningar
          </head>
          <p xml:id="i-LfhibGnWYDskJAgtWrgEoG">
            Hotbilden i vårt närområde, i synnerhet i Östersjöområdet, är
            kraftigt försämrad. Svensk försvarspolitik måste ställas om. Den
            nationella dimensionen ska prioriteras framför fokus på deltagande
            i internationella insatser. Försvaret av Sverige måste vara Försvarsmaktens
            huvuduppgift.
          </p>
          <p xml:id="i-F1GhPm2Uqr1jRLR1pfqC5s">
            Försvarsmakten har under flera år framhållit att inriktningsbeslutet
            2009 varit underfinansierat med 3–4 miljarder. Med andra ord har
            den insatsorganisation riksdagen beslutat om inte varit möjlig
            att åstadkomma inom given ekonomisk ram. Och inför det nya inriktningsbeslutet
            har överbefälhavaren angett att det krävs 4 miljarder årligen
            för att leverera den förstärkning av svensk försvarsförmåga som
            beställts av Försvarsberedningen.
          </p>
          <p xml:id="i-LCDr2qthsCdgdMfL17Cuhm">
            En sak är regeringen och Folkpartiet överens om – det försämrade
            säkerhetsläget kräver att försvarsförmågan stärks. Men i inriktningspropositionen
            står det plågsamt klart att de medel som regeringen vill anslå
            för att stärka svensk försvarsförmåga är långt ifrån tillräckliga
            för att Sverige ska kunna leva upp till de krav som vår tid ställer.
            De 10,2 miljarder som regeringen avser tilldela försvaret 2016–2020
            kommer inte ens att räcka för att fylla de hål i ekonomin som
            försvaret redan dras med, än mindre stärka vår försvarsförmåga.
            Istället för att rusta upp försvaret kommer Försvarsmakten tvingas
            till neddragningar. Detta ville Folkpartiet inte medverka till.
          </p>
          <p xml:id="i-ATq6NGh2DRbYa1ML3MGXdx">
            För Folkpartiet är det givet att försvarsförmågan måste öka för
            att möta en ny verklighet. För att göra det krävs ökade resurser.
            Folkpartiet vill förstärka försvaret väsentligt. Vi anser att
            anslagen sammantaget, inklusive en kompensation för höjda ungdomsarbetsgivaravgifter
            och hyreshöjningar för Försvarsmakten, bör höjas med 17 miljarder
            kronor under perioden 2016–2020.
          </p>
          <p xml:id="i-Rb4NAcMgWjeWyduFJFqBMG">
            Folkpartiet föreslår att försvarsanslaget ökar med 1,8 miljarder
            kronor 2016, 2,7 miljarder kronor 2017 samt 3,7 miljarder kronor
            årligen 2018-2020. Detta motsvarar 2, 3 respektive 4 miljarder
            kronor om anslagsökningen skett parallellt med höjda ungdomsarbetsgivaravgifter.
            Vi hade också välkomnat en budgetförstärkning från regeringens
            sida för innevarande år. Vi beklagar att så inte skett. Folkpartiet
            menar att ett extra tillskott i storleksordningen 1 miljard kronor
            för 2015 hade varit rimligt och väl behövligt i en säkerhetspolitiskt
            mycket orolig tid. Vi vill upphäva regeringsbeslut 5 och använda
            den kontinuerligt tjänstgörande personalen till utökade repetitionsövningar
            av värnpliktiga redan i höst.
          </p>
          <p xml:id="i-JcJm4HEFYyZCxTHv2EePaN">
            Folkpartiet vill också höja försvarsförmågan genom att värnplikten,
            med allmän och könsneutral mönstringsplikt aktiveras, även avseende
            grundutbildning av soldater. Heltidsanställda soldater är väsentligt
            dyrare än värnpliktiga och leder därför till ett alltför litet
            försvar. När plikten kompletterar den frivilliga rekryteringen
            räknar vi med att kunna omfördela medel från kostnader för personalförsörjningen
            till de satsningar på försvaret som vi föreslår.
          </p>
          <head type="h1" xml:id="i-JLvTs24eXs9uRuR2p3frwR">
            Särskilda prioriteringar
          </head>
          <head type="h2" xml:id="i-VS596LiEYgjdf1dcsXdkau">
            Gotlands betydelse för försvaret av Sverige
          </head>
          <p xml:id="i-XUycDcRj7MheG3HKzx9DBz">
            Folkpartiet har länge betonat vikten av Gotlands betydelse för
            ett effektivt försvar av Sverige. Mot bakgrund av det försämrade
            säkerhetsläget menar vi att Gotland har en försvars- och säkerhetspolitisk
            särställning.
          </p>
          <p xml:id="i-642QenwsftD6bEwefLTuMY">
            Att enbart addera ett mekaniserat kompani till Gotland, i tillägg
            till det stridsvagnskompani som Folkpartiet framtvingade 2009,
            räcker inte. Gotlands strategiska potential tas inte tillvara.
            Det behövs mer än vad regeringen presenterar.
          </p>
          <p xml:id="i-4hTAF4oyCnuha6SYbPdD9B">
            Gotland kommer sannolikt att beröras av en konflikt i vårt närområde.
            Folkpartiet föreslår därför att en bataljonsstridsgrupp placeras
            på ön. En bataljon vars stomme är tung kustrobot och långräckviddigt
            luftvärn. Med detta skulle potentiella motståndares möjlighet
            att agera mot Sverige avsevärt försvåras. Remilitariseringen av
            vår mest strategiska landsända kan inte vänta. Det som finns på
            Gotland när kriget börjar är det som kommer att finnas på Gotland
            när kriget är slut.
          </p>
          <p xml:id="i-VQv6Y6n4XNT4zARred17kR">
            Soldater som inte behöver transporteras till Gotland vid en kris
            är extra värdefulla. Folkpartiet anser därför att samtliga vapenföra
            gotlänningar ska erbjudas grundläggande militär utbildning.
          </p>
          <head type="h3" xml:id="i-KQHQU1JBigdNkc539ysEWT">
            Placera Robot 70 på Gotland
          </head>
          <p xml:id="i-Fcsthbkhw9dFxH2gD3gQJK">
            2012 beslutade alliansregeringen att köpa den tyska luftvärnsroboten
            IRIS-T, som ersättare till EldE 70 (Robotsystem 70). De gamla
            robotarna fasas nu succesivt ut. Robot 70 är betald, i gott skick
            och finns i ett stort antal andra länder. Robot 70 kan användas
            mot såväl flyg som fartyg. Att placera övertaliga Robot 70 på
            Gotland representerar en viktig tröskelhöjning för Gotland och
            försvaret av Sverige. Hemvärnet med de nationella skyddsstyrkorna
            är den mest tillgängliga och välbemannade delen av vårt försvar.
            Här ger också begränsade ekonomiska tillskott stor effekt. Folkpartiet
            anser att hemvärnet på Gotland bör tillföras ytterligare eldkraft
            genom två kompanier med Robot 70 när vapnet avvecklas inom den
            övriga krigsorganisationen.
          </p>
          <head type="h2" xml:id="i-5Tgbo83uAwA6ZBC4V6DLFy">
            Ökad ubåtsjaktförmåga
          </head>
          <p xml:id="i-26N7Bh2xZeXkbWZVfp6Uq6">
            Regeringen slår i inriktningspropositionen fast att ubåtsjaktförmågan
            är viktig för att bl.a. upprätthålla den territoriella integriteten.
            Enligt regeringen vidtas därför ett antal åtgärder för att så
            tidigt som möjligt säkerställa ubåtsjaktförmågan. Regeringens
            svar på hur vi ökar förmågan till ubåtsjakt är i allt väsentligt
            att Helikopter 14 blir operativ under perioden. Det svaret är
            långt ifrån tillfredställande.
          </p>
          <p xml:id="i-RSfX9x59nGfLXGgSNeNQd7">
            Rapporterna om främmande undervattensverksamhet runt Östersjön
            är frekventa. I höstas kunde vi också konstatera en kränkning
            av våra inre vatten. Sverige har inget annat val än att nu återuppbygga
            den förmåga till avancerad ubåtsjakt som vi förfogade över på
            80- och 90-talen. Den enskilt viktigaste brickan i detta är luftburen
            ubåtsjakt.
          </p>
          <p xml:id="i-2C5UeV2SCZCm3hCW1HnDbf">
            Våra tidigare, väl beprövade ubåtsjaktshelikoptrar avvecklades
            innan ersättningen kommit på plats. Ersättaren Helikopter 14 har
            blivit en mardröm för det svenska försvaret. Hopplöst försenad,
            hopplöst dyr och sannolikt alltför komplex för att leverera någon
            egentlig nytta. På grund av detta projekts tillkortakommande anskaffades
            förra mandatperioden amerikanska Black Hawk, bland annat för sjuktransporter
            i Afghanistan. På samma sätt bör Sverige nu anskaffa Sea Hawk
            för att snabbt återfå förmågan att jaga och bekämpa ubåtar från
            luften.
          </p>
          <head type="h2" xml:id="i-BaZqaeNnk5BsjaaB2m3mRb">
            Mer flygtid
          </head>
          <p xml:id="i-Wjo1DeidnQbnUvaXwuvQCU">
            Vid ett väpnat angrepp ligger vår bästa chans i att möta en fiende
            tidigt och innan han stigit iland. Detta har i långa tider fått
            oss att prioritera våra flygstridskrafter. Det är dock inte tillräckligt
            att ha många stridsflygplan om inte våra flygförare är väl tränade
            och planen tillräckligt beväpnade. Fler flygtimmar ger bättre
            förutsättningar att upprätthålla den samlade kompetensen i stridsflygsystemet.
            Med undantag för 2014 har antalet flygtimmar dock minskat under
            lång tid. Denna trend måste nu vändas.
          </p>
          <head type="h2" xml:id="i-RvoppeqqW84cFxXZoy39Df">
            Mer flygstrid
          </head>
          <p xml:id="i-Dh9d57EXe7fq5QZzogzTFF">
            I och med det allt mer osäkra omvärldsläget i vårt närområde
            ökar behovet av att ha ett trovärdigt nationellt försvar med stark
            tröskelförmåga. Vårt stridsflyg är den enskilt viktigaste komponenten
            i detta. Ett flygvapen är dock inte bara flyg, utan också vapen.
            Den bristande beväpningen av stridsflyget måste åtgärdas. Vi behöver
            anskaffa moderna jakt- och attackvapen för att ha tillräcklig
            uthållighet i händelse av krig.
          </p>
          <p xml:id="i-XMFep8Kad8Fz8wNTFheHTe">
            Regeringen slår i inriktningspropositionen fast att det är angeläget
            att JAS 39E som blir operativ efter 2020 får förmågan att bekämpa
            markmål på stora avstånd. Till skillnad från regeringen anser
            Folkpartiet att en sådan förmåga bör tillföras Försvarsmakten
            redan denna försvarsbeslutsperiod.
          </p>
          <head type="h1" xml:id="i-URMZJ8H5SHE6KXzbW4qmsG">
            Kustartilleri
          </head>
          <p xml:id="i-9AMy24zWhiC7deqQRPF2dd">
            En nationell, svensk försvarsförmåga måste också bygga på att
            hindra en motståndare från att stiga iland. Med ett brohuvud blir
            angriparen väsentligt svårare att handskas med. Folkpartiet anser
            därför att vid en eventuell extra anskaffning av haubitsar till
            det svenska försvaret bör en del av dessa tilldelas marinen som
            kustartilleri. Moderna haubitsar med dito granater har idag förmåga
            att bekämpa mål på avsevärda avstånd. Tillsammans med tung kustrobot
            kommer de att verka starkt avhållande mot försök till landstigningar
            på svensk kust.
          </p>
          <head type="h2" xml:id="i-PJWFv6MjyLmGx9knHb3zPn">
            Utsjömineringar
          </head>
          <p xml:id="i-LDkNidQKkGdF5MajwmgcuK">
            Sjöminor är ett billigt, men mycket effektivt sätt att begränsa
            en sjögående motståndares handlingsfrihet. Inriktningspropositionen
            nämner trots detta inte minvapnet med ett enda ord. Givet osäkerheten
            kring det framtida omvärldsläget bör regeringen försäkra sig om
            att vår förmåga till minstrid utvecklas. Det handlar om planering,
            övningar och materielanskaffning.
          </p>
          <head type="h1" xml:id="i-EBBmNGBPqpnguCZSBsMudB">
            Personalförsörjningen
          </head>
          <head type="h2" xml:id="i-9miSnAdbJW93JwcW9Zain">
            Att aktivera värnplikten
          </head>
          <p xml:id="i-Do1bS7ni2mZzNVYrumrQ1o">
            För drygt fem år sedan beslutade riksdagen att göra värnplikten
            vilande i fredstid. Men riksdagen beslutade också att plikten
            kunde aktiveras på nytt om läget i omvärlden drastiskt försämrades
            eller om försvaret inte kunde rekrytera soldater på frivillig
            väg. Vi står nu inför en situation där båda dessa scenarier blivit
            verklighet. Försvarsmakten upplever stora svårigheter med att
            bemanna försvaret fullt ut med anställda yrkessoldater. Till och
            med 2014 har endast cirka hälften av försvaret kunnat bemannas
            med frivilligt rekryterade soldater. Därtill har läget i omvärlden
            snabbt försämrats.
          </p>
          <p xml:id="i-GXsUM8BersVTtfDAok9G87">
            En aktiverad värnplikt ska inte ersätta ett yrkesförsvar, utan
            komplettera den rekrytering av soldater som sker på frivillig
            väg. Vi vill ha en kombination av yrkesförsvar och värnplikt,
            likt de system som finns i till exempel Norge och Danmark. Regeringen
            borde omgående fatta beslut om att fullt ut aktivera pliktlagstiftningen,
            med grundutbildning och mönstring för såväl män som kvinnor. Med
            värnplikten ser vi till att försvaret får en kostnadseffektiv
            och kompetent bemanning.
          </p>
          <p xml:id="i-CsKJtuuNQ6pxhEK6vMrDty">
            Resultatet av försvarsuppgörelsen blev ännu en bred utredning
            av personalförsörjningen, inklusive en studie av värnpliktssystemet
            i Danmark och Norge. Sverige har haft totalförsvarsplikt i över
            hundra år. Någon utredning behövs inte. Folkpartiet vill att plikten
            aktiveras omgående.
          </p>
          <head type="h2" xml:id="i-DrypodjurihjaJD3wZ8qiL">
            Utveckla veteranpolitiken
          </head>
          <p xml:id="i-4WkcZHEMZ1Q9FJJCxyqT6Z">
            Genom riksdagens beslut våren 2010 med anledning av propositionen
            2009/10:160 Modern personalförsörjning för ett användbart försvar,
            har grunden för en samlad veteransoldatpolitik lagts fast. Den
            1 januari 2011 trädde lagen (2010:449) respektive förordningen
            (2010:651) om Försvarsmaktens personal vid internationella militära
            insatser i kraft. Genom den nya lagstiftningen har stödet till
            personalen under och efter internationella militära insatser stärkts,
            bl.a. genom att Försvarsmakten har ett särskilt uppföljningsansvar
            för personal som tjänstgjort i en sådan insats. Det innebär bl.a.
            att myndigheten utan begränsning i tiden ska bistå den enskilde
            med stödåtgärder. Stödet till de anhöriga har också utvecklats.
          </p>
          <p xml:id="i-4DGgqKiXhSAEZ7rZjt9i4v">
            Veteranutredningen fick sedan i uppdrag att dels följa upp och
            utvärdera genomförandet hittills av den svenska veteranpolitiken
            och veteransoldatlagstiftningen, dels bedöma om den behöver utvecklas
            vidare, bland annat om det finns behov av en veteranlagstiftning
            som även gäller civila som tjänstgjort i internationella insatser.
          </p>
          <p xml:id="i-GPEZmdbnBn7aGukaWShAeR">
            Utredningen kom fram till att även sådan personal skulle kunna
            betraktas som veteraner, och i och med det vid behov kunna nyttja
            samhällets särskilda stödåtgärder. Utgångspunkten är att alla
            veteraner, både civila och militära, bör försäkras stöd före,
            under och efter tjänstgöring i en internationell insats eller
            verksamhet. Den nu sittande regeringen visar emellertid ingen
            vilja att utveckla den svenska veteranpolitiken, trots att man
            fortsätter att skicka svenska män och kvinnor på riskfyllda internationella
            uppdrag. Politiken hänger inte ihop. Folkpartiet menar att regeringen
            snarast bör omsätta utredningens förslag i en proposition.
          </p>
          <head type="h2" xml:id="i-9WDjS7JGxF2a121BoxasEw">
            Officersförsörjningen
          </head>
          <p xml:id="i-RE66scP8ipT9fqUWipSRjs">
            Regeringen påstår felaktigt att antalet sökande till officersprogrammet
            ökat de senaste åren. Sanningen är den motsatta. Åtminstone avseende
            antalet behöriga sökande är detta snabbt fallande. Det är bland
            annat en effekt av att färre män och kvinnor genomgår militär
            utbildning efter att totalförsvarsplikten blev vilande. Statens
            rekryteringsmyndighet bekräftar dessutom att de mest lämpade individerna
            inte heller dyker upp till frivillig mönstring. Utan bredd är
            det svårt att åstadkomma en tillräcklig spets.
          </p>
          <p xml:id="i-SaBSNxUZWPus3Uxu3mx1Lt">
            Regeringen avser att utreda personalförsörjningen såvitt angår
            taktiska yrkesofficerare, med syftet att bredda och flerfaldiga
            vägarna in till yrket. Bland annat ska en civil akademisk examen,
            med kompletterande militär utbildning, kunna vara en sådan väg.
            Folkpartiet bedömer dock att den militära fackkompetensen ska
            vara grunden för officersprofessionen. Därför motsätter vi oss
            en allmän akademisering. Behovet av civil akademisk kompetens
            kan istället med fördel tillgodoses genom reservofficerssystemet.
            Det senare har dock sorgligt försummats under en lång rad av år.
            Regeringen bör därför tillse att grundutbildningen av taktiska
            reservofficerare snarast kommer igång, just som en kortare militär
            inomverksutbildning.
          </p>
          <head type="h2" xml:id="i-WzcNmt9bkBDC2AjPw7NqSF">
            Upphäv regeringsbeslut 5
          </head>
          <p xml:id="i-3SKGNsqRU5UivPmppBBpJJ">
            Det så kallade regeringsbeslut 5 (RB 5 2013) uppdrar åt Försvarsmakten
            att till 2019 reducera lönekostnaderna för kontinuerligt tjänstgörande
            personal med 500 miljoner kronor. Att i rådande omvärldsläge säga
            upp erfarna yrkesofficerare och civila i Försvarsmakten leder
            fel. Vi hade därför velat se ett upphävande av RB 5. Med fler
            yrkesofficerare kvar i tjänst ökar möjligheterna att skynda på
            repövningarna för icke anställd men krigsplacerad personal under
            2015, med syftet att bidra till en snabbare uppfyllnad av insatsorganisationen.
          </p>
          <head type="h1" xml:id="i-GwjqiEvxTHsYvcKvFTrkwb">
            Materiel- och logistikförsörjning
          </head>
          <head type="h2" xml:id="i-Vb37wyHJ8oodf9ernULUD">
            Materielutredningen
          </head>
          <p xml:id="i-PiXAnV2zQQqVT9DBpTub4m">
            Försvarsuppgörelsen och därmed inriktningspropositionen präglas
            av att regeringen tillsätter ett antal mer eller mindre kraftfulla
            utredningar. Detta vittnar om att man inte lyckats enas och väljer
            att hänskjuta tvistefrågan eller att man saknat betalningsvilja
            för att ta i problemen direkt. Ett exempel på det senare är den
            materiel-, infrastruktur- och vidmakthållandeutredning som ska
            tillsättas. En del handlar om extrabeställningar av JAS 39 Gripen
            och NGU (Nästa Generations Ubåt), men mycket är satsningar som
            fanns på Försvarsmakten behovslista och som regeringen helt enkelt
            inte vill betala för. Exempel på det senare är vidmakthållande
            av den fasta sensorkedjan, infrastruktur för flygvapnet, det fasta
            telenätet m.m. Men här finns också mycket jordnära ting som radioutrustning
            till hemvärnet. Försvarsuppgörelsen innebär alltså att materielprojekt
            som Försvarsmakten ville genomföra de närmaste åren senareläggs
            eller alls inte blir av.
          </p>
          <p xml:id="i-7RFksdh7eqDqekib1HYL9a">
            Folkpartiet menar att det inte är ansvarsfullt att skjuta dessa
            investeringar om tiotals miljarder på framtiden.
          </p>
          <head type="h2" xml:id="i-C4tj2jpQ9Y8ZWnNSbs6rmg">
            Se över Försvarsmaktens logistik
          </head>
          <p xml:id="i-NghVQSHCrR4JJ9mQ1Dv7SR">
            Under föregående mandatperiod beslöt alliansregeringen att Försvarsmaktens
            logistikförsörjning skulle rationaliseras. Det övergripande syftet
            med logistikreformen är dels att skapa en mer ändamålsenlig organisation,
            dels att genom effektiviseringar inom försvarets logistik- och
            materielförsörjning uppnå besparingar som ska göra omställningen
            till ett mer användbart och tillgängligt försvar möjlig. Framförallt
            ska besparingar uppnås genom att verksamhet förs över från Försvarsmakten
            till FMV.
          </p>
          <p xml:id="i-37pfeM6nz6etrVbv9MYzWf">
            Regeringen hänvisar i propositionen till Försvarsberedningen
            som konstaterat att materielsystemen inom försvarsområdet ofta
            är komplexa och högteknologiska och därmed mycket kostsamma, vilket
            innebär långsiktiga ekonomiska åtaganden för staten. Regeringen
            understryker därför betydelsen av en i sammanhanget ändamålsenlig
            materiel- och logistikförsörjning. I inriktningspropositionen
            slås fast att det behövs en justering av pågående rationaliseringsarbete
            när det gäller Försvarsmaktens och Försvarets materielverks logistikverksamhet.
            Det behövs mer än så. Reformeringen av Försvarsmaktens logistik
            har inte fått avsedd effekt vad gäller rationalisering, ordning
            och reda samt minskade kostnader. Folkpartiet föreslår därför
            att en utredning tillsätts med syftet att göra en genomgripande
            översyn av reformen.
          </p>
        </div>
        <div type="motSignatures">
          <list>
            <item xml:id="i-VFcYbCyDBEFSGWNgXysamm">
              Jan Björklund (FP)
            </item>
            <item xml:id="i-NsSw7DkbaDSuYQTAQWkvDY">
              Erik Ullenhag (FP)
            </item>
            <item xml:id="i-U8i7KAu5wjMzHkdrAv6bUZ">
              Allan Widman (FP)
            </item>
            <item xml:id="i-Ntz81xmfKeMJ92ReSDUQtg">
              Emma Carlsson Löfdahl (FP)
            </item>
            <item xml:id="i-TsBUWrqqJam98YW7vPMsJy">
              Christer Nylander (FP)
            </item>
          </list>
        </div>
      </div>
    </body>
  </text>
</TEI>
