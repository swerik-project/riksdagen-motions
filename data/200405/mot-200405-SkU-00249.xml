<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-SkU-00249">
  <teiHeader>
    <fileDesc>
      <titleStmt>
        <title>Anteckningsskyldigheten för biodlare</title>
        <author corresp="i-J7LihzSktwE55CCSfYQXLk">av Catharina Elmsäter-Svärd (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Anteckningsskyldigheten för biodlare</title>
          <idno type="rdwebb">GS02Sk249</idno>
          <rs type="number">Sk249</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GS02Sk249/text</ref>
          <ref type="dokument_url_html">http://data.riksdagen.se/dokument/GS02Sk249</ref>
          <ref type="dokumentstatus_url_xml">http://data.riksdagen.se/dokumentstatus/GS02Sk249</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J7LihzSktwE55CCSfYQXLk</idno>
            <name>Catharina Elmsäter-Svärd</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5WWftD7N6FK6ebxfnixgKX" type="signed"/>
        <correspContext corresp="i-5WWftD7N6FK6ebxfnixgKX">
          <note type="signatory" corresp="i-J7LihzSktwE55CCSfYQXLk"/>
        </correspContext>
        <correspAction xml:id="i-FwJRiZ5cDLJT9XWJ5ZiEjC" type="referral">
          <date when="2004-10-14"/>
        </correspAction>
        <correspAction xml:id="i-XcDb1FHUNBPj3qp5Q5Nza1" type="dismissal">
          <date when="2004-10-14"/>
        </correspAction>
        <correspAction xml:id="i-V2CPYrPAKnErwpV2K7xte6" type="submission">
          <date when="2004-10-05"/>
        </correspAction>
        <correspAction xml:id="i-S5sm4WrVcyzjqf4sKV6Bcg" type="assigned"/>
        <correspContext corresp="i-S5sm4WrVcyzjqf4sKV6Bcg">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Sk_249/mot_200405_Sk_249-0001.pdf"/>
      <div xml:id="i-RHt6HKUzzaD4dBGTpSFBTA" type="motHeader">
        <div xml:id="i-9wJUksHw3GtPytvfwX1i3x" type="motTitle"/>
        <div xml:id="i-Hk7kGT1kq75C9KifiZWjaA" type="motSubmissionInfo"/>
      </div>
      <div xml:id="i-2hTCFSad9xD2M37PQyviGy" type="motBody">
        <div xml:id="i-GYSxH12KH2zDJQquq5EVF9">
          <p xml:id="i-3GGbrCAcDoNtEaHggusXK1">
            2004/05 mnr: Sk249 pnr: m1284
          </p>
          <p xml:id="i-AnRWPbBrD88C9ZyuZKLr5K">
            Motion till riksdagen 2004/05:Sk249
          </p>
          <p xml:id="i-YGrqKEcpisb2Ad5rRfw5ri">
            av Catharina Elmsäter-Svärd (m)
          </p>
          <p xml:id="i-N1LyCVN2x4m6Tp9hfMrHA7">
            Anteckningsskyldigheten för biodlare
          </p>
          <p xml:id="i-HCcAiNzeXyzWNFaJz69iBy">
            Förslag till riksdagsbeslut
          </p>
          <p xml:id="i-XEQGtgTA5wem8MKrJVMWkE">
            Riksdagen tillkännager för regeringen som sin mening vad i motionen
            anförs om att ta bort anteckningsskyldigheten för biodlare med
            färre än tio samhällen.
          </p>
          <p xml:id="i-7v1LbT8qC8FVEDy1fnRA66">
            Sammanfattning
          </p>
          <p xml:id="i-4oZvR9WV2rYaYSZvrAvZQN">
            Naturen är fantastisk. Det finns många växter och djur som man
            inte kan annat än fascineras av, men vad som gör det hela verkligt
            storslaget är det samspel som i princip allt levande är inbegripet
            i. Man brukar tala om olika ekologiska system, vars yttersta gränser
            ofta sätts av väder, klimat och geologiska omständigheter. I varje
            sådant system påverkar växter och djur varandra i olika hög grad.
            Förändring i ett visst avseende medför ofta förändringar i ett
            annat. Den i ett visst område befintliga floran påverkar till
            exempel i stor utsträckning vilka insekter som kan finna ett livsrum
            där, samtidigt som växterna i sin tur ofta drar nytta av insekternas
            aktiviteter. Försvinner en växt, eller en djurart, kan de djur
            eller växter som lever av den tvingas att byta livsrum, eller
            ändra sitt beteende. Ett bra exempel på sådant samspel är binas
            tydliga anpassning till sin omgivning. Varje biras formas över
            tiden av den miljö i vilken den befinner sig, och i denna process
            utgör de förekommande växterna en viktig del. Likaså anpassar
            sig människan efter de spelregler som ges på t.ex. företagande
            och hobbyverksamhet. Ändras skatteregler som gör det dyrare och
            mer krånglig att idka hobbyverksamhet — upphör till slut hobbyn.
            Antingen övergår den till större kommersiell verksamhet eller
            så dör den ut. I dag är det för få som idkar biodling, eller antal
            bisamhällen är för få för att verkligen göra nytta för landskapsbilden,
            bär- och = fruktskörden, honungstillverkning eller landsbygdsföretagande.
          </p>
          <pb facs="riksdagen-motions-pdf/data/200405/mot_200405_Sk_249/mot_200405_Sk_249-0002.pdf"/>
          <p xml:id="i-NeYirQwWP5gwAwRVeuVdrq">
            2004/05:Sk249
          </p>
          <p xml:id="i-NLNkarhccjm73MnkB28C9Y">
            Den gemsamma nyttan gagnar även människan
          </p>
          <p xml:id="i-KXTxC4rf6xQ5wQ2AEWhHdW">
            För den som odlar bär och frukt är samspelet med naturen, bina,
            ett måste för att det ska bli något att skörda. En blommande fruktträdgård
            i mitten på maj kan antyda vilken stor nytta våra bin gör. Körsbärsträdens
            (Prunus cerassus, Prunus avium) rosa blommor och äppelträdens
            (Pyrus malus) vita blommor besöks flitigt av våra pollinerande
            vänner. Både nektar och pollen lockar. Skörden av frukt senare
            på sommaren blir tydligt större på grund av binas besök. Pollineringen
            av våra fruktträd är något som fruktodlarna måste säkerställa.
            Då tar de gärna kontakt med någon av traktens biodlare. Lika viktigt
            är det för den aktiva jordbrukaren är öka på sin skörd ute på
            fälten. Med ett par bikupor vid ett rapsfält kan bonden öka skörden
            med mellan 5 och 15 procent. Vitklöver (Trifolium repens), Rödklöver
            (Trifolium pratense) och Alsikeklöver (Trifolium Hybridum) är
            intimt förknippade med folkhushållet. Det är ju som foderväxter
            för kreaturen, med allt som det är förknippat med, som klöverarterna
            har förtjänat sin plats i våra hjärtan. På mönstergården fanns
            förstås också bisamhällen, som drog full nytta av klöverns blommor.
            Fortfarande tillhör klöver de allra viktigaste biväxterna, och
            för fröodlarna är binas insatser ovärderliga. Klöverns nektar
            ger en honung som är ljus, mild och smakrik. Den som nyttjar allemansrätten
            till att plocka bär i skogen, inser inte alltid den nytta som
            bina gjort för att det ska bli några blåbär! (Vaccinium myrtillus)
            Om man företar en skogsvandring andra veckan i maj kan man, om
            det första riktiga varmvädret har kommit, se miljontals blåbärsblommor.
            De är så många att bina i trakten kan få en riktig kick av dem.
            Nyttan är ömsesidig, blåbären blir både fler och större efter
            binas besök. Och skogarna blir verkligen fulla med härliga bär.
            ”Endast Sverige svenska krusbär har” är ett citat som uttrycker
            uppskattning för bl.a. krusbär. Bina kan bara hålla med. Krusbärsblommorna
            utsöndrar rikligt med nektar då de slår ut i slutet på april eller
            i början på maj. Vid denna tidpunkt kan man också räkna med att
            bisamhället tar ytterligare ett språng i sin vårutveckling. Trädgårdsodlaren
            kan med belåtenhet betrakta binas ansträngningar i hans krusbärbuskar,
            för han vet ju att nyttan är ömsesidig.
          </p>
          <p xml:id="i-9wi6EpSAtV37qjsADGyhbj">
            Nyttja naturen för det hon kan
          </p>
          <p xml:id="i-Xddoqvtw4EEmZvVxU8AdFz">
            Bland de levande varelser som befolkar vår planet finns mer än
            250.000 arter av fröväxter. En del av dessa upplever vi nog som
            viktigare än andra, men säkert är att de alla utgör delar av en
            helhet där varje del kan vara nog så viktig. För att kunna föröka
            sig på könslig väg är dessa växter beroende av att hanliga könsceller
            kan komma i kontakt med en honlig könscell. Pollen måste komma
            i kontakt med ett fröämne av samma art, en pollinering måste äga
          </p>
          <pb facs="riksdagen-motions-pdf/data/200405/mot_200405_Sk_249/mot_200405_Sk_249-0003.pdf"/>
          <p xml:id="i-RRmJjyXqPcY54XQKPQbS8T">
            rum, varefter fröbildning kan påbörjas. Ett annat sätt att föröka
            sig är vegetativ förökning. Man delar en växt, och delarna fortsätter
            att växa var för sig. Genetiskt sett är det då samma individ,
            då någon befruktning inte har ägt rum. Pollen transporteras ofta
            av vinden, av insekter eller, som i en del tropiska länder, av
            fåglar. De växter som förlitar sig på vinden som pollinatör har
            ofta små och oansenliga blommor, men avger istället betydande
            mängder pollen. De växter som är beroende av insekter för att
            kunna befruktas brukar vanligen ha mer iögonenfallande blommor
            och/eller locka med nektar eller pollen som insekterna kan använda
            som föda. I naturen finns en mängd insekter som fungerar som pollinatörer,
            men i vår del av världen finns ingen insekt som på långt när är
            lika viktig som honungsbiet i detta avseende. På grund av sitt
            beteende att övervintra i stora, individrika samhällen finns det
            gott om bin tidigt på säsongen som på så vis kan säkerställa befruktningen
            av en rad växter som blommar på våren och örsommaren. Även senare
            på säsongen intar honungsbiet en särställning, men kan då ha fått
            viss konkurrens av andra pollinatörer. Våra bin pollinerar både
            vilda växter och odlade grödor. Många vilda växter spelar en stor
            roll för djurlivet. Den ökade frukt- och frösättning som blir
            en följd av binas pollineringsarbete förbättrar villkoren för
            både fåglar, däggdjur och andra insekter. Bina gör den ekologiska
            väven tätare. I många all kan även vi människor direkt dra nytta
            av den ökade fruktsättningen bland de vilda växterna. På många
            platser på vår jord betalar man bra för att få tillgång till bin
            vid odlingen av en rad grödor. I Sverige är det nästan bara fruktodlarna
            som är beredda att betala för binas tjänster, men det är många,
            många fler som drar nytta av vår effektivaste pollinatör, honungsbiet.
            Även om binas verksamhet vanligen sätts i samband med honung,
            så är det ändå pollineringen som är deras stora bidrag till vårt
            folkhushåll. Värdet av pollineringen överstiger kanske tiofalt
            värdet av den honung som produceras. Detta värde tillfaller inte
            i första hand de svenska biodlarna, utan hela det svenska folket.
          </p>
          <p xml:id="i-6wYnTTMMzr1yiRrAgrZFNj">
            Biodling är samhällsnytta
          </p>
          <p xml:id="i-etGA1d5JUPakWRV3FWnMN">
            Jordbruksverket publicerade år 2001 en rapport, Biodlingsnäringens
            förutsättningar, som sammanfattar biodlingens plats i samhället
            vid slutet av 90-talet. Rapporten behandlar utförligt honungskonsumtionen
            och - produktionen samt biodlingens betydelse för pollinering
            och bevarande av biologisk mångfald. Även möjligheterna till landsbygdsutveckling
            berörs, men tyvärr kommer biodling som fritidssysselsättning och
            hobby i bakgrunden trots att tusentals män och kvinnor ägnar sig
            åt bin och biodling enbart av den orsaken. Biodling är en hobby
            eller näringsverksamhet som är lönsam både för den enskilde och
            naturen. Biodling går utmärkt att kombinera med många andra verksamheter.
            Därför är den ett bra komplement = till annan
          </p>
          <p xml:id="i-FA2y3f6KA7cfCL1cZ17C6J">
            2004/05:Sk249
          </p>
          <pb facs="riksdagen-motions-pdf/data/200405/mot_200405_Sk_249/mot_200405_Sk_249-0004.pdf"/>
          <p xml:id="i-XL37zHUuLoNJNeqXsu2MPH">
            2004/05:Sk249
          </p>
          <p xml:id="i-HY8LNpaGGmzGPipS59x2qW">
            jordbruksverksamhet eller företagande på landsbygd. Även dess
            produkter, inte bara honung, är produkter som kan säljas i stor
            eller liten skala. Pollineringen som bina bidrar till i Sverige
            beräknas vara värd flera hundra miljoner kronor. Ett bisamhälle
            ger i genomsnitt 30 kilo honung per år. Honungsbiet (Apis mellifera)
            har under ett antal tusen år nyttjats av människan, främst för
            honungsproduktion, men i senare tid också för pollinering av grödor.
            I Sverige bedrivs biodling i alla län. Enligt den senaste uppskattningen
            finns det ungefär 145 000 bisamhällen i landet. Dessa ägs av ca
            14 000 biodlare, av vilka de allra flesta bedriver hobbyverksamhet.
            Endast ett fåtal personer bedriver yrkesmässig odling i stor skala.
            Biodlingen i Sverige regleras av lagstiftning som främst syftar
            till att minska effekterna av bisjukdomar och att främja produktionen
            och saluföringen av honung. Det är Jordbruksverkets uppgift att
            administrera biodlingsnäringen inom ramen av de lagar och förordningar
            som ges av Sveriges riksdag och regering och av Europeiska unionen.
            Biodlingen har betydelse ur olika hänseenden. Traditionellt fokuseras
            det på honungsproduktionen och på pollinering av fruktträd, bär,
            buskar och olika grödor inom jordbruket. I senare tid har man
            också börjat titta på biodlingens indirekta effekter på landsbygdsutvecklingen
            på grund av ökad sysselsättning, ökade möjligheter till inkomst
            och möjlighet till en meningsfull fritids- och hobbyverksamhet.
          </p>
          <p xml:id="i-6giTYw1YNpQcFPj9YBcNur">
            Skatter ger oönskade bi-effekter
          </p>
          <p xml:id="i-UnNAPDoXMMsYE1GJsiQyqp">
            I skattereformen som trädde i kraft 1991 ändrades beskattningsreglerna
            för honungsproduktion. Tidigare hade upp till 15 samhällen räknats
            som hobbyverksamhet och därmed varit skattebefriad. I det nuvarande
            skattesystemet föreligger anteckningsskyldighet från det första
            samhället, och om vinst uppkommer ska det deklareras. Riksskatteverket
            anser att färre än tio kupor inte genererar någon vinst i normalfallet.
            Fler än 15 samhällen räknas = däremot = alltid som = näringsverksamhet.
            Skattebefriad hobbyverksamhet, som i det förutvarande systemet,
            gynnar hobbybiodlingen och har troligtvis bidragit till att behålla
            den småskaliga strukturen i svensk biodling. Detta är nu på väg
            att ändras väsentligt. Bisjukdomar är inte den enda, eller ens
            avgörande, orsaken till att verksamhet upphör.
          </p>
          <p xml:id="i-LAP53S99oX2hqirGiGc7V3">
            Att överskatta är att underskatta
          </p>
          <p xml:id="i-5TyEQcamt4HsTTv7a4UP4R">
            Samspelet mellan nytta och nöje är för betydelsefullt för att
            skattas bort. Sverige behöver en levande landsbygd med ett rikt
            företagande och blommande natur. Den biologiska mångfalden är
            politiskt utstakad som mål. Människor behöver mer av arbete, om
            än i hobbyform, för att kunna må väl i själ och hjärta. Om biodling
            kan vara en del i detta, om än en liten men viktig,
          </p>
          <pb facs="riksdagen-motions-pdf/data/200405/mot_200405_Sk_249/mot_200405_Sk_249-0005.pdf"/>
          <p xml:id="i-6PVTUfWS1TMJbXpn6Dvtku">
            2004/05:Sk249
          </p>
          <p xml:id="i-65aFeomPDgvG6FCUYnZ1eS">
            så är det bra. Därför måste riksdagen tillkännage för regeringen
            sin mening om att ta bort anteckningsskyldigheten för biodlare
            med färre än tio samhällen.
          </p>
          <p xml:id="i-HfCBx9X6NwYyECuDj4Qxna" type="date">
            Stockholm den 24 september 2004
          </p>
          <div xml:id="i-FRZeJicXrtR3t2yp1uWMTh" type="signatureBlock">
            <list xml:id="i-HChLy9zPhe1Pfx6P2kj7Nb">
              <item xml:id="i-WfPuCstH8SmGaYkjJWK64s" who="i-J7LihzSktwE55CCSfYQXLk" type="signature">
                Catharina Elmsäter-Svärd (m)
              </item>
            </list>
          </div>
        </div>
      </div>
    </body>
  </text>
</TEI>
