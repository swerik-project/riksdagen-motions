<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-CU-03060">
  <teiHeader>
    <fileDesc>
      <titleStmt>
        <title>Skydda Vätterns vatten</title>
        <author corresp="i-DeptGBZtEQx7vKbsL6e4hX">av Emma Hult m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3060 av Emma Hult m.fl. (MP)</title>
          <idno type="rdwebb">H8023060</idno>
          <rs type="number">3060</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H8023060/text</ref>
          <ref type="dokument_url_html">http://data.riksdagen.se/dokument/H8023060</ref>
          <ref type="dokumentstatus_url_xml">http://data.riksdagen.se/dokumentstatus/H8023060</ref>
          <ref type="docx">http://data.riksdagen.se/fil/AEB08CA8-B914-48B9-9CA8-7568473D2CB2</ref>
          <ref type="pdf">http://data.riksdagen.se/fil/1AC4B2EA-C8A2-46AB-A89A-434195C12E50</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DeptGBZtEQx7vKbsL6e4hX</idno>
            <name>Emma Hult</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-KmY3t8VznGaS11qXwo1gNg</idno>
            <name>Elisabeth Falkhaven</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MeTfynn2TxH2662CNcbACA" type="signed"/>
        <correspContext corresp="i-MeTfynn2TxH2662CNcbACA">
          <note type="signatory" corresp="i-DeptGBZtEQx7vKbsL6e4hX"/>
          <note type="signatory" corresp="i-48Dg2ScegN8mpc2UJq5sE2"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-KmY3t8VznGaS11qXwo1gNg"/>
        </correspContext>
        <correspAction type="submitted" xml:id="i-EJdnkEq7hXBe2V6nYpg8qp">
          <date when="2020-10-06"/>
          <time when="11:53:13"/>
        </correspAction>
        <correspAction type="reviewed" xml:id="i-22dZjQsGYFhYW9S1sTGhbR">
          <date when="2020-10-06"/>
          <time when="13:29:15"/>
        </correspAction>
        <correspAction type="referred" xml:id="i-VCqUStKiAkmba2zTA5zzm8">
          <date when="2020-10-14"/>
        </correspAction>
        <correspAction type="assigned" xml:id="i-Juf9zNmvzQC8pVDoaWMFHk">
          <date when="2021-09-02"/>
          <time when="16:39:01"/>
        </correspAction>
        <correspContext corresp="i-Juf9zNmvzQC8pVDoaWMFHk">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-259VhfWwhLdBc5vAf8T2wx"/>
        <correspContext corresp="i-259VhfWwhLdBc5vAf8T2wx">
          <ref type="uppgift">2020/21:NU17</ref>
          <ref type="ref_dok_id">H801NU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU17</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RY2XKVzkdAWemCXSG2zj4s"/>
        <correspContext corresp="i-RY2XKVzkdAWemCXSG2zj4s">
          <ref type="uppgift">2020/21:FöU4</ref>
          <ref type="ref_dok_id">H801FöU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU4</ref>
          <ref type="ref_dok_titel">Totalförsvaret 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-NAgr6Y5rzyF9KDropz6JV4"/>
        <correspContext corresp="i-NAgr6Y5rzyF9KDropz6JV4">
          <ref type="uppgift">2020/21:NU18</ref>
          <ref type="ref_dok_id">H801NU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU18</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ELAPWbPPC7E8JD4Gkx4uj3"/>
        <correspContext corresp="i-ELAPWbPPC7E8JD4Gkx4uj3">
          <ref type="uppgift">2020/21:CU14</ref>
          <ref type="ref_dok_id">H801CU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU14</ref>
          <ref type="ref_dok_titel">Hushållningen med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:3060 av Emma Hult m.fl. (MP) Skydda Vätterns vatten</div>
      </div>
      <div type="motBody">
        <div type="motProposal" subtype="förslag">
          <head xml:id="i-KmFVjkvRygBwND28WaB2e8">
            Förslag till riksdagsbeslut
          </head>
          <list style="ol">
            <item xml:id="i-9EBo3Fr2bVNLX8DYCvQgrJ">
              Riksdagen ställer sig bakom det som anförs i motionen om att
              skydda Vätterns vatten genom ett överordnat riksintresse och se
              till att krav på tillräckliga vattenskyddsområden införs och tillkännager
              detta för regeringen.
            </item>
            <item xml:id="i-HxYtfsH9G97ccZj6nCyQXw">
              Riksdagen ställer sig bakom det som anförs i motionen om att
              se över möjligheterna för en flytt av försvarets verksamhet bort
              från sjön och området runt Vättern och tillkännager detta för
              regeringen.
            </item>
            <item xml:id="i-LAEiJvsxMECbjptunJT1nt">
              Riksdagen ställer sig bakom det som anförs i motionen om att
              gruvindustrin ska leva upp till högre miljökrav, en moderniserad
              minerallagstiftning och att säkra miljöskyddade områden från prospektering
              samt provborrning och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-UB94eNwB61VrfWkm2wmQY4">
            Motivering
          </head>
          <p xml:id="i-CnYNpPR9nVStHkwxMnDPZc">
            Vättern är till ytan den fjärde största sjön inom EU. Vätterns
            klara, näringsfattiga och kalla vatten skapar ett unikt ekosystem.
            På grund av stort djup och litet tillrinnings­område har Vättern
            en extremt lång omsättningstid, ca 60 år. Av denna anledning är
            sjön extra känslig för störningar från olika källor.
          </p>
          <p xml:id="i-qpX2VDYxrTGUM79PDDQPf">
            Som råvattentäkt har Vättern ett mycket stort ekonomiskt värde.
            Utmärkt dricks­vatten kan produceras med enkel och billig reningsteknik.
            Dricksvatten av god kvalitet är en förutsättning för liv och ett
            väl fungerande samhälle. För politiken är det därför ett grundläggande
            ansvar att se till att långsiktigt säkra en trygg tillgång till
            dricksvatten som inte är förorenat. För kommande generationers
            skull bör Vätterns vatten skyddas av ett överordnat riksintresse.
            Detta är en åsikt som delas inte minst av alla de lokalt boende,
            där engagemanget för att skydda Vättern växer för var dag som
            går.
          </p>
          <p xml:id="i-GzDCWMuct118duLeng59jf">
            Vättern hyser såväl natur- och miljömässiga som samhällsviktiga
            värden och är därför skyddad av fyra riksintressen enligt miljöbalken
            – friluftsliv, fiske, natur och kulturmiljö. Det finns flera naturreservat
            i området och Östra Vätterbranterna är biosfärområde under Unesco,
            en utmärkelse som ställer krav på långsiktigt hållbar samhällsutveckling.
            Vättern har också skydd som dricksvattentäkt, och dessutom är
            Vättern i sin helhet ett Natura 2000-område och en del av EU:s
            nätverk av skyddade områden.
          </p>
          <p xml:id="i-DM61wrE55RfdaZhbANCy3x">
            Vättern försörjer redan idag över en kvarts miljon människor
            med dricksvatten, och fem kommuner med Örebro i spetsen planerar
            att också ta vatten ur sjön. Från Örebro är det självfall ner
            till Mälardalen. Om havsnivån stiger och ger upphov till saltvatteninträngning
            i Mälaren kan Vättern utgöra en alternativ dricksvattenkälla också
            för huvudstaden. Även kommuner i Småland söder om Jönköping undersöker
            möjlig­heten att ta sitt dricksvatten från Vättern. Linköping
            och delvis även Norrköping är beroende av att rent vatten rinner
            ut ur Vättern via Motala ström.
          </p>
          <p xml:id="i-21zi62tyhnfkv5WNU7enbt">
            Även från europeiska kontinenten tittar man på Vättern som möjlig
            framtida dricks­vattentäkt. För kommande generationers skull bör
            Vätterns vatten skyddas av ett över­ordnat riksintresse.
          </p>
          <head type="h2" xml:id="i-AmRtMvUtr926qndwuqykSN">
            Minerallagen och Försvarsmaktens intressen har företräde
          </head>
          <p xml:id="i-UtKejTd8qaaZquC4xc3fE3">
            I dag har vi i praktiken inte ett tillräckligt skydd för dricksvatten
            i Sverige, trots att rent vatten är vår viktigaste resurs. Minerallagen
            och Försvarsmaktens intressen har före­träde. Det finns inte heller
            tillräckliga vattenskyddsområden kring våra värdefulla dricksvattentäkter.
          </p>
          <p xml:id="i-FsS1xT4VQPXDCYHs3dhRGe">
            Utöver den omfattande befintliga övningsverksamhet som Försvarsmakten
            i dag har tillstånd att bedriva i, över och vid Vättern så har
            man ansökt om att öka det totala antalet flygrörelser kraftigt.
            Att ytterligare öka mängden skadliga ämnen från ammuni­tion och
            motmedel i Vättern går emot miljömålen. Därför är det angeläget
            att utreda förutsättningarna för att flytta Försvarsmaktens övningsverksamhet
            bort från sjön.
          </p>
          <p xml:id="i-246GDsakz3eHwqBXp2g7r5">
            Sedan 2014 täcks hela sjön av ett gemensamt vattenskyddsområde.
            Försvarets verksamhet i, invid och över sjön undantas uttryckligen
            från vattenskyddsområdets bestämmelser och anses reglerad i annan
            lagstiftning. Totalförsvarets anläggningar i Karlsborgs kommun
            är också klassade som riksintresse som dessutom har företräde
            i förhållande till andra riksintressen enligt 3 kap. 10 § miljöbalken.
          </p>
          <p xml:id="i-3rYTcyz7C5dUgD8HfhmTz2">
            Ett annat hot mot Vätterns vattenkvalitet är gruvplanerna vid
            Norra Kärr, Gränna. Om ett enormt dagbrott öppnas bara ett par
            kilometer från sjön i ett vattenrikt område, riskerar tungmetaller
            och andra gifter att läcka ut i Vättern. Det är också stor risk
            för översvämning och dammbrott vid kraftig nederbörd, vilket spås
            bli allt vanligare i klimatförändringarnas spår. Därför ska gruvindustrin
            leva upp till högre miljökrav. Vi behöver modernisera minerallagstiftningen
            och säkra miljöskyddade områden från prospektering samt provborrning.
            Även mineralfyndigheten norr om Gränna utgör ett riksintresse.
          </p>
          <p xml:id="i-N6Zx3K6EbjzpLywERiUmQA">
            Varken militär övningsverksamhet eller gruvverksamhet kan dock
            tillåtas hota Vättern som dricksvattentäkt. Det framgår av 5 kap.
            4 § miljöbalken där EU:s vatten­direktiv numera kodifieras.
          </p>
          <p xml:id="i-KqBQFiTyWXdnrjhXZdd5nR">
            ”En myndighet eller en kommun får inte tillåta att en verksamhet
            eller en åtgärd påbörjas eller ändras om detta, trots åtgärder
            för att minska föroreningar eller störningar från andra verksamheter,
            ger upphov till en sådan ökad förorening eller störning som innebär
            att vattenmiljön försämras på ett otillåtet sätt eller som har
            sådan betydelse att det äventyrar möjligheten att uppnå den status
            eller potential som vattnet ska ha enligt en miljökvalitetsnorm.”
          </p>
          <p xml:id="i-PULS7nfS7VV663qHyqVszL">
            Ansökningarna om att kraftigt utöka användningen av Vättern som
            skjutfält och flygövningsområde, som för närvarande pågår, bör
            alltså enligt gällande lagstiftning avvisas. Detsamma bör gälla
            för öppnandet av ett stort dagbrott och anläggande av enorma avfallsdammar
            inom Vätterns tillrinningsområde vid Norra Kärr. Det finns redan
            i dag miljökvalitetsnormer som överskrids i Vättern för vissa
            kemiska ämnen.
          </p>
          <p xml:id="i-YM4wYNtPm8w6Awcy8stten">
            Riksdagen bör tydliggöra behovet av att skydda dricksvattenförsörjningen
            för en stor del av landet genom att utse Vättern till ett överordnat
            riksintresse för dricksvatten­försörjning. Därmed ökar möjligheten
            att även ge kommande generationer en chans att njuta av Vätterns
            rena vatten. Riksintresset kan med fördel ha samma avgränsning
            som vattenskyddsområdet.
          </p>
          <p xml:id="i-CwVNy4URBNNGVh7zgwaF1P">
            Dessa sammantagna hot gör att skyddet av Vättern måste stå över
            andra samhälls­intressen, och därför bör skyddet av Vättern göras
            till ett överordnat riksintresse.
          </p>
        </div>
        <div type="motSignatures">
          <list>
            <item xml:id="i-EWweRbJjXcrDgTGSkEr8Aq">
              Emma Hult (MP)
            </item>
            <item xml:id="i-CE2PhpBzSSf35csSEkzwnG">
              Rebecka Le Moine (MP)
            </item>
            <item xml:id="i-4RzvawyH9UaQ9ix48hDi5S">
              Camilla Hansén (MP)
            </item>
            <item xml:id="i-9Y2j7pFqCu6eydnpXjdNSZ">
              Elisabeth Falkhaven (MP)
            </item>
          </list>
        </div>
      </div>
    </body>
  </text>
</TEI>
