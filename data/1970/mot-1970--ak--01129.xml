<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1129/mot_1970__ak__1129-001.pdf"/>
      <fw xml:id="i-TdrJ8roiSRGcbjGRVMamd7">
        10 Motion i Andra kammaren, nr 1129 år 1970
      </fw>
      <div type="motHeader" xml:id="i-CrzuKptPakLrZUMoJdQ2r6">
        <div type="motTitle" xml:id="i-XcHu7oR3xw2YymwuJ9AiQd"/>
        <div type="motSubmissionInfo" xml:id="i-5Wc3uhjmuEpnDsTdX99XJX"/>
      </div>
      <div type="motBody" xml:id="i-HpHVgwPmpE1dZ8ezRsxuZt">
        <div xml:id="i-FCNaG1VWeWBT1gp7pYG2oz">
          <p xml:id="i-4ycysM6AQZo8qcjtboesEu">
            Nr 1129
          </p>
          <p xml:id="i-LggK5BEK2GN6eBQwooEFVK">
            Av herr Larsson i Borrby m. fl., angående redovisningen av den
            ekonomiska utvecklingen.
          </p>
          <p xml:id="i-8qfEV9BV244UZYtcCXNj2W">
            (Lika lydande med motion nr 971 i Första kammaren)
          </p>
          <p xml:id="i-LnWUsEYENLmNPKSi527eBC">
            En optimal välfärdsutveckling anses ofta vara eftersträvansvärd.
            Det är en av målsättningarna för nästan all politisk verksamhet.
            Till grund för våra välfärdsbedömningar ligger ofta nationalinkomsten.
            Till skillnad från välfärd är nationalinkomst ett rent ekonomiskt
            begrepp. Den förmodas uttrycka det samlade värdet av alla varor
            och tjänster som produceras i ett land un- der ett år. Man brukar
            sätta den i relation till landets befolkningstal och får då den
            förmodade inkomsten per capita. Den nationalinkomststatistik vi
            har tillgång till är främst konstruerad för att belysa konjunkturförloppen:
            Emellertid har den också kommit att tjäna som en hjälplig mätare
            på väl- färdsnivån i ett land. I denna senare funktion är det
            uppenbart att national- inkomsten inte kan tjäna som mätare på
            alla komponenter som kan anses ingå i välfärden. Flera av dessa
            är av icke ekonomisk natur och förmår så- ledes inte påverka statistiken.
            Den påverkas inte heller av alla ekonomiska faktorer. Somliga
            hamnar utanför och andra påverkar den i från välfärds- synpunkt
            felaktig riktning. Allt fler människor har kommit till insikt
            om att de faktorer som kan mätas genom nationalinkomststatistiken
            endast är en begränsad del av det som egentligen är välfärd. Behovet
            av nya mått har kommit att bli alltmera påtagligt. Många beslutfattare
            är väl medvetna om nationalinkomststatistikens be- gränsade möjligheter
            att spegla den faktiska välfärdsutvecklingen. Tyvärr är dock detta
            medvetande inte allmänt utbrett. Alltför ofta har den ekonomiska
            tillväxten tillåtits ske på ett sådant sätt att den totala välfärden
            inte har ökat utan endast den del som är ekonomiskt betingad.
            Detta har lett till att värden som av de enskilda individerna
            betraktas som positiva vid en kvalitativ bedömning har måst stå
            tillbaka eller helt förlorats i jakten på ekonomisk tillväxt.
            Nationalinkomstberäkningarna tar exempelvis inte hänsyn till natura-
            och byteshushållning. Arbete som utförs utan lön eller liknande
            ersättning av exempelvis hemarbetande kvinnor inräknas inte i
            kalkylen. Om en viss vårdinsats utförs i hemmet blir den inte
            beaktad, men om samma vårdinsats
          </p>
          <pb facs="riksdagen-motions-pdf/data/1970/mot_1970__ak__1129/mot_1970__ak__1129-002.pdf"/>
          <fw xml:id="i-UPLfLcoftMgUnSgSG4iyU2">
            Motion i Andra kammaren, nr 1129 år 1970 11
          </fw>
          <p xml:id="i-GCVUMnQmB3mjQ1w8kGvU1V">
            utförs av avlönad personal på en vårdinrättning kommer den att
            ingå i kal- kylen. Från välfärdssynpunkt är de nämnda insatserna
            likvärdiga. Nationalinkomsttänkandet har kommit att allvarligt
            ifrågasättas i sam- band med att naturförstöringen uppmärksammats.
            Buller samt vatten- och luftföroreningar, vilka borde räknas som
            kostnader i en välfärdskalkyl, neg- ligeras helt. I vissa fall
            kan en förstöring av naturen verka höjande på natio- nalinkomsten.
            På sikt kan dock även naturförstöringen på omvägar påverka nationalinkomsten
            i negativ riktning. Om exempelvis luftföroreningarna ökar, påverkar
            detta efter en tid hälsotillståndet hos människorna och an- talet
            sjukdagar stiger. Detta leder i sin tur till minskad produktion,
            vilket sätter spår i beräkningarna. Genom att vi tär på naturkapitalet,
            som är grun- den för hela vår existens, har vi fjärmat oss från
            den optimala välfärdsut- vecklingen. Om löntagarna avstår från
            ökade löneförmåner och i stället satsar på ökad fritid, kommer
            detta att påverka nationalinkomsten i negativ riktning, om inte
            produktiviteten samtidigt ökar. Ingen torde dock kunna bestrida
            att förlängd fritid är att betrakta som en stegring av välfärden.
            Hade den inte varit det, hade naturligtvis aldrig de anställda
            krävt längre fritid. Sålunda kan faktorer som upplevs som stimulerande
            av människorna leda till helt missvisande förändringar i nationalinkomsten.
            Där krav på effektivitet och högt tempo leder till fysiska och
            psykiska sjukdomar, påverkar nationalinkomsten dels i negativ
            riktning genom att människornas produktiva insats minskar, dels
            i positiv riktning i de fall de blir föremål för vårdåtgärder.
            Förlust av hälsa, vilket naturligtvis också är en försämring av
            vederbörandes välfärd, påverkar således nationalinkomsten på ett
            mycket irrationellt sätt. Ett fall där nationalinkomstberäkningarna
            ger en klart missvisande bild är resorna mellan arbetsplats och
            bostad. Ju längre och kostsammare dessa är, desto större ökning
            av nationalinkomsten ger de. En mängd andra negativa konsekvenser
            av den snabba urbaniseringen och glesbygdens avfolkning på- verkar
            beräkningarna i en riktning som avviker från de kvalitativa bedöm-
            ningarna. Då man vill jämföra välfärdsnivån i olika länder använder
            man ofta per capita-inkomsten som mätare. Detta är förenat med
            allvarliga felrisker. Som nämnts tidigare ingår inte natura- och
            byteshushållningen i beräkningarna. I industriländerna har denna
            hushållningsform ganska ringa betydelse, me- dan förhållandet
            är det motsatta i utvecklingsländerna. Det ligger en stor fara
            i att utvecklingsländerna ensidigt inriktar sig på att höja nationalin-
            komsten, varvid dessa riskerar att upprepa industriländernas misstag
            att för- störa omistliga kultur- och naturvärden. En annan allvarlig
            brist består däri att per capita-inkomsten inte ger någon bild
            av fördelningsförhållan- dena inom landet. Ett fåtal höginkomsttagare
            kan påverka siffrorna så att de ger ett intryck av betydligt högre
            välfärd än som är med sanningen
          </p>
          <pb facs="riksdagen-motions-pdf/data/1970/mot_1970__ak__1129/mot_1970__ak__1129-003.pdf"/>
          <fw xml:id="i-N9E5rfnXSByKZ5egq6F9XJ">
            12 Motion i Andra kammaren, nr 1129 år 1970
          </fw>
          <p xml:id="i-7geKAmYLouRApwREhRLcjB">
            överensstämmande. Exempelvis kan nämnas att den högsta per capita-in-
            komsten i världen har Kuwait med 17 000 kr. medan USA har 15 000
            kr. och Sverige 10 500 kr. Vid en objektiv bedömning av levnadsstandarden
            i nämnda länder torde anledningen att sätta Kuwait på första plats
            vara obefintlig. "Av de anförda exemplen torde det framgå att
            nationalinkomsten är en dålig mätare på välfärden i ett land.
            Trots detta har dessa beräkningar till- låtits påverka många beslut
            om människornas välfärd. Enligt vår mening är det ytterst angeläget
            att få till stånd en statistik som på ett mer rättvisande sätt
            speglar de faktiska förhållandena och som tar hänsyn inte bara
            till ekonomiska faktorer utan också kan påverkas av kvali- tativa
            bedömningar. Uppgiften är svår men inte olöslig. Ett flertal förslag
            finns redan om hur man kan åstadkomma en bättre välfärdsmätare.
            Genom att upprätta en social försörjningsbalans vid sidan av nationalräkenskaperna
            skulle man få möjlighet att göra riktigare bedömningar av de sociala
            konsekvenser olika åtgärder kan ha. Om man planmässigt genomför
            plus- och minus- beräkningar för sociala faktorer, skulle man
            få möjlighet att på ett tidigt stadium upptäcka nackdelar med
            de tilltänkta åtgärderna. En annan möjlighet är att prissätta
            alla nyttigheter och andra faktorer som påverkar välfärden i positiv
            eller negativ riktning från kvalitativ syn- punkt. En sådan prissättning
            torde vara möjlig i betydligt större utsträck- ning än vad som
            nu är vanligt. Då man inte kan använda sig av ett mark- nadsbestämt
            pris, bör det gå att utnyttja ett s.k. alternativpris, d.v.s.
            det pris man är villig betala för att slippa avstå från nyttigheterna.
            Inom den företagsekonomiska forskningen pågår arbete med att få
            fram instrument för att mäta företagens mänskliga tillgångar.
            Man försöker värdera sådana faktorer som trivsel i arbetet och
            relationerna mellan olika personalkate- gorier. Detta arbete bör
            delvis kunna utnyttjas också på det nationella planet. För att
            kunna föra en politik som tar sikte på en optimal välfärdsutveck-
            ling, som kommer alla till del, är det nödvändigt med nya och
            komplette- rande mått för att mäta välfärden. Allt starkare krav
            ställs numera på planeringsåtgärder av olika slag. På läns- och
            kommunplanet pågår redan en livlig planeringsverksamhet, och på
            det nationella planet har arbetet med en fysisk riksplanering
            igångsatts. Det torde vara ställt utom allt tvivel att de nuvarande
            välfärdsmåtten inte utan betydande svårigheter kan begagnas i
            planeringsarbetet. Den ekonomiska tillväxttaktens betydelse för
            välfärdsutveckling överdrivs, medan andra: faktorer som av :de
            enskilda in- dividerna värderas positivt inte kan mätas. Detta
            kan naturligtvis leda: till allvarliga felbedömningar, och åtgärder
            kan igångsättas som står i strid mot de intressen som människorna
            har. Ett välfärdsbegrepp som också tar hänsyn till sådana faktorer
            som trygghet, jämlikhet, hälsa, god boendemiljö, tillgången till
            ren luft, rent vatten och orörd natur, stress och socialt tryck
            m. m. måste ligga till grund för en framåtsyftande samhällsplanering:
          </p>
          <pb facs="riksdagen-motions-pdf/data/1970/mot_1970__ak__1129/mot_1970__ak__1129-004.pdf"/>
          <fw xml:id="i-ByoLGSdfQf2jHvsMCJWF2w">
            Motioner i Andra kammaren, nr 1129—1130 år 1970 13
          </fw>
          <p xml:id="i-BJJ67fW7ehyCxLuzv5fzDk">
            Även om man bara kan komma fram till överslagsberäkningar för
            vissa välfärdskomponenter, måste detta betraktas som ett viktigt
            framsteg. Unge- färliga mått är bättre än att betydelsefulla sammanhang
            helt förbises. Behovet av nya välfärdsmått har kommit att uppmärksammas
            alltmer i den aktuella samhällsdebatten. Vissa projekt pågår redan,
            och det är vik- tigt att dessa påskyndas så att resultaten kan
            användas i det omfattande planeringsarbete som pågår på riks-,
            regional- och lokalnivå. Med hänvisning till vad som ovan anförts
            hemställes, att riksdagen i skrivelse till Kungl. Maj:t måtte
            hemställa om skyndsamma åtgärder för att få till stånd en mer
            rätt- visande redovisning av den faktiska ekonomiska utveckling-
            en, varvid de hittills negligerade välfärdskomponenterna, t. ex.
            god miljö och god hälsa, får påverka det redovisade totala resultatet.
          </p>
          <p xml:id="i-XPaoGXADDMYtuVwQu3D18B" type="date">
            Stockholm den 28 januari 1970
          </p>
          <p xml:id="i-WFFSqW3SyvAgRrB62piYZW">
            Einar Larsson (cp) Thorbjörn Fälldin (cp) P. O. Sundman (cp)
            i Borrby Arne Magnusson (cp) Rune Gustavsson (cp) i Nennesholm
            i Alvesta Nr 1130
          </p>
          <p xml:id="i-8e3waJdcHShcdzbeDK6Wy1">
            Av herr Larsson i Umeå m. fl., om anläggande av en rekreations-
            ort i Vindelådalen.
          </p>
          <p xml:id="i-HcXNMXgBZ7ePL48QtDNRBD">
            (Lika lydande med motion nr 976 i Första kammaren) Stockholm
            den 28 januari 1970
          </p>
          <p xml:id="i-HgYKSVsgUAWq6AyWcQHG6Z">
            Sigvard Larsson (fp) Jan-Ivan Nilsson (cp) Tore Nilsson (m) i
            Umeå i Tvärålund i Agnäs
          </p>
        </div>
      </div>
    </body>
  </text>
</TEI>
