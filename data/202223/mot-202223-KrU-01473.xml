<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KrU-01473">
  <teiHeader>
    <fileDesc>
      <titleStmt>
        <title>En lagstadgad kulturskola</title>
        <author corresp="i-PAgTpr3nkZRPEoiqjPKQAf">av Amanda Lind m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1473 av Amanda Lind m.fl. (MP)</title>
          <idno type="rdwebb">HA021473</idno>
          <rs type="number">1473</rs>
          <orgName type="comitteeAbbreviation">KrU</orgName>
          <ref type="dokument_url_text">https://data.riksdagen.se/dokument/HA021473/text</ref>
          <ref type="dokument_url_html">https://data.riksdagen.se/dokument/HA021473</ref>
          <ref type="dokumentstatus_url_xml">https://data.riksdagen.se/dokumentstatus/HA021473</ref>
          <ref type="pdf">https://data.riksdagen.se/fil/103771A8-2937-45D2-8962-A5275375287A</ref>
          <ref type="docx">https://data.riksdagen.se/fil/FDBB7D79-9B23-4CF3-A076-A648359BDF42</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAgTpr3nkZRPEoiqjPKQAf</idno>
            <name>Amanda Lind</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4PGZA2xXEFy47VEbSsFDGh" type="signed"/>
        <correspContext corresp="i-4PGZA2xXEFy47VEbSsFDGh">
          <note type="signatory" corresp="i-PAgTpr3nkZRPEoiqjPKQAf"/>
          <note type="signatory" corresp="i-4K631U2FyQthafuME3cNGX"/>
          <note type="signatory" corresp="i-9Hwwz2RnQnrJTjSv8uVmaM"/>
        </correspContext>
        <correspAction xml:id="i-AzWKhjnFi3VxVAS6NmpiEU" type="submitted">
          <date when="2022-11-22"/>
          <time when="17:17:21"/>
        </correspAction>
        <correspAction xml:id="i-GEB4BLNntu1dhySrQtVjJA" type="reviewed">
          <date when="2022-11-23"/>
          <time when="11:59:31"/>
        </correspAction>
        <correspAction xml:id="i-NpCBMmz9ZU86isUUdK73dL" type="referred">
          <date when="2022-12-01"/>
        </correspAction>
        <correspAction xml:id="i-G14Sr7BbTsWu6AV6PZr8FP" type="assigned">
          <date when="2023-09-20"/>
          <time when="10:58:01"/>
        </correspAction>
        <correspContext corresp="i-G14Sr7BbTsWu6AV6PZr8FP">
          <ref type="assignedTo">Kulturutskottet</ref>
        </correspContext>
        <correspAction xml:id="i-7HDFqvV721bcnfLPUtqTWV" type="behandlas_i"/>
        <correspContext corresp="i-7HDFqvV721bcnfLPUtqTWV">
          <ref type="uppgift">2022/23:KrU1</ref>
          <ref type="ref_dok_id">HA01KrU1</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU1</ref>
          <ref type="ref_dok_titel">Utgiftsområde 17 Kultur, medier, trossamfund och fritid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NPqGUhCvJPUgw4bGfm4ciL" type="behandlas_i"/>
        <correspContext corresp="i-NPqGUhCvJPUgw4bGfm4ciL">
          <ref type="uppgift">2022/23:KrU3</ref>
          <ref type="ref_dok_id">HA01KrU3</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KrU3</ref>
          <ref type="ref_dok_titel">Kultur och fritid för barn och unga</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-28ePH1JwC7wyUrUoL677EM" type="behandlas_i"/>
        <correspContext corresp="i-28ePH1JwC7wyUrUoL677EM">
          <ref type="uppgift">2022/23:UbU5</ref>
          <ref type="ref_dok_id">HA01UbU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UbU5</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FAB9XbFv3dEXpxorpjW81y" type="motHeader">
        <div xml:id="i-7155PyZ8qAnvV9xZ9xHUpT" type="motTitle">
          Motion till riksdagen 2022/23:1473 av Amanda Lind m.fl. (MP)
          En lagstadgad kulturskola
        </div>
      </div>
      <div xml:id="i-P6gVVxReJwaMK5HqYwjQHL" type="motBody">
        <div xml:id="i-AvjzuBU1Z9AE3XqUNNNpVR" type="motProposal" subtype="förslag">
          <head xml:id="i-FiATYYhnodw77thFogWdu1">
            Förslag till riksdagsbeslut
          </head>
          <list xml:id="i-9YS3MTPw5asSbLe8UyuQCZ">
            <item xml:id="i-NYdKvkeUxX874gaEugJfoV" sortKey="Yrkande 1">
              Riksdagen ställer sig bakom det som anförs i motionen om att
              lagstadga kulturskolan och tillkännager detta för regeringen.
            </item>
          </list>
          <list xml:id="i-GG5ZQ8fkYQX97AgdU7CAcp">
            <item xml:id="i-DiZTHU9VyJ6sfFaWLTjXL1" sortKey="Yrkande 2">
              Riksdagen ställer sig bakom det som anförs i motionen om behovet
              av att stärka och vidareutveckla det statliga stödet till kulturskolan
              och tillkännager detta för regeringen.
            </item>
          </list>
          <list xml:id="i-N39P7jEP6LzTzD7e2LXags">
            <item xml:id="i-CjVMFLfup9kjm53TVqfm6C" sortKey="Yrkande 3">
              Riksdagen ställer sig bakom det som anförs i motionen om att
              skapa bättre förutsättningar för kulturskolan att erbjuda sina
              elever möjlighet att satsa på sitt skapande, och detta tillkännager
              riksdagen för regeringen.
            </item>
          </list>
          <list xml:id="i-TjSoDDqFvYXAKq8dtz9qZU">
            <item xml:id="i-GQgvkySMo7WG4ispfH6iGa" sortKey="Yrkande 4">
              Riksdagen ställer sig bakom det som anförs i motionen om att
              kulturskolan ska vara tillgänglig för alla barn och unga, och
              detta tillkännager riksdagen för regeringen.
            </item>
          </list>
          <list xml:id="i-PamhUdtbW3SZwUDJzfkLxh">
            <item xml:id="i-JGwHcX462bS9wCEn31gxER" sortKey="Yrkande 5">
              Riksdagen ställer sig bakom det som anförs i motionen om att
              vidare undersöka frågan om mer flexibilitet för kulturskola under
              skoltid och tillkännager detta för regeringen.
            </item>
          </list>
        </div>
        <div xml:id="i-AaNfwfGh6EoDSey5jHQEPP" type="motContent">
          <head xml:id="i-HUWmAJVr4EJ1tq1j3Hurax" type="h1">
            Motivering
          </head>
          <p xml:id="i-VD5C2TLqrEoJLKxJfuJfqV">
            Till den kommunala kulturskolan går varje vecka tiotusentals
            barn och unga och får möjlighet att stå på scen, lära sig spela
            ett instrument eller ägna sig åt dans, teater eller annan sorts
            kultur. Utöver att utveckla barn och ungas estetiska förmågor,
            bidrar utövandet av kultur till intellektuell och social utveckling.
            Det har visat sig att deltagande i kulturskolans verksamhet starkt
            korrelerar med framgångar i den vanliga skolans undervisning.
            Ungas möjlighet att utöva kultur är också bra för psykisk och
            fysisk hälsa och välbefinnande.
          </p>
          <p xml:id="i-Agbd6puXhnxt94qgWFJSjc">
            Att möjliggöra en tillgänglig kulturskola för barn i alla Sveriges
            kommuner är en fråga om jämlikhet och demokrati. Den ökade kulturella
            och konstnärliga bildning som kulturskolan bidrar till är en tillgång
            för samhället som helhet och varje enskild elev som får upptäcka
            och utveckla sina skapande förmågor. Sedan FN:s konvention om
            barnets rättigheter (barnkonventionen) blev svensk lag, kan det
            också argumenteras för att Sverige är skyldiga att främja, uppmuntra
            och tillhandahålla kulturell verksamhet i enlighet med artikel
            31 i konventionen.
          </p>
          <p xml:id="i-7Bs5Ydf7TXuv6jEZGbFiPc">
            För Miljöpartiet är det självklart att den nationella politiken
            ska bidra till att främja kulturskolans verksamhet. Kulturskolan,
            som i många kommuner bär upp det lokala kulturlivet genom sin
            verksamhet, måste få stöd för att fortsatt kunna lägga grunden
            för hela Sveriges kulturliv. Inte sällan tillskrivs kulturskolan
            en avgörande roll för att det framgångsrika svenska musikundret
            har kunnat växa fram. Om vi på allvar värnar detta musikunder
            och dess betydelse för såväl enskilda som samhället i stort, är
            det dags att vi på allvar ger den kommunala kulturskolan mer stöd.
          </p>
          <head xml:id="i-4ma42FfC3f6YUK7UYXssj6" type="h1">
            En lagstadgad kulturskola
          </head>
          <p xml:id="i-HNT8Aax6PfQnFTXKBZE5sT">
            För Miljöpartiet är det viktigt med ett långsiktigt och förutsägbart
            skydd av den kommunala kulturskolan. Vi vill inrätta en kulturskolelag
            för att säkra ökad kvalitet och breddat utbud i kulturskolan.
            Med en lagreglerad kulturskola skulle den vinna status som skolform
            och tillgängliggöras för fler barn. En ramlag, i likhet med bibliotekslagen,
            skulle kunna tydliggöra ett antal grundläggande krav som möjliggör
            nationell likvärdig­het och utveckling men som låter kommunerna
            vara fria att utforma verksamheten med utgångspunkt i lokala förhållanden.
            En reglering skulle också kunna fastslå övergripande mål för kulturskolan,
            frågan om skolplikt och deltagande i kulturskoleverksamhet samt
            ett tak för deltagaravgifter. Även behörighetsregler för lärarna
            skulle kunna formuleras, vilket skulle göra att musikhögskolorna
            åter kan ge utbildningar till musiklärare i instrument och ensemble
            vilket i sin tur skulle öka tillgången på utbildade musiklärare
            även i grund- och gymnasieskolan. Med andra ord kan en lagstadgad
            kulturskola bidra till att skapa mer attraktiva tjänster, men
            också skapa en bättre arbetssituation för kulturskolelärarna.
            Samverkan mellan kommuner skulle också kunna utvecklas.
          </p>
          <p xml:id="i-2trqouWNXbztKAq5bfmb5C">
            I dagsläget skyddas kommunernas kulturskoleverksamhet inte av
            någon nationell reglering eller lagstiftning, vilket gör att den
            kan prioriteras bort om exempelvis kommunens ekonomi är svag.
            Detta utgör ett uppenbart hot mot kommunernas kultur­skoleverksamhet
            som redan står inför en rad utmaningar, bland annat på grund av
            utmaningar i att rekrytera behöriga lärare och svårigheten att
            nå nya grupper. Den nya regeringen och Sverigedemokraternas budget
            med kraftigt minskade anslag till kultur­skolan, kommer ytterligare
            att försvåra situationen för Sveriges kulturskolor.
          </p>
          <p xml:id="i-FZxhzfPNCE3WgKgVE258x8">
            I övriga Norden finns lagstadgade krav på att erbjuda kulturskolor
            och med detta krav följer ett statligt stöd. Bara i Sverige saknas
            en sådan statlig reglering. I och med att kulturskolan har stor
            betydelse inte bara för enskilda barn och unga, utan också för
            bildningen i samhället, utgör kulturskolans verksamhet en nationell
            angelägenhet. Att lagstadga kulturskolan bör därför prioriteras.
          </p>
          <head xml:id="i-EUWhR9PW4EY2JByEqKKnNf" type="h1">
            Värna och stärk det statliga kulturskolestödet
          </head>
          <p xml:id="i-3BHWWuEfW8EAP38WH8dtn2">
            Miljöpartiet har alltid prioriterat ungas kultur. I regering
            införde vi ett nationellt mål för den kommunala kulturskolan i
            syfte att tydliggöra de stora värden som finns i kultur­skolan,
            vilka staten genom sina insatser kan bidra till att bevara och
            utveckla. Det nationella målet syftar bland annat till att skapa
            bättre förutsättningar för den kommunala kulturskolan att nå fler
            barn och unga. Miljöpartiet inrättade ett nationellt kulturskole­centrum,
            satsade på utbildning av kulturskolelärare samt inrättade ett
            nationellt kultur­skolestöd som huvudsakligen legat på 100 miljoner
            kronor per år men som vi höjde till 200 miljoner kronor 2021–2022.
            Med den förstärkningen kunde kulturskolan bredda och fördjupa
            sitt utbud och därmed få möjlighet att nå fler unga. Mellan 60
            och 70 procent av kulturskolorna menade att elevantalet ökade
            med hjälp av stödet, där bland annat uppsökande verksamhet är
            en vanlig metod för kulturskolorna att nå nya mål­grupper. Till
            exempel kunde kulturskolorna locka fler elever från områden med
            inget eller lågt deltagande i kulturskolorna, barn med funktionsnedsättningar,
            nyanlända och tonåringar.
          </p>
          <p xml:id="i-K4V1njTkaPzYvWqwHp2k7v">
            Nu finns en rad statliga åtgärder med syftet att stötta kommunerna
            i deras kultur­skoleverksamhet. Men reformen har inte varit utan
            motstånd – när Moderaterna och Kristdemokraterna med stöd av Sverigedemokraterna
            fick bestämma statens budget inför 2019 tog de bort hela statens
            stöd till kulturskolorna. I budgeten för 2023 valde regeringen
            att inte förlänga kulturskolebidraget på den högre nivån och för
            2024 är anslaget helt borttaget. Det är djupt olyckligt att inte
            ge större långsiktighet till landets kulturskolor och att inte
            värna detta viktiga och uppskattade stöd.
          </p>
          <p xml:id="i-MtugyvP5YiQzM7N9vVnCYq">
            Vi ser att det krävs fortsatta insatser för att främja kulturskolan.
            Det krävs utökade initiativ för att nå nya grupper som kanske
            inte annars skulle söka sig till kulturskolan samt satsningar
            på verksamheter i glesbygd. Även talangutveckling och samverkan
            mellan flera kommuner är områden som kan utvecklas ytterligare.
            Efter pandemin och nu när vi går in i en lågkonjunktur där kommunernas
            ekonomi förutses bli svårare, är det av största vikt med en offensiv
            nationell kulturskolepolitik. Politiken måste stödja alla barns
            möjlighet att både upptäcka och utveckla sin kreativitet och se
            till att kultur­skolan verkligen ska finnas för alla barn, i hela
            landet. Som ett nästa steg vill vi stärka och permanenta det nationella
            stödet till kulturskolan samt se över riktlinjerna för stödet
            så att det utformas på bästa sätt för att mer långsiktigt kunna
            stötta landets kulturskole­verksamhet. Att permanenta stödet var
            också ett förslag som utredningen Från kris till kraft. Återstart
            för kulturen (SOU 2021:77) presenterade förra året. Utredningen
            ansåg även att regeringen borde tillsätta en utredning för att
            undersöka hur statliga insatser kan främja en jämlik tillgång
            till kulturskoleverksamhet i hela landet. På grund av de hinder
            som idag finns för utbytet mellan skolan och kulturskolan, föreslog
            utredningen också att Skolverket bör ges i uppdrag att främja
            samarbete mellan skolväsendet och kultur­aktörer.
          </p>
          <head xml:id="i-Bp9DPU5xyFCRvur2Szf3pe" type="h1">
            Kulturskolan ska ge möjlighet att satsa på sitt skapande
          </head>
          <p xml:id="i-LMuHkiJcpqiT8HjWoSyZys">
            Ytterligare en viktig funktion som kulturskolan har är att utgöra
            en språngbräda och utvecklingstrappa för alla de barn och unga
            som vill satsa mer på sitt skapande och kan tänka sig en professionell
            framtid inom kulturområdet. Kulturskolan är, tillsammans med de
            estetiska programmen på gymnasiet och folkbildningens kursverksamhet,
            fundamental för möjligheten att senare kunna söka till högre kulturutbildning.
            Kultur­skolan måste ges förutsättningar att både klara av sitt
            bredduppdrag, att nå alla barn och unga, men också att kunna ge
            talanger och de som vill satsa på sitt instrument, sin sång, sitt
            skådespelande eller sitt filmskapande goda förutsättningar till
            det. Exempelvis har regional samverkan möjliggjort olika typer
            av spetsverksamhet. Detta bör regeringen uppmärksamma och se över
            om det går att främjas ytterligare genom nationella insatser.
          </p>
          <head xml:id="i-KxqPKf893x5tQfnkMYDZHM" type="h1">
            Barns rättvisa tillgång till kultur måste prioriteras
          </head>
          <p xml:id="i-Bqqx9VGFign5kaEUJ5GGi5">
            Miljöpartiet vill se en kulturskola på likvärdiga villkor. Det
            betyder att alla barn, oavsett socioekonomisk bakgrund och regional
            hemvist, ska ha bra tillgång till kulturskola. Det ska också vara
            rimliga avgifter på undervisningen. Den nationella kulturstrategin
            ska innehålla överblick och utvärdering av kulturskolan och därmed
            utgöra en utgångspunkt för arbetet med att säkerställa en likvärdig
            kulturskola, öppen för alla. Kulturen fyller en viktig funktion
            för möten och utbyten mellan olika grupper i samhället. Därför
            är kultur­skolan viktig för att främja ett öppet och inkluderande
            samhälle.
          </p>
          <p xml:id="i-Uub4hxSj1Aeo3oT1XPze1q">
            Dock finns det en klyfta i ungas tillgång till kultur. En del
            barn har ett rikt estetiskt liv, med gott om estetiska verksamheter
            i skolan, skolbibliotek och tillgång till kultur­skola, medan
            andra har det betydligt sämre. Detta har förvärrats under pandemin.
            Barn och unga i familjer med lägre socioekonomisk status och i
            redan utsatta miljöer löper större risk än andra att drabbas negativt
            av pandemins kort- och långsiktiga effekter. Vi vet sen tidigare
            att barn och ungas kulturupplevelser i hög utsträckning påverkas
            av socio­ekonomisk bakgrund. Den nationella kulturskolepolitiken
            bör därför, även fortsättnings­vis, ha alla barns tillgång till
            kulturskola som ett viktigt fokus.
          </p>
          <p xml:id="i-JUphNM4PXZZxCWo8GdA7R">
            Ett sätt att underlätta för alla barn och unga att få enkel tillgång
            till kulturskole­undervisningen är att kunna organisera kulturskoleundervisning
            under dagtid på den skola där barnet går. Detta är inte minst
            viktigt i kommuner med stora avstånd och i socioekonomiskt utsatta
            områden. Vissa barn och unga kan inte ta del av aktiviteter på
            kvällstid av olika orsaker. Det kan bland annat vara familjens
            ekonomiska förutsättningar eller kommunens infrastruktur som gör
            att transporter till tätorten inte är möjlig efter skoldagens
            slut. Det har också betydelse för lärare. Kulturskolepedagoger
            som kan förlägga sin undervisning på dagtid undviker obekväma
            arbetstider. Arbetstider som överensstämmer med övriga lärarkåren
            gör också yrket mer attraktivt.
          </p>
          <p xml:id="i-DLzcPSqxH8Y6q2CVHf979C">
            Efter den skärpning av skollagen som gjordes för ett antal år
            sedan har möjligheterna att gå ifrån en lektion för att delta
            i kulturskolans verksamhet försvårats. Skolinspek­tionens granskning
            av Gislaveds kommun medförde att Skolverket och Kulturskole­centrum
            gjort en sammanställning för att klargöra vad som gäller för kulturskola
            under skoldagen. Barn och unga får ta del av kulturskolans individuella
            undervisning under skoldagen om den ges i direkt anslutning till
            elevens skoldag, före eller efter skoldagen börjar och slutar.
            Kulturskoleundervisningen får också ske på håltimmar och längre
            raster. Att en elev generellt och regelbundet tillåts gå ifrån
            ordinarie undervisning för att delta i en fritidsaktivitet, som
            exempelvis en individuell undervisning, är inte förenligt med
            bestämmelserna i skollagen. Även om ledighet får beviljas för
            enskilda angelägen­heter utgör regelbunden ledighet för fritidsaktiviteter
            inte exempel på sådana enskilda angelägenheter.
          </p>
          <p xml:id="i-5B3NF9srjJFt9dnaoeguY5">
            Utifrån detta ansvarar kulturskolan och skolan tillsammans för
            att skapa möjligheter för alla barn och unga så att de kan utöva
            och ta del av kultur. Skolan och kulturskolan uppmanas lägga ett
            schema som gör att de bägge inte krockar. Detta har dock visat
            sig vara en svår kombination utan att kulturskolans undervisning
            delvis går ut över lektionstid. Många kulturskolor har på grund
            av dessa svårigheter valt att helt förlägga kulturskolans verksamhet
            efter skoltid och på kvällar, vilket försvårar deltagande för
            många barn och unga.
          </p>
          <p xml:id="i-5LWkB7vd2DDy8cDvYixFEw">
            Frågan om kulturskolans möjlighet att verka inom ramen för en
            samlad skoldag är uppenbart en förutsättning för alla barns lika
            tillgång till kulturskolan, inte minst i lands- och glesbygd,
            för att fler ska hitta in i kulturskolan och för att skapa mer
            attraktiva lärartjänster. För Miljöpartiet är det viktigt att
            vi inte utarmar kulturskolan, den fyller en otroligt viktig funktion.
          </p>
          <p xml:id="i-4Yc5GsHHDQsqyeyfG3GP1F">
            Samtidigt är det viktigt att säkerställa att eleverna får sin
            garanterade undervisnings­tid i skolan. Skolan är viktig för att
            ge alla barn likvärdiga möjligheter till att lära och utvecklas
            genom livet.
          </p>
          <p xml:id="i-Qi6BcSd1J6LFYu5P7yyRat">
            Det är tydligt att vi behöver överväga nya vägar och lösningar
            framåt, och för Miljöpartiet är det viktigt att vara lyhörda frågan
            om kulturskoleundervisning på skoltid. Vi vill därför uppmana
            regeringen att se över denna fråga för att undersöka om mer flexibilitet
            kan införas för att bättre möjliggöra för barn och unga i hela
            landet att utöva kulturskola på dagtid.
          </p>
        </div>
        <div xml:id="i-Bsce7VKZzqxhTA3CfFdW5D" type="motSignatures">
          <list xml:id="i-A1WCULnzTq4Tv3hwgnsXBH">
            <item xml:id="i-E7rNk8LjG7bYqYaP8NmYPz" who="i-PAgTpr3nkZRPEoiqjPKQAf">
              Amanda Lind (MP)
            </item>
            <item xml:id="i-UnNFJVDjw4RKA984dTXFoz" who="i-4K631U2FyQthafuME3cNGX">
              Janine Alm Ericson (MP)
            </item>
            <item xml:id="i-6WyCAd7YmmhmLMHZFxd2Wy" who="i-9Hwwz2RnQnrJTjSv8uVmaM">
              Camilla Hansén (MP)
            </item>
          </list>
        </div>
      </div>
    </body>
  </text>
</TEI>
