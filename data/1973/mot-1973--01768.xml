<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01768">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition 1973:45 med förslag om allmän 
tandvårdsförsäkring, m. m.</title>
        <author>av herr Nordgren m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition 1973:45 med förslag om allmän 
tandvårdsförsäkring, m. m.</title>
          <idno type="rdwebb">FW021768</idno>
          <rs type="number">1768</rs>
          <ref type="dokument_url_text">http://data.riksdagen.se/dokument/FW021768/text</ref>
          <ref type="dokument_url_html">http://data.riksdagen.se/dokument/FW021768</ref>
          <ref type="dokumentstatus_url_xml">http://data.riksdagen.se/dokumentstatus/FW021768</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BTQHo9TKPt4psovBo1HK4X</idno>
            <name>HANS NORDGREN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-TPFPkNeAnPLVG6gbmTwyFe</idno>
            <name>GUNNAR OSKARSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FYyRXPgwp22BpTRV76t6ga</idno>
            <name>FILIP W. FRIDOLFSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3npVDfunUk7MadmUsRpVFY" type="signed"/>
        <correspContext corresp="i-3npVDfunUk7MadmUsRpVFY">
          <note type="signatory" corresp="i-BTQHo9TKPt4psovBo1HK4X"/>
          <note type="signatory" corresp="i-TPFPkNeAnPLVG6gbmTwyFe"/>
          <note type="signatory" corresp="i-FYyRXPgwp22BpTRV76t6ga"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1768/mot_1973__1768-001.pdf"/>
      <fw xml:id="i-Ra7QeYSCyzuQkf6dAVZWXE">
        Mot. 1973:1768 2
      </fw>
      <div xml:id="i-SdfML9gWG3fGdV5T7WMDVv" type="motHeader">
        <div xml:id="i-M2xqdmfgUXBmCFu4AUxpdk" type="motTitle"/>
        <div xml:id="i-9UyHoAHTDKc6pWKez5pQue" type="motSubmissionInfo"/>
      </div>
      <div xml:id="i-A5CrL7TFWvkWEDsyB5ribp" type="motBody">
        <div xml:id="i-V2Lc7JLYU35TNW3tw9AWw3">
          <p xml:id="i-ZSFhT9A8RV3gr6gzvBWdF">
            Motioner nr 1768—1777 år 1973
          </p>
          <p xml:id="i-P5HyvsesQGkyPx7rrTcvUW">
            Nr 1768
          </p>
          <p xml:id="i-TZ8zEW5Mmw6uJhTttG3a24">
            av herr Nordgren m. fl. i anledning av Kungl. Maj:ts proposition
            1973:45 med förslag om allmän tandvårdsförsäkring, m. m.
          </p>
          <p xml:id="i-3HKy9uXgJsSMyztquFegRJ">
            I Kungl. Maj:ts proposition nr 45 föreslås en allmän tandvårdsförsäk-
            ring genomförd fr.o.m. 1 januari 1974. Enligt propositionen skall
            tandvårdsförsäkringen ge ersättning för tandvård som meddelas
            av folktandvården och privatpraktiserande tandläkare, som föreslås
            bli tvångsanslutna. I propositionen föreslås en anslutningsform
            för de privatpraktiserande tandläkarna, innebärande att dessa
            knyts till försäkringskassorna direkt. Härigenom kommer såväl
            folktandvården som dessa tandläkare att finnas registrerade som
            berättigade att meddela vård enligt försäkringskassornas bestämmelser.
            De bestämmelser som föreslås i propositionen ger inte tillräckligt
            stort bidrag till tandvårdskostnaderna, de är inte neutrala till
            olika behand- lingsmetoder, de medger inte fritt val av tandläkare,
            de är inte konkurrensfrämjande och de medför lagtvång och monopolisering
            som inte oundgängligen krävs för systemets funktion. Dessa problem
            behand- las utförligt i moderata samlingspartiets partimotion
            i ärendet. I propositionen behandlas även tandteknikernas ställning
            i systemet. Enligt vår uppfattning är det av administrativa skäl
            nödvändigt att göra motsvarande registrering av de tandtekniska
            laboratorierna, som kommer att verka som underleverantörer i tandvården.
            Genom en registrering av tandtekniska laboratorier kan omedelbart
            administrativa fördelar erhållas. Om laboratorierna registreras
            hos kassor- na och hos socialstyrelsen, kan ersättning från försäkringen
            på ett enkelt sätt utbetalas till respektive laboratorium, efter
            attest av vederbörande tandläkare. Härigenom skulle tandläkarna
            med den relativt höga timdebi- teringen avlastas en administrativ
            åtgärd, vilken i stället på ett enkelt sätt skulle kunna övertas
            av försäkringskassorna. I propositionen föreslås en bindande maximitaxa
            för all behandling som en till försäkringen ansluten privatpraktiserande
            tandläkare utför. Maximitaxan är också avsedd att gälla för den
            tandvård som meddelas vid folktandvården och vid dess special-
            och anstaltspolikliniker samt även i ytterligare några sammanhang.
            För att kunna räkna fram en bindande maximitaxa har utredningen
            lagt fram ett omfattande material och har på basis härav kommit
            till vissa beräknade kostnader per tandläkartimme samt vissa beräknade
            kostnader för tandtekniska arbeten. I anslutning till undersökningen
            konstateras dock att en icke obetydlig del av de privatpraktiserande
            tandläkarna har en högre timkostnad än den på vilken tandvårdstaxan
            är grundad och att motsvarande också gällde
          </p>
          <p xml:id="i-5fTe9JEHksEt8oJutpFRiY">
            1 Riksdagen 1973. 3 saml. Nr 1768-1777
          </p>
          <p xml:id="i-GqZk37h8WFKWV14ExwC7Vm">
            Mot. 1973 1768-1777
          </p>
          <pb facs="riksdagen-motions-pdf/data/1973/mot_1973__1768/mot_1973__1768-002.pdf"/>
          <p xml:id="i-2ptfUpYRioofJcy2P8HBaT">
            beträffande folktandvårdens vuxentandvård. Bakgrunden till de
            högre kostnaderna anges bl. a. bero på högre omkostnader för hyra,
            personal, utbildning, utrustning etc. Mot bakgrunden av undersökningen
            föreslår propositionen att möjlig- heter öppnas för tandläkare
            till en individuell arvodesbindning. Denna skall kunna tillkomma
            tandläkare, som kan visa att de har en arvodesnivå som överstiger
            den som ligger till grund för tandvårdstaxans maximiarvo- den.
            Taxebeloppen bör i sådana fall kunna överskridas med upp till
            20 6. Som bedömning för en höjning med 5, 10, 15 respektive 20
            7 skall ligga uppgifter från 1972 beträffande arvodesnivå och
            årsarbetstid. Bakgrunden till utredningens förslag torde vara
            att man är angelägen om att till försäkringen knyta skickliga
            privattandläkare även om dessa i dag ligger på en högre arvodesnivå
            än genomsnittet. Samma resonemang måste även gälla för de tandtekniska
            laboratorierna. Den i utredningen framlagda taxan B för tandtekniska
            arbeten är resultatet av ett i genomsnitt framräknat medeltal
            på den prissättning som finns inom branschen. Det finns ett icke
            ringa antal laboratorier med utdebiterings- priser högre än i
            taxan B fastställda maximipriser och t. o. m. högre än de utarbetade
            och rekommenderade cirkapriser, som ligger minst 15 7 högre än
            de i taxan B fastslagna. Att dessa laboratorier ändå kunnat arbeta
            i den hårda konkurrensen kan t. ex. bero på att laboratorierna
            utarbetat speciella metoder, vilka underlättar för tandläkaren
            att utföra sitt slutgiltiga arbete. Ett skickligt laboratorium
            kan i intimt samarbete med tandläkaren också utföra sina arbeten
            så att eventuella ändringar och justeringar nedbringas till ett
            minimum. Det är givet att ett sådant arbete är lönsamt ur tandläkarens
            och det allmännas synvinkel även om det enskilda arbetet debiteras
            högre än vad andra laboratorier gör. Det synes oss angeläget att
            även dessa högt kvalificerade laboratorier, som eventuellt arbetar
            med högre priser än maximitaxan, på lämpligt sätt knytes till
            systemet med tandvårdsförsäkringen utan att laboratorierna behöver
            vidkännas en nedpressning av sin normala lönsamhet. De tandtekniska
            laboratorierna bör beredas samma möjlighet som tandläkar- na till
            individuell taxebindning, eljest vore systemet diskriminerande
            gentemot tandteknikerkåren. Denna individuella taxebindning bör
            be- stämmas på samma sätt som gäller beträffande tandläkare. Med
            stöd av vad som anförts hemställs att riksdagen hos Kungl. Maj:t
            uttalar att de tandtekniska laboratorierna i likhet med tandläkarna
            erhåller möjlighet till individuell taxebindning i enlighet med
            vad i motionen anförts.
          </p>
          <p xml:id="i-EVYnw5oRGgBbFRJVjUaaBM" type="date">
            Stockholm den 5 april 1973
          </p>
          <p xml:id="i-7YQJEWLH9n3kAzWK3yTMfG">
            HANS NORDGREN (m)
          </p>
          <p xml:id="i-X2yjQUThu8YdZkL5H8Ji9y">
            GUNNAR OSKARSON (m) FILIP W. FRIDOLFSSON (m) i Stockholm
          </p>
        </div>
      </div>
    </body>
  </text>
</TEI>
