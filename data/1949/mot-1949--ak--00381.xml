<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1949/mot_1949__ak__381/mot_1949__ak__381-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motioner i Andra kammaren, nr 381.
          </p>
          <p>
            Nr 381.
          </p>
          <p>
            Av herr Senander m. fl., i anledning av Kungl. Maj:ts proposition,
            nr 204, angående nya grunder för avlöningen av präster m. m.
          </p>
          <p>
            Propositionen avser betydande ökningar av lönerna för prästerskapet.
            Den sammanlagda kostnadsökningen beräknas av föredraganden till
            9,5 milj. kronor, varav 7,7 milj. kronor i löneförbättring och
            1,8 milj. kronor i pensionsförbättring. Statskontoret anser emellertid
            beräkningarna för lågt hållna och räknar upp kostnadsökningen
            vid ett genomförande av präst- lönekommitténs förslag till icke
            mindre än 11,2 milj. kronor. I förhållande till propositionens
            förslag innebära statskontorets beräkningar en kost- nadsökning
            av 10,25 milj. kronor. Förslaget betyder, att ärkebiskopen skulle
            erhålla en årsavlöning av 29 328 kronor plus 9 000 kronor i representation
            eller sammanlagt 38 328 kronor jämte fri bostad, fria möbler till
            fyra för representation avsedda rum samt tre fjärdedelar av kostnaderna
            för uppvärmning och belysning. Biskopen i Lund föreslås till en
            årsavlöning av 27 228 kronor plus 5 000 kronor i representation
            eller sammanlagt 32 228 kronor. För övriga biskopar föreslås samma
            grundlön, medan representationen värderas till 3 000 kronor, vilket
            gör en samlad årsavlöning om 30 228 kronor. För samtliga biskopar
            gälla i övrigt samma förmåner som för ärkebiskopen, d. v. s. fri
            bostad, fria möbler till representationsrummen jämte bidrag till
            tre fjärdedelar av kostnaderna för uppvärmning och belysning av
            bostaden. Det bör erinras om att biskoparna redan nu ha avsevärda
            löne- och andra förmåner. Ärkebiskopen har en årsinkomst av 30
            728 kronor plus 2000 kronor i provisoriskt representationsbidrag
            eller sammanlagt 32 728 kronor jämte i huvudsak samma förmåner
            som nu föreslås, såsom fri bostad m. m. Biskopen i Lund har en
            årsinkomst av 26 228 kronor plus 2 000 kronor i representationsbidrag
            eller sammanlagt 28 228 kronor och övriga biskopar 992 7928 kronor
            i årsavlöning plus samma representationsbidrag. Samtliga ha dessutom
            i övrigt samma förmåner som ärkebiskopen. Även för större delen
            av övriga prästmän föreslås kraftiga löneökningar. Kyrkoherdarna
            få en löneökning av upp till 2 020 kronor per år, komminist- rarna
            upp till 2480 kronor, kyrkoadjunkterna upp till 2670 kronor och
            pastorsadjunkterna genomsnittligt 1100 kronor.
          </p>
          <pb facs="riksdagen-motions-pdf/data/1949/mot_1949__ak__381/mot_1949__ak__381-002.pdf"/>
          <p>
            Motioner i Andra kammaren, nr 381. 5
          </p>
          <p>
            Dessutom tillkommer förmånen av bostäder till låga hyror. En
            kyrko- herde skall betala 3 012 kronor om året för en bostad i
            högsta klassen om 7 eller 8 rum och kök och i lägsta klassen 1332
            kronor. En komminister (6 eller 7 rum och kök) betalar respektive
            2 472 och 1080 kronor. Vi finna förslaget vara minst sagt anmärkningsvärt
            ur fiera synpunkter. Det visar en omsorg om prästerskapet och
            kyrkan, som man tycker icke borde vara så angelägen för en regering,
            representerande ett parti, som har kravet om kyrkans skiljande
            från staten på sitt program. Men alldeles bort- sett från denna
            mera principiella sida av saken förefaller det högst märk- ligt,
            att regeringen icke funnit mera trängande behov att tillfredsställa
            på det andliga livets område än att höja lönerna för de, med hänsyn
            till sina samhälleliga insatser, förut väl avlönade prästerna.
            Riksdagen behandlade nyligen åttonde huvudtiteln och kunde då
            konstatera, att åtskilliga ange- lägna behov på det kulturella
            området fått stå tillbaka i den s. k. stabilise- ringens intresse.
            Det förefaller oss, som om de 9,5—11,2 milj. kronor, som avses
            till löneförhöjningar åt prästerna, hade kunnat finna en bättre
            an- vändning. Förslaget blir emellertid än mera motbjudande, om
            det ses i belysning av den strama politik regeringen gjort sig
            till tolk för då det gäller lönerna i allmänhet. Regeringen har
            ansett det lämpligt att i olika sammanhang de- klarera nödvändigheten
            av lönestopp såsom ett viktigt led i »stabiliserings- politiken».
            Den har vägrat att ge statstjänarna en kompensation för pris-
            stegringen, som de haft laglig rätt till sedan den 1 juli 1947.
            På olika vägar och genom olika kanaler har den dessutom övat inflytande
            i syfte att göra lönestoppet effektivt på såväl det kommunala
            som privata området. Detta hindrar dock icke regeringen att framlägga
            ett förslag till löneök- ningar åt en samhällsgrupp, som mindre
            än de flesta andra är i behov därav. För vår del ha vi varit och
            äro alltjämt motståndare till lönestoppspoli- tiken. Men oberoende
            av vilken uppfattning man hyser i detta spörsmål måste det betecknas
            som ett slag i ansiktet på dem, som med eller mot sin vilja pressats
            in under lönestoppet, att regeringen, på sätt som här sker, söker
            ställa prästerskapet i en gynnad undantagsställning. Detta vårt
            omdöme påverkas icke av förklaringen, att förslaget är avsett
            att träda i tillämpning å tidpunkt, som framdeles bestämmes. Uppenbart
            är, att brådskan med att avkräva riksdagen ett principbeslut i
            saken innebär, att ikraftträdandet avses skola ske inom en snar
            framtid. Det förefaller för övrigt, som om avsikten är att genom
            principbeslutet säkerställa avlö- ningsförhöjningarna åt prästerskapet
            oberoende av hur den ekonomiska utvecklingen ter sig i framtiden
            och oavsett vilka mera angelägna behov som anmäla sig. Dessutom
            äro vi av den meningen, att det över huvud taget icke finns några
            sakliga skäl för att genomföra den äskade löneför-
          </p>
          <p>
            höjningen åt prästerskapet.
          </p>
          <pb facs="riksdagen-motions-pdf/data/1949/mot_1949__ak__381/mot_1949__ak__381-003.pdf"/>
          <p>
            Motioner i Andra kammaren, nr 381.
          </p>
          <p>
            På ovanstående grunder få vi därför hemställa,
          </p>
          <p>
            att riksdagen måtte besluta avslå Kungl. Maj:ts proposi- tion
            nr 204.
          </p>
          <p>
            Stockholm i april 1949.
          </p>
          <p>
            K. Senander.
          </p>
          <p>
            O.F. Persson Gunnar Dahlgren. Erik Karlsson.
          </p>
        </div>
      </div>
    </body>
  </text>
</TEI>
