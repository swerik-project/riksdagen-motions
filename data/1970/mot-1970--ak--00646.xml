<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00646">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__646/mot_1970__ak__646-001.pdf"/>
      <fw xml:id="i-7ZL5rJ8ySnwRJSXJ2wyCdr">
        Motion i Andra kammaren, nr 646 år 1970 13
      </fw>
      <div xml:id="i-8ebLudJTvkK5qnaxs9XpTL" type="motHeader">
        <div xml:id="i-UZ6eT5RACKYVQpqDcUx3Jc" type="motTitle"/>
        <div xml:id="i-JVJ9nJFozwHorF9Ad2EFnw" type="motSubmissionInfo"/>
      </div>
      <div xml:id="i-LB6h1bR5nb6gYEumyAbCpV" type="motBody">
        <div xml:id="i-DZU2vSX9x4r7jE6DhqbQbr">
          <p xml:id="i-KkJunKHtDVrTebfGbkoqyw">
            Nr 646
          </p>
          <p xml:id="i-Qa5aj2krnqkwyjwMpSaS4X">
            Av herrar Ahlmark och Ullsten, om krediter till Zambia. (Lika
            lydande med motion nr 566 i Första kammaren)
          </p>
          <p xml:id="i-Gr8Wy2SLTUJDx1K78kBMP3">
            Under flera år har riksdagen diskuterat den svenska u-landshjälpen
            till Zambia. Från liberalt håll har vi krävt att biståndet till
            Zambia bör kraftigt utvidgas och att detta bör markeras genom
            att Zambia blir betraktat som ett av de s. k. huvudmottagarländerna.
            Vi har också begärt att kredit- hjälp skall erbjudas Zambia på
            samma fördelaktiga villkor som kommer Tanzania till del. En ökning
            av den svenska hjälpen till Zambia — dock inte i den takt vi hade
            önskat — har nu också påbörjats, och eftersom Zambia i årets statsverksproposition
            anges som ett av de länder, dit den svenska bilaterala hjälpen
            skall koncentreras, kan konstateras att Zambia fr.o.m. i år likställes
            med de länder som tidigare betraktats som huvud- mottagarländer.
            Någon kredithjälp har emellertid inte erbjudits Zambia. Eftersom
            stödet till Zambia ännu ej på långt när nått de dimensioner som
            från politisk synpunkt är motiverade, vill vi erinra om den bakgrund
            som tecknades i våra motioner 1967 (I: 746 och II: 614), 1968
            (I: 863 och II: 1125) och 1969 (1: 305 och II: 290).
          </p>
          <p xml:id="i-GBMDjWYhHZVSjot9Vavm9C">
            I flera riksdagsdebatter om den sydafrikanska apartheidpolitiken
            har regeringen hävdat att en av de viktigaste åtgärder som kan
            vidtas från svensk sida är att effektivt stödja de självständiga
            nya afrikanska staterna. Dessa saknar inte bara förvaltningserfarenhet
            utan också kapital och nöd- vändig expertis. Samtidigt ställs
            de inför jättelika problem. De vill utveckla sin ekonomi, bygga
            skolor och sjukhus och skapa administrativ och poli- tisk stabilitet.
            Och de politiska problemen radar upp sig, förvärrade av återverkningarna
            från Sydafrika- och Rhodesiakonflikten. Till detta kom- mer att
            man i det nya Afrika på ett helt annat sätt än i Asien och Latin-
            amerika måste börja från början — ekonomiskt, administrativt och
            poli- tiskt. Slutsatsen måste därför bli att det är nödvändigt
            att industriländerna, däribland Sverige, ger de nya staterna i
            Afrika en omfattande utvecklings- hjälp. Det är därför glädjande
            att Sverige kommer att starta biståndsprogram för Lesotho (Basutoland),
            Botswana (Bechuanaland) och Swaziland och att man från svensk
            sida lovat att ge Sydvästafrika hjälp när det en gång blir fritt.
            Men för inget land i Afrika finnes i dag så starka politiska skäl
            för svensk hjälp som till Zambia. Zambia och dess president, Kenneth
            Kaunda, har i dag genom landets utsatta läge i Rhodesia-konflikten
            blivit en symbol för självständighetssträvandena i hela södra
            Afrika. Ett stöd till Zambia från svensk sida skulle därigenom
            få symbolisk kraft och sam-
          </p>
          <pb facs="riksdagen-motions-pdf/data/1970/mot_1970__ak__646/mot_1970__ak__646-002.pdf"/>
          <fw xml:id="i-SuFFDgHFi3iD1WRPLv6ZU6">
            14 Motion i Andra kammaren, nr 646 år 1970
          </fw>
          <p xml:id="i-As66JmpHoGeaCbbjz1oTPb">
            tidigt kunna bidraga till att inom ett för Afrikas framtid avgörande
            om- råde ge stadga åt det nya, självständiga Afrika.
          </p>
          <p xml:id="i-Vc1PaSoNrytxxxJu58XWme">
            Zambias politiska situation
          </p>
          <p xml:id="i-WnqiKgYmohMsZEy3PjnnqA">
            Raskonflikten i Sydafrika och den politiska oron i hela södra
            Afrika kommer av alla tecken att döma att fortsätta länge än.
            Rhodesia-kon- flikten är nu den politiskt viktigaste frågan och
            där har Zambia hittills fått bära den största bördan. Solidariskt
            med de av Storbritannien och FN rekommenderade bojkottåtgärderna
            har Zambia försökt att skära ned sin import från Rhodesia, vilken
            hittills varit av dominerande betydelse för Zambias ekonomi och
            handel. Man har också försökt att omdirigera sin ex- port, inklusive
            den för landets ekonomi helt avgörande kopparexporten, för att
            kunna nå havet utan att passera Rhodesia. Detta har endast lyckats
            till en mindre del därför att de alternativa utförselvägarna har
            en mycket mera begränsad kapacitet. — — — Zambia och dess regering
            har ej heller något stöd på nära håll. Landet är omgivet av länder,
            som är fientliga till det fria Afrika (Rhodesia, de portugisiska
            kolonierna Angola och Mozambique samt det av Sydafrika besatta
            Sydvästafrika) eller svaga och präglade av politisk instabilitet
            (Botswana, Kongo-Kinshasa och Malawi). Den enda grannstat som
            Zam- bias regering känner att man helt och fullt kan lita på är
            Tanzania. Det är också därför man vill definitivt lösgöra sin
            ekonomi från dess hårda bundenhet med Sydafrika och Rhodesia och
            i stället knyta an till Östafrika, bl. a. i form av en gemensam
            ekonomisk marknad. Det är i det mera lång- siktiga perspektivet
            som man får se Zambias ansträngningar att skaffa sig nya utförsel-
            och införselvägar via Tanzania till havet.
          </p>
          <p xml:id="i-VoewPurcyngaxMLPNGXKZT">
            Sverige och Zambia
          </p>
          <p xml:id="i-2ysd5W8QjPuDWxYCKxXo3c">
            För Sveriges del finns det speciella skäl att bistå Zambia. Förhopp-
            ningarna att få svensk hjälp var mycket höga när Zambia fick självstän-
            dighet 1964, bl. a. med anledning av att den s.k. Rhodesia-insamlingen
            i Sverige hade givit regeringspartiet UNIF en god hjälp redan
            före självstän- digheten. Zambias ledare sympatiserar vidare med
            vår alliansfria utrikes- politik och de idéer som inspirerat uppbyggnaden
            av vår sociala och eko- nomiska politik.
          </p>
          <p xml:id="i-VkjsoudfkueuUg3jLd8Mhv">
            Denna beskrivning, liksom skälen att bistå Zambia, har fortfarande
            samma giltighet. Zambia och dess regering har visat sin vilja
            att snabbt komma till rätta med problemen. Sedan självständigheten
            har man intro- ducerat ett ambitiöst program för sociala och ekonomiska
            reformer och gjort en satsning på undervisningens utbyggnad som
            i få jämförbara län- der. Medelinkomsten per invånare har också
            stigit till 300 USA-dollar per år. Trycket på Zambia och dess
            ekonomi är emellertid hårt till följd av Rhodesiablockaden och
            tvingar landet till en fortsatt omorientering av dess ekonomi
            — också import och export — mot Östafrika. Detta har medfört mycket
            stora investeringskostnader av infrastrukturkaraktär, som annars
            inte skulle varit lika nödvändiga: kraftverksbyggen, öppnande
            av egna kolgruvor, ökade satsningar på vägbyggen och flygtransport,
            på den pipe-line som säkrar oljetillförseln från Dar-es-Salaam
            och inte minst
          </p>
          <pb facs="riksdagen-motions-pdf/data/1970/mot_1970__ak__646/mot_1970__ak__646-003.pdf"/>
          <fw xml:id="i-X7PQAcxWgRtLUnZnidYk9N">
            Motion i Andra kammaren, nr 646 år 1970 15
          </fw>
          <p xml:id="i-6q6TfBxzLzdGPjKGkN5Yzq">
            på den jätteinvestering i det länge planerade järnvägsprojektet
            mellan Copperbelt och Dar-es-Salaam, som nu beslutats. Professor
            H. A. Turner från Cambridge som nyligen studerat Zambias ekonomi
            och lönepolitik på uppdrag av ILO beskriver konsekvenserna av
            Rhodesiakrisen så här (sept. 1969):
          </p>
          <p xml:id="i-4M2gEaZBJWyscVfa9ksqLA">
            Speciellt sedan 1966 har Zambias ekonomi fått uppleva flera allvarliga
            svårigheter som har sitt ursprung i den nuvarande Rhodesisaregimens
            ensidiga självständighetsdeklaration liksom i de fientliga relationer
            som Zambia har till sina grannar i söder och väster. Eftersom
            Zambia inte når ut till havet och de viktigaste kommunikationslinjerna
            tidigare gick genom dessa länder har man måst omorientera transporten
            både för väsentliga för- nödenheter och för exporten, samtidigt
            som Zambias samverkan i de ekonomiska sanktionerna gentemot Rhodesias
            nuvarande regim har på- tvingat dess ekonomi dyrbara program för
            att substituera import som ti- digare kom söderifrån. Detta har
            lett till ansenliga kostnadsökningar och Zambias ekonomi har alltså
            upprätthållits trots mycket allvarliga svårig- heter, som utrikespolitiska
            fakta och händelser tvingat på landet.
          </p>
          <p xml:id="i-Piv4BEXKAX8yscR3gbecRz">
            Hittills har endast den allra mest nödvändiga satsningen på förbättrade
            kommunikationer med grannländerna Tanzania och Malawi kunnat göras.
            Arbetet pågår med the Great North Road på den tanzanianska sidan
            (på Zambias sida är man färdig) och också med resterande delar
            av the Great East Road som utgör Zambias andra väsentliga förbindelselänk
            med havet österut. Ett intressant projekt är också den väg som
            planeras söderut för att sammanbinda Botswana med Zambia. Denna
            väg skall gå genom Barotseland och passera det område där Zambia
            och Botswana har gemen- sam gräns. Den skulle kunna få en mycket
            stor politisk betydelse, eftersom den skulle minska Botswanas
            beroende av Sydafrika. Det är allmänt be- kant att president Kaunda
            och Zambias regering fäster stor vikt vid att ett dylikt praktiskt
            närmande mellan Botswana och Zambia kan ske. För den framtida
            utvecklingen i hela södra Afrika är det därför av yttersta vikt
            att Zambia, som i dag är det fria Afrikas viktigaste utpost i
            söder, ges vid- gade ekonomiska resurser. Trots att den ekonomiska
            utvecklingen i Zambia sedan 1964 varit im- ponerande blir det
            allt klarare att landet behöver ett starkt stöd från vänskapligt
            sinnade nationer för att kunna upprätthålla sin höga utveck- lingstakt.
            Professor Turner konstaterar därför att de stora löneökning- arna
            under senare år medfört tendenser till inflation och problem i
            fråga om både sysselsättningen och utrikeshandeln. Till detta
            fogar han konstaterandet att produktiviteten per anställd minskat
            med inte mindre än 20 7 sedan 1965. Till stor del kan detta antas
            bero på den svåra utrikes- politiska situation som här beskrivits.
            Andra orsaker är troligen en viss överansträngning av de ekonomiska
            resurserna och en påtaglig brist på tekniker, administratörer
            och annan välutbildad arbetskraft. President Kaunda har visat
            sig mycket oroad av denna situation. Han
          </p>
          <pb facs="riksdagen-motions-pdf/data/1970/mot_1970__ak__646/mot_1970__ak__646-004.pdf"/>
          <fw xml:id="i-8W2D8isLvvFhZJpG2bxYqi">
            16 Motion i Andra kammaren, nr 646 år 1970
          </fw>
          <p xml:id="i-9eNfS73FFKwvo3HtjjdkjP">
            är väl medveten om att de senaste årens utvecklings- och investeringstakt
            vilar på en högst osäker grund: de höga priserna på koppar, som
            i dag ger Zambia 90—95 Z av dess totala exportinkomster. Den 12
            december 1969 sade Kaunda inför UNIP:s partikonvent i Kitwe: Den
            stora faran är att vi kanske inte inser den paradox som vi lever
            med i vårt eget hus: att vi kanske inte har förmåga att erkänna
            att det väl- stånd som vi fått lära känna i bästa fall är en ödets
            nyck, som vilar på det svaga och osäkra stödet hos det internationella
            kopparpriset. ... Om vi är uppriktiga, var skulle vi stå som en
            nation om kopparpriset föll i morgon? Kamrater, och kolleger inom
            partiet, vi lever på lånad tid. Tidens sand håller på att rinna
            bort inför våra ögon. Den smala lycka, som vi haft och som vi
            nu är så farligt beroende av, måste användas effektivt för att
            vrida situationen rätt.
          </p>
          <p xml:id="i-RMj9DXTKFHCrv7Pmcv1xuV">
            Zambia kan inte räkna med att de senaste årens exceptionellt
            höga kop- parpriser, som berott på en rad samverkande faktorer
            (Vietnam-kriget, arbetsoroligheterna i USA och Chile, den osäkra
            internationella valutasitua- tionen), kommer att fortsätta. Därför
            är i dag behovet av utländsk hjälp i verkligheten större än vad
            det aktuella ekonomiska utslaget visar. Till detta måste läggas
            den politiska bedömningen att framgång i Zambias försök att skapa
            en demokratisk utveckling, byggd på jämlikhet och so- ciala reformer
            och på alla människors lika värde, är av största betydelse för
            hela det fria Afrikas anseende och tilltron till dess utvecklingsmöjlig-
            heter. Av propositionen och SIDA:s petita framgår att Zambia för
            närvarande inte kommer i åtnjutande av svenska krediter. Vi vet
            emellertid att intresse för sådana har kommit till uttryck från
            zambiansk sida. Mot bakgrunden av det tidigare anförda finner
            vi det angeläget att den svenska hjälpen tillåts öka i ännu snabbare
            takt än vad som anges i SIDA :s anslagsplane- ring för framtiden
            och att disskussioner snarast upptas med Zambias re- gering angående
            svensk kredithjälp, i första hand till den av politiska skäl önskvärda
            utbyggnaden av infrastrukturen, t.ex. lämpliga vägprojekt. Zambia
            bör därvid kunna påräkna s. k. mjuka krediter av samma slag som
            t. ex. Tanzania redan erhållit.
          </p>
          <p xml:id="i-9VgnF2fV5qCYMJXPeLXuGr">
            Med anledning av vad som ovan anförts hemställer vi, att riksdagen
            i skrivelse till Kungl. Maj:t hemställer att regeringen snarast
            upptar förhandlingar med Zambia i av- sikt att ge s.k. mjuka krediter
            till Zambia för projekt av infrastrukturell karaktär.
          </p>
          <p xml:id="i-ig36CFarftsk91XjP834w" type="date">
            Stockholm den 28 januari 1970
          </p>
          <p type="signatureBlock" id="i-WwDWCKXv3a2WuscPWVHuKx">
            Per Ahlmark (fp) Ola Ullsten (fp)
          </p>
          <p xml:id="i-Sz7DJTBdEkeQgFfFkJRXxh">
            KL Beckmans Tryckerier AB » Stockholm
          </p>
        </div>
      </div>
    </body>
  </text>
</TEI>
