<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__fk__149/mot_1950__fk__149-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 149. 1
          </p>
          <p>
            Nr 149.
          </p>
          <p>
            Av herr Nilsson, Ernst Hjalmar, m. fl., i anledning av Kungl.
            Maj:ts framställning om anslag till bidrag till anord- nande av
            skolmåltider.
          </p>
          <p>
            Med anledning av motion I: 94 vid 1949 års riksdag och statsutskottets
            utlåtande 1949: 8 s. 75 ff. har riksdagen anhållit om en översyn
            av bestäm- melserna i kungörelsen 1946: 553 angående statsbidrag
            till skolmåltider och om framläggande för riksdagen av det förslag,
            vartill utredningen kunde giva anledning. Skolöverstyrelsen, som
            fått i uppdrag att verkställa den av riksdagen begärda översynen
            av bestämmelserna, har nu avlämnat utredningen, och denna finnes
            redovisad i statsverkspropositionen s. 286, åttonde huvud- titeln,
            punkt 222. Av utredningen framgår att kommunernas kostnader för
            skolmåltidsverk- samheten blivit betydligt högre än vad som beräknades
            år 1946. Kostnads- ökningen beror på ökade personalkostnader och
            högre livsmedelspriser. Enligt utredningen är medelpriset per
            måltid på landsbygden 81 öre och i städerna 64 öre samt för de
            högre skolorna respektive 66 och 82 öre. Hur de ökade livsmedelspriserna
            inverkat på kostnadsökningen framgår av den undersökning som statskontoret
            verkställt beträffande förändring- arna i varugruppen födo- och
            njutningsämnen i socialstyrelsens indexserie för levnadskostnader.
            Undersökningen omfattar åren 1944—45 till första halvåret 1949.
            Ökningen av levnadskostnaderna visar sig utgöra omkring 14 4 eller
            8,4 öre av nuvarande bidragsunderlag. Denna undersökning visar
            att en höjning av bidragsunderlaget är väl motiverad. Skolöverstyrelsen
            har även föreslagit olika höjningar och där- jämte en ändring
            så att bidrag för »främmande barn», nu högst 60 öre per måltid,
            får utgå med verkliga kostnaden, dock högst 1 krona per måltid.
            Kostnaderna härför skulle belöpa sig till 3,6 miljoner kronor.
            Departementschefen har dock icke i nuvarande läge kunnat tillstyrka
            skolöverstyrelsens förslag. De ökade kostnaderna komma således
            enligt departementschefens förslag även i fortsättningen att åvila
            kommunerna. Enligt vår uppfattning bör dock i fråga om skolmåltider
            för barn från annan kommun än skolmåltidskommunen en omprövning
            av kostnadsför- delningen verkställas. Överstyrelsen uppskattar
            antalet sådana lärjungar till 12 000.
          </p>
          <p>
            1 Bihang till riksdagens protokoll 1950. 3 saml. Nr 149—156.
          </p>
          <pb facs="riksdagen-motions-pdf/data/1950/mot_1950__fk__149/mot_1950__fk__149-002.pdf"/>
          <p>
            2 Motioner i Första kammaren, nr 149.
          </p>
          <p>
            Då statsbidraget för närvarande icke täcker de på grund av höjda
            livs- medelspriser och arbetslöner ökade kostnaderna för skolmåltidsverksam-
            heten få i många fall skolkommuner vidkännas utgifter för barn
            från andra kommuner. Visserligen anger överstyrelsen i sina petita,
            att hemkommu- nerna frivilligt betala mellanskillnaden till skolkommunen.
            Men detta är icke alltid regel. Det finns exempel där hemkommunerna
            vägrat betala mellanskillnaden under hänvisning till bidragsbestämmelserna
            och den be- gärda utredningen. I ett av oss känt fall äro ungefär
            73 av eleverna i en högre skola från andra kommuner. De flesta
            av dessa elever resa dagligen mellan hemmet och skolan, och som
            de ha lång skolväg blir arbetsdagen längre än för övriga elever.
            Det torde sålunda vara uppenbart att elever från andra kommuner
            än skolkommunen ha den största nyttan av en riktig måltid under
            dagen. Om i dessa fall hemkommunen icke betalar skillnaden mellan
            statsbidra- get och de verkliga kostnaderna för skolmåltiderna
            (enligt bestämmelserna kan detta icke åläggas dem) kan irritation
            uppstå, och ur elevernas syn- punkt är detta mindre angenämt.
            I propositionen nr 174 till 1946 års riksdag anförde departementschefen
            beträffande ersättning för bespisning av barn från andra kommuner
            än skol- kommunen bl. a. följande: »I överensstämmelse med vad
            som föreslagits i ett stort antal yttranden vill jag förorda,
            att hela kostnaden för dylik bespisning bekostas med stats- medel.
            Statens ersättning bör därvid bestämmas till samma belopp som
            bidragsunderlaget eller till 60 öre per måltid.» Departementschefens
            uttalande innebar att hela kostnaden borde åvila staten. Detta
            har ytterligare understrukits av statsutskottet, som i sitt utlåtande
            nr 180: 1946, s. 45, anförde följande: »Departementschefen har
            förordat, att hela kostnaden för bespisning av barn från annan
            kommun än skolkommunen bekostas av statsmedel och att ersättning
            från statens sida härvid bestämmes till samma belopp som bidragsunderlaget
            eller 60 öre för måltid. Utskottet har icke funnit anled- ning
            till erinran mot ifrågavarande förslag. I detta sammanhang vill
            utskot- tet framhålla, att departementschefen synes hava förutsatt,
            att skolkom- munen skall bestrida de merkostnader, som kunna uppstå
            för det fall att skolmåltiden skulle betinga en utgift, överstigande
            60 öre. Detta kan må- hända komma att medföra vissa svårigheter.
            Utskottet förutsätter emeller- tid att departementschefen har
            sin uppmärksamhet riktad på detta spörs- mål.&gt; De ökade livsmedels-
            och personalkostnaderna ha dock medfört att kommunernas andel
            blivit betydligt större än vad som kan anses skäligt. För att
            undvika irritation mellan kommunerna och erhålla en rättvisare
            fördelning av kostnaderna böra skolkommunerna för barn från andra
            kommuner erhålla bidrag enligt skolöverstyrelsens förslag.
          </p>
          <pb facs="riksdagen-motions-pdf/data/1950/mot_1950__fk__149/mot_1950__fk__149-003.pdf"/>
          <p>
            Motioner i Första kammaren, nr 149. 3
          </p>
          <p>
            På grund av vad vi sålunda anfört få vi härmed hemställa, att
            riksdagen måtte besluta att k. kungörelsen den 28 juni 1946, SFS
            553/1946, 8 5, ändras så, att bidrag för barn från andra kommuner,
            nu högst 60 öre per måltid, får utgå med verkliga kostnader, dock
            högst 1 krona per måltid, och att till bidrag till anordnande
            av skolmåltider för budget- året 1950/51 anvisas ett förslagsanslag
            av 16 500 000 kronor.
          </p>
          <p>
            Stockholm den 18 januari 1950.
          </p>
          <p>
            Hjalmar Nilsson Gustaf Fahlander. A. Gillström.
          </p>
          <p>
            i Kramfors.
          </p>
        </div>
      </div>
    </body>
  </text>
</TEI>
