<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00778">
  <teiHeader>
    <fileDesc>
      <titleStmt>
        <title>om ett gränsvärde för nitrathalten i dricksvatten, m. m</title>
        <author>av Bengt Silfverstrand och Grethe Lundblad</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett gränsvärde för nitrathalten i dricksvatten, m. m</title>
          <idno type="rdwebb">G402778</idno>
          <rs type="number">778</rs>
          <ref type="dokument_url_text">http://data.riksdagen.se/dokument/G402778/text</ref>
          <ref type="dokument_url_html">http://data.riksdagen.se/dokument/G402778</ref>
          <ref type="dokumentstatus_url_xml">http://data.riksdagen.se/dokumentstatus/G402778</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DZnrxW2kSEVtagNyHZpyyH</idno>
            <name>BENGT SILFVERSTRAND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-Hq4dd7mhmiAMGMTo4ZFmNN</idno>
            <name>GRETHE LUNDBLAD</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VdEdyjKy1wuQYE1FpNuysX" type="signed"/>
        <correspContext corresp="i-VdEdyjKy1wuQYE1FpNuysX">
          <note type="signatory" corresp="i-DZnrxW2kSEVtagNyHZpyyH"/>
          <note type="signatory" corresp="i-Hq4dd7mhmiAMGMTo4ZFmNN"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__778/mot_198081__778-001.pdf"/>
      <fw xml:id="i-LMFCaBgKZqPZTLZLkf6AvS">
        Motion 1980/81:778
      </fw>
      <div xml:id="i-MVRueJJnxZ8DqR732qy5hb" type="motHeader">
        <div xml:id="i-UiwfBZ1dg2XRGk4eZAJDAE" type="motTitle"/>
        <div xml:id="i-6m45mx9Pi984JufUqCrtA8" type="motSubmissionInfo"/>
      </div>
      <div xml:id="i-LBcLtBKib6yaUKv7sRaARs" type="motBody">
        <div xml:id="i-4XWz7UQ9MfeJNBnPkvbiTU">
          <p xml:id="i-JsyouovCSGKhYbiVBdbKjw">
            av Bengt Silfverstrand och Grethe Lundblad om ett gränsvärde
            för nitrathalten i dricksvatten, m. m
          </p>
          <p xml:id="i-2KenqSuf6R3HSPmuL7eSJe">
            Vårt dricksvatten är i åtminstone ett avseende unikt jämfört
            med andra livsmedel. Det är samhället som genom de kommunala vattenverken
            i stor utsträckning står för produktion och distribution. Mot
            denna bakgrund är det synnerligen anmärkningsvärt att staten inte
            upprättat ett väl fungerande system för att garantera vattnets
            kvalitet när det når konsumenten. En myndighet med övergripande
            ansvar saknas egentligen helt. Dricksvatten- frågorna är uppdelade
            på minst tre departement och fem centrala verk. Livsmedelsverket
            har visserligen börjat samla forskningsresultat kring nitrat och
            nitrit och nitrosaminer, men har i dag ingen laglig kompetens
            att påverka gränsvärdena. Dricksvatten innehåller en rad olika
            ämnen av vilka en del är, och andra under vissa omständigheter
            kan vara, skadliga för människors hälsa. Vissa föroreningar upptäcks
            aldrig, eftersom den offentliga kontrollen inte omfattar vattnets
            kvalitet när det nått konsumenten. Den starka kritik som under
            många år, bl. a. i riksdagsmotioner, riktats mot rådande missförhållanden
            när det gäller vårt dricksvatten, tycks nu börja ge vissa resultat.
            Medel anvisas i årets budgetproposition för bl. a. ett miljöforskningspro-
            jekt under rubriken ”Dricksvattenkvalitet och hälsa”. Som skäl
            för att starta detta projekt anförs bl. a.: ”Hälsorisker i samband
            med användning av grundvatten för vattenförsörjning kan emellertid
            numera inte uteslutas i vissa landsdelar. Detta gäller främst
            i vissa intensivt odlade jordbruksområ- den med höga halter av
            nitrat i grundvattnet och i försurade områden, där risker föreligger
            för höga metallhalter.” Den kraftigt ökade handelsgödselanvändningen
            har blivit en allt större olägenhet från miljösynpunkt. Kvävet
            i handelsgödsel förs vidare till vattendrag, sjöar och grundvatten.
            Kväveföreningen nitrat är lättlöslig i vatten och urlakas till
            grundvattnet. Urlakningen är särskilt påtaglig på lätta jordar.
            Nitrat kan omvandlas till nitrit i livsmedel eller i människokroppen.
            Nitrit kan i sin tur under vissa omständigheter framkalla en typ
            av förgiftning — methemoglobinemi — vilken i första hand kan drabba
            spädbarn. Flera utländska undersökningar visar ett klart samband
            mellan koncentrationen av nitrat i dricksvatten och förhöjda methemoglobinkoncentrationer.
            Samman- lagt finns ca 2 000 fall av denna sjukdom hos barn rapporterade
            i Europa och Nordamerika sedan 1945. Mellan 7 och 8 96 av de drabbade
            avled. I Sverige synes inga mera ingående undersökningar av det
            här slaget ha utförts. Än allvarligare anses det emellertid vara
            att nitrit genom reaktion med
          </p>
          <pb facs="riksdagen-motions-pdf/data/198081/mot_198081__778/mot_198081__778-002.pdf"/>
          <fw xml:id="i-54X6hznGpoR2tKR4D12X63">
            Mot. 1980/81:778 8
          </fw>
          <p xml:id="i-RX3UJxGV8KhjtXZ4tVCKq">
            andra ämnen kan bilda s. k. nitrosaminer, av vilka flera typer
            visat sig vara i hög grad cancerframkallande. Enligt gällande
            svenska anvisningar bör inte vatten med 50 mg/1 eller högre nitrathalt
            ges till barn under två års ålder. Vid halten 30 mg/l skall vattnet
            emellertid bedömas som från hygienisk synpunkt anmärkningsvärt,
            och orsakerna till den förhöjda halten bör då undersökas för att
            vattenkva- liteten skall kunna förbättras. Motsvarande gränsvärden
            i andra länder varierar kraftigt. Här kan nämnas några exempel:
          </p>
          <p xml:id="i-QAwExMVAFxx28aH9TSQpnJ">
            Land Nitrathalt Danmark 25 mg/l Norge 11 mg/l USA 45 mg/l Schweiz
            20 mg/l Tjeckoslovakien 15 mg/l
          </p>
          <p xml:id="i-NiRxwoKkAEYvmkSvNvHZ4v">
            Förekomsten av två gränsvärden i vårt land har skapat stor villrådighet
            på många håll, inte minst i hälsovårdsnämnderna. I syfte att ge
            kommunerna en bättre vägledning föreslår vi att ett enhetligt
            värde för nitrat i dricksvatten fastställs. En lämplig riktpunkt
            bör därvidlag vara 25 mg/l, dvs. det gränsvärde som tillämpas
            i Danmark, vars intensiva jordbruk har stora likheter med förhållandena
            i t. ex. Skåne, där nitratproblem inom vissa områden är särskilt
            allvarliga. Den typ av intensivt odlade jordbruksområden som omnämns
            i budget- propositionen återfinns bl. a. i nordvästra Skåne. Oftast
            är det i enskilda brunnar som anmärkningsvärt höga nitrathalter
            konstateras. Men i Höganäs kommun har under större delen av 1970-talet
            uppmätts nitrathalter som regelmässigt överstigit 50 mg/l och
            ofta pendlat mellan 70 och 80 mg/l. Trots att delar av kommunen
            nu kopplats till Ringsjöns vattenledning är fortfarande en stor
            del av kommunens invånare, bl. a. en tätort, hänvisade till att
            använda ett dricksvatten som innehåller oacceptabelt höga nitrathal-
            ter. Härigenom tvingas många småbarnsföräldrar att hämta dricksvatten
            vid särskilt anvisade tappställen utanför bostadsorten. Åtgärder
            såsom inkoppling av jonbytarfilter och utspädning med mindre nitrathaltigt
            vatten har vidtagits men inte gett några bestående resultat. Orsakerna
            till de höga nitrathalterna har belysts i ett par undersökningar.
            I en nyligen framlagd forskarrapport uppmärksammas bl. a. jordbrukets
            roll och som förslag till åtgärder för att komma till rätta med
            problemen förordas bl. a. översyn av markanvändningen i området.
            Sveriges geologiska undersökning (SGU) slår i en annan utredning
            fast bl. a. följande: ”De höga nitrathalterna beror till helt
            övervägande del på urlakning från de kvävegödslade jordarna, speciellt
            från de områden där grus och sand går i dagen.”
          </p>
          <pb facs="riksdagen-motions-pdf/data/198081/mot_198081__778/mot_198081__778-003.pdf"/>
          <fw xml:id="i-595ogsPwBMaiivjV6dxruW">
            Mot. 1980/81:778 -
          </fw>
          <p xml:id="i-QNrutoXLVLDe9Tp3naguAc">
            Gödselgivorna i området, inom vilket finns bl. a. stora odlingar
            av potatis, kål och grönfoder, uppgår på stora arealer till mellan
            200-300 kg kväve, dvs. två till tre gånger så mycket som rekommenderas.
            Trots att vissa orsakssamband klart kan härledas när det gäller
            höga nitrathalter i dricksvatten har kommunala myndigheter hittills
            inte förmått vidta åtgärder som undanröjer dessa orsaker. Man
            har i stället hänvisat till behovet av klarare direktiv från statliga
            myndigheter. Det är därför angeläget att den statliga utredning
            som skall belysa sambandet mellan jordbrukets kemikalieanvändning
            och miljöföroreningar arbetar med största möjliga skyndsamhet
            på detta område. Lika viktigt är att konsekvenserna från hälsosynpunkt
            av ett alltför nitrathaltigt vatten blir närmare undersökta. I
            underlaget för den forskning på området vilken nu aviserats måste,
            enligt vår uppfattning, finnas med de områden där de största problemen
            finns. Ett av de mest utsatta områdena i detta hänseende torde
            vara Höganäs kommun, eftersom problemet där omfattar två viktiga
            kommunala dricksvattentäkter. Vi hemställer därför att Höganäs
            kommun får ingå som testområde i nämnda forskningsprojekt. Med
            hänvisning till ovanstående hemställs 1. attriksdagen hos regeringen
            begär att ett enhetligt gränsvärde för nitrathalt i dricksvatten
            fastställs till 25 mg/l, 2. att riksdagen hos regeringen begär
            att Höganäs kommun får ingå som testområde i projektet Dricksvattenkvalitet
            och hälsa.
          </p>
          <p xml:id="i-3wow4xH21DSJ769okZHAq6" type="date">
            Stockholm den 23 januari 1981
          </p>
          <p xml:id="i-7JiS32cNb64ADCzwRC9j3v">
            BENGT SILFVERSTRAND (s) GRETHE LUNDBLAD (s)
          </p>
        </div>
      </div>
    </body>
  </text>
</TEI>
