<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--fk--00181">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__181/mot_1969__fk__181-001.pdf"/>
      <fw xml:id="i-P1KdHbbEQAE2qbWzrDojJF">
        Nr 181—186 = Motion i Första kammaren, nr 181 år 1969 1
      </fw>
      <div xml:id="i-BYiN2LruC926ujfaS5Sw6q" type="motHeader">
        <div xml:id="i-6QGsugVPCqVyc8zDCFcDZJ" type="motTitle"/>
        <div xml:id="i-HE4FD94xDX1c1Ph6KwR3yS" type="motSubmissionInfo"/>
      </div>
      <div xml:id="i-QsF4Gx4jAN8TdU4SF2WdyS" type="motBody">
        <div xml:id="i-2JeK9ZJgjAwqKMbBUMNfXP">
          <p xml:id="i-3LKAncjbgUTp7nm7uBUQ5i">
            Nr 181
          </p>
          <p xml:id="i-LpgRiADrctTBbCu8VS5fpS">
            Av herr Nyman m. fl., om utredning angående ett nordiskt institut
          </p>
          <p xml:id="i-SNCYCv78PVT8dseUyn7MDy">
            för framtidsforskning. (Lika lydande med motion nr 277 i Andra
            kammaren)
          </p>
          <p xml:id="i-Qh8VWaYjwb54GJvxMEpUXo">
            Efterfrågan av framtidsbedömningar inom olika samhällssektorer
            har ökat starkt under senare år. Prognosen utgör ett allt viktigare
            underlag för planeringen och beslutsprocessen inom såväl statlig
            och kommunal verk- samhet som inom näringsliv och organisationer
            av skilda slag. Prognosens uppgift är att ge information om vilka
            framtida utvecklingslinjer som under vissa angivna villkor kan
            vara möjliga. Den bör alltså uppfattas som ett så långt som möjligt
            väl underbyggt uttalande om framtiden inom varje område för sig.
            Preciserade förutsägelser är i allmänhet inte möjliga, men vad
            som kom- mer fram är en serie alternativ med ökad sannolikhetsprägel
            allteftersom metoderna och underlaget för prognoserna förbättras.
            Att åstadkomma detta är forskningens uppgift. Det åligger beslutsfattaren
            och planeraren att värdera alternativen. Modifiering av besluten
            kan efter hand behövas, vilket ingår i den rullande långsiktsplaneringen.
            Framtidsforskning eller kanske riktigare uttryckt framtidsstudier
            är nå- got vi behöver, om vi skall kunna påverka utvecklingen.
            Vi kan nämligen icke låta framtiden bara bli vad den blir genom
            att inte söka dra ut de sannolika konsekvenserna av de framtida
            verkningarna av våra beslut. Som vårt samhälle och vårt näringsliv
            är uppbyggt finns därför stort behov av framtidsstudier för att
            kunna samordna insatserna på olika områden och fördela de resurser
            som står till samhällets förfogande på ett riktigt sätt. Det gäller
            icke minst inom områden som utbildning, forskning och utveck-
            ling, socialvård och miljövård etc. Prognosverksamhet har funnits
            i alla tider. Men mer avancerad sådan verksamhet, kallad framtidsforskning
            — ibland också futurologi — har uppträtt först omkring 1960. Början
            gjordes i USA, där en rad institut med ofta betydande forskaruppbåd
            uppkommit. Möjligen kan sägas att futuro- login blivit &gt;modebetonad&gt;
            och att vissa utslag av mer fantasi än veten- skap också kommit
            in i bilden, plus att en rad tämligen triviala arbeten presenterats.
            I Europa har Frankrike i anslutning till sin allmänna plane- ringsverksamhet
            utvecklat vad som måste kallas framtidsforskning. Insti-
          </p>
          <p xml:id="i-TS7mbq3LtUUUvoaAj6mtLt">
            Bihang till riksdagens protokoll 1969. 3 saml. Nr 181—186
          </p>
          <pb facs="riksdagen-motions-pdf/data/1969/mot_1969__fk__181/mot_1969__fk__181-002.pdf"/>
          <fw xml:id="i-Ta1afw6AJCft3My9MhYRSL">
            2 Motion i Första kammaren, nr 181 år 1969
          </fw>
          <p xml:id="i-5u53SNTqR7bUc1qKuoFerX">
            tut tycks också vara under uppbyggnad på tysk sida. Ett förslag
            från den brittiske premiärministern om ett stort västeuropeiskt
            framtidsforsknings- institut verkar därmed ha strandat. Den seriösa
            framtidsforskningen har främst möjliggjorts genom metodik- utveckling,
            huvudsakligen genom tillämpad matematik och bättre metoder för
            införskaffande av data. Självfallet utgör datamaskinerna något
            av en grundförutsättning; utan dem skulle denna forsknings arbetande
            med ett mycket stort antal variabler och önskan om prövning av
            många alternativ inte vara möjlig. Införskaffande av data kräver
            sakkunskap från snart sagt alla områden, och arbetet måste bli
            en dialog mellan forskare inom skilda fält. Det kan sägas att
            tekniken står för förändringarna och därför avgör utvecklingen.
            Men människors värderingar — individuellt eller politiska beslut
            — för- ändras också, i samband med tekniska förändringar eller
            mer oberoende av dem, och därför måste t.ex. sociologer finnas
            med i en meningsfull fram- tidsforskning. Biologer är en annan
            kategori med av allt att döma starkt ökad betydelse — forskare
            på det området varnade tidigt för miljöförstö- ringen i industrialiseringens
            spår men det dröjde innan de uppmärksam- mades. Det är möjligt
            att en tidigare startad framtidsforskning med bio- loger bland
            deltagande forskare skulle ha gjort naturförstöringsproblema-
            tiken aktuell tidigare än som nu blev fallet. Om tillämpad matematik
            är grundelementet i prognosverksamheten är det ändå uppenbart
            att ingen metod blir bättre än de data som stoppas in. Metoderna
            har starkt förbättrats under de få år som framtidsforskningen
            drivits mer medvetet. Ytterligare förbättringar torde vara att
            vänta. Den största erfarenheten kan rimligen väntas inom enheter
            som helt inriktas på denna forskning, t. ex. särskilda institut.
            Den planering som görs inom verk för verk eller industri för industri
            kan sägas lära av egna misstag — d. v. s. det finns en tendens
            att många gör samma misstag — medan ett institut kan ta erfarenheter
            från ett område till ett annat. I inget fall torde mycket exakta
            förutsägelser vara möjliga, det väsentliga är att undvika mycket
            grava misstag. Det är lätt att peka på felinvesteringar, skadliga
            lokalise- ringar etc. till följd av att tidigare beslutsfattare
            haft felaktiga föreställ- ningar om den utveckling som faktiskt
            följde.
          </p>
          <p xml:id="i-2BmidLG82z9HPC1sUba1Uu">
            Alternativ för politiker Framtidsforskningen motiveras inte främst
            av önskan att veta hur ut- vecklingen på ett större eller mindre
            område blir, snarare ligger det väsent- ligaste värdet i att kunna
            spåra alternativ vid skilda beslut. Politikerna vill självfallet
            veta »vad är politiskt påverkbart&gt; eller »vad blir effekterna
            av det eller det beslutet&gt;. Framtidsforskningen blir alltså
            ett medel att så långt möjligt ge beslutsfattarna förutsättningar
            att forma det samhälle de själva önskar.
          </p>
          <pb facs="riksdagen-motions-pdf/data/1969/mot_1969__fk__181/mot_1969__fk__181-003.pdf"/>
          <fw xml:id="i-XxNwVUybtyLZELJtA6hn4d">
            Motion i Första kammaren, nr 181 år 1969 3
          </fw>
          <p xml:id="i-5vtCxDmqnZmmxUGvLw9H6H">
            Uppgiften är omfattande och svår och kräver därför samhällets
            stöd i någon form, men kanske främst intresse från politikernas
            sida, de som har att ange de värderingar som bör vara vägledande
            för framtidsforskarnas val av olika modeller och alternativ. I
            Sverige har Ingeniörsvetenskapsakademien tillsatt en arbetsgrupp
            av forskare, tekniker och experter från näringsliv och samhälle
            för att med anslag från Riksbankens jubileumsfond inventera förutsättningar
            för en tvärvetenskaplig framtidsforskning. Arbetsgruppen väntas
            ta upp frågan om någon typ av centralt permanent organ, ett institut
            för framtidsforsk- ning med sannolikt både statsmakterna och näringslivet
            som intressenter. Oss synes ett antal frågeställningar ytterst
            väsentliga för frågan om svensk framtidsforskning.
          </p>
          <p xml:id="i-AKtPF3eXw4wHX5dBKAyDpF">
            Planeringsbehovet Dimensioneringen av forskningen beror självfallet
            på vilket planerings- behov som finns eller kan förväntas hos
            statsmakterna, myndigheter, lands- ting och kommuner, näringsliv,
            organisationer. En inventering av önsk- värda prognosområden behöver
            genomföras, både för att se hur stor apparat som behövs och för
            att ge vägledning om vilka forskargrenar som får sär- skild vikt
            för svensk framtidsforskning.
          </p>
          <p xml:id="i-BtXjbLPahNWfzN97yjAyxA">
            Oberoende ställning
          </p>
          <p xml:id="i-DbFEop32CR5piYo5PT3Gif">
            Ett institut för framtidsforskning måste ha en oberoende ställning.
            Be- ställare skall självklart kunna ange mycket skilda värderingar
            bakom de alternativ man vill ha undersökta, men institutet får
            inte bindas av en reell eller misstänkt styrning från uppdragsgivare,
            alltså av förutsättningar som inte klart sägs ut i resp. forskningsprogram.
            Önskan om samverkan med universitet och befintliga andra institut
            — t. ex. för utläggning av delut- redningar eller hela projekt
            från framtidsforskningsinstitutet — talar också för en fristående
            ställning.
          </p>
          <p xml:id="i-AWBfTQ4xa1FtcoDhcc3ocQ">
            Norden ger fördelar Önskan om ett fristående institut kan förmodas
            tala för ett nordiskt sna- rare än ett renodlat svenskt institut.
            Ett nordiskt institut skulle medge be- tydande specialisering
            och expertis på många områden, till skillnad från parallella institut
            i dessa länder vilket rimligen måste leda till åtskilligt dubbelarbete.
            Menar vi allvar med ökad nordisk integrering på viktiga om- råden
            torde ett gemensamt framtidsforskningsinstitut i hög grad stärka
            för- utsättningarna för riktiga satsningar av de nordiska resurserna
            på olika områden. Fyra nordiska nationella institut skulle ju
            var för sig behöva ägna allt större tid åt att studera varandras
            länder om ekonomin integrera- des men inte forskningen. Veterligt
            har inget så relativt litet land som Sve- rige med framgång påbörjat
            framtidsforskning. Förslag har i stället fram-
          </p>
          <pb facs="riksdagen-motions-pdf/data/1969/mot_1969__fk__181/mot_1969__fk__181-004.pdf"/>
          <fw xml:id="i-DvWedurwu2nAXwkJmNiRBN">
            4 Motion i Första kammaren, nr 181 år 1969
          </fw>
          <p xml:id="i-AxbHyxud2FK6KtK2FvHxoy">
            kastats om europeisk samordning av denna forskning. För oss torde
            en nordisk samordning vara det under överblickbar framtid enda
            möjliga al- ternativet för ett institut med större resurser än
            vad ett helsvenskt projekt skulle kunna få.
          </p>
          <p xml:id="i-DYgwvdxkE1B1eg9dtPsaBo">
            Internationella aspekter
          </p>
          <p xml:id="i-8Wo1D1ztP27c1hMNzqNfYB">
            En väsentlig uppgift för ett nordiskt institut skulle rimligen
            vara att följa framtidsforskningen på andra håll i världen. Vad
            våra länder gör blir med nödvändighet endast marginella ting.
            Vårt beroende av andra marknader, teknik utifrån, vetenskapliga
            impulser etc. är av ofta avgörande betydelse för utvecklingen
            i våra länder. Att på ett tidigt stadium få kännedom om utvecklingen
            i andra och större länder är ofta nödvändigt för vår egen framtidsplanering.
            Också detta talar för ett nordiskt institut, då annars dessa internationella
            studier och kontakter skulle innebära nordiskt dub- belarbete.
            Utsträcker man dessutom tanken till att i en framtid gälla också
            forskningsprojekt utanför Norden — närmast till hands ligger att
            bistå u- länder och mindre stater utan egen framtidsforskning
            — är argumenten för ett större nordiskt institut ännu tyngre.
            Med hänvisning till det anförda hemställes, att riksdagen i skrivelse
            till Kungl. Maj:t måtte begära att förutsättningarna för ett nordiskt
            institut för framtids- forskning utredes.
          </p>
          <p type="date" id="i-UBWgGgcJgwtiNAYRPEG5gP">
            Stockholm den 23 januari 1969
          </p>
          <p xml:id="i-RFLyiNjcoBj1tcrTJZt7S6" type="signatureBlock">
            Sven Nyman (fp) Hans Lindblad (fp) Rolf Wirtén (fp)
          </p>
        </div>
      </div>
    </body>
  </text>
</TEI>
