<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00261">
  <teiHeader>
    <fileDesc>
      <titleStmt>
        <title>Reklam riktad till barn om mat</title>
        <author corresp="i-VRHymVx7EsX48sg7b5qmpS">av Jan Lindholm m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Reklam riktad till barn om mat</title>
          <idno type="rdwebb">GW02C261</idno>
          <rs type="number">C261</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C261/text</ref>
          <ref type="dokument_url_html">http://data.riksdagen.se/dokument/GW02C261</ref>
          <ref type="dokumentstatus_url_xml">http://data.riksdagen.se/dokumentstatus/GW02C261</ref>
          <ref type="doc">http://data.riksdagen.se/fil/10EE09AD-0E12-468B-8960-B3942FF7A47F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XbaKpJMrNSRwu3x6ijd9wf" type="signed"/>
        <correspContext corresp="i-XbaKpJMrNSRwu3x6ijd9wf">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-9hz9iPqymCdhBS9gVoZrbj"/>
        </correspContext>
        <correspAction xml:id="i-K34jEhsGS19tSyxobFbDJ4" type="numbering">
          <date when="2008-10-06"/>
        </correspAction>
        <correspAction xml:id="i-TYmBQe6d4TRtRaBUteXhot" type="submission">
          <date when="2008-10-01"/>
        </correspAction>
        <correspAction xml:id="i-SqQTfMHA1pypzvULySthmm" type="transfer">
          <date when="2008-10-01"/>
        </correspAction>
        <correspAction xml:id="i-JD4XhTrxi8MKwLWSxpnvF9" type="assigned"/>
        <correspContext corresp="i-JD4XhTrxi8MKwLWSxpnvF9">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TFo3AmpwC1V6qJ5HY417mB" type="motBody">
        <div xml:id="i-JwoBm59BZpQmUGxqEjAFBS" type="motProposal" subtype="förslag">
          <head xml:id="i-Takbu4HxBfsx2fWkBBSEd2">
            Förslag till riksdagsbeslut
          </head>
          <list xml:id="i-QQGAFfXaQpqsG2uD2K887o" style="ol">
            <item xml:id="i-SseENaNtzWMF5y3pPNiuGZ">
              Riksdagen tillkännager för regeringen som sin mening vad som
              anförs i motionen om behovet av att lämplig myndighet fortlöpande
              följer upp reklam om mat riktad till barn.
            </item>
            <item xml:id="i-AMPFbSUjFaV5WHq7cmW4ku">
              Riksdagen tillkännager för regeringen som sin mening vad som
              anförs i motionen om totalförbud för tv-reklam riktad till barn
              under tolv år. 1
            </item>
            <item xml:id="i-XMBqubM4fWsmMeXvXRoH84">
              Riksdagen tillkännager för regeringen som sin mening vad som
              anförs i motionen om att använda den offentliga upphandlingen
              för att motverka att företag riktar reklam om ohälsosamma matvanor
              till barn. 2
            </item>
            <item xml:id="i-9oS5CSSkLcXHKkesETH9XN">
              Riksdagen tillkännager för regeringen som sin mening vad som
              anförs i motionen om att all lagstiftning som berör företag bör
              utvecklas så att den så långt möjligt motiverar företagen att
              ta större ansvar för att i sin marknadsföring uppmuntra barn till
              hälsosamma matvanor.
            </item>
            <item xml:id="i-BKXbD6akzSScAqughcd8uJ">
              Riksdagen tillkännager för regeringen som sin mening vad som
              anförs i motionen om att mötesplatser på Internet, s.k. communities,
              bör införa särskilda hälsopolicyer för reklam.
            </item>
            <item xml:id="i-KdWSJqDw3NhHN51cY34Eay">
              Riksdagen tillkännager för regeringen som sin mening vad som
              anförs i motionen om att reklam alltid ska gå att skilja från
              redaktionellt material.
            </item>
            <item xml:id="i-3CGMJngikPj8F5edv9N7Lf">
              Riksdagen tillkännager för regeringen som sin mening vad som
              anförs i motionen om att en tydligare övervakning sker så att
              gällande lagar och riktlinjer också efterlevs.
            </item>
          </list>
          <p xml:id="i-2CjyFTD6T2eYNhm6jwSW1Q">
            1 Yrkande 2 hänvisat till KU.
          </p>
          <p xml:id="i-LEh6W9ccuXFbGhu9V8CmFC">
            2 Yrkande 3 hänvisat till FiU.
          </p>
        </div>
        <div xml:id="i-H3cU5z1jDPeWaT3WSvggvH" type="motContent">
          <head xml:id="i-8wV6uSvgBopw2LR2aAEbWA" type="h1">
            Bakgrund
          </head>
          <p xml:id="i-STzcZ6xncfxcRPPKd2V2bj">
            Vart fjärde barn i Sverige är överviktigt. Det finns dock länder
            inom EU där problemet är större. Samtidigt satsas enorma summor
            på marknadsföring av onyttig och direkt skadlig mat främst riktad
            till barn. Reklamen riktar sig också mycket medvetet till barn
            i åldern åttatio år när de är som mest mottagliga för dessa intryck.
          </p>
          <p xml:id="i-8aTCSG4th6rxhfuihD4qvt">
            Barnens makt över familjernas inköp är betydligt större än vi
            tror. Varumärkesgurun Martin Lindstrom konstaterar i sin bok BRANDchild
            att 67 procent av alla bilar som köps av föräldrar egentligen
            bestäms av deras barn. Han hävdar även att 80 procent av alla
            klädinköp som föräldrar gör bestäms av barnen. Detta grundar han
            på en studie i 15 länder runt om i världen. 51 procent av alla
            ungdomar anger i en undersökning att de påverkas av Internetreklam.
          </p>
          <p xml:id="i-TS3bugpbBxYKBdpS2yGpmn">
            I en undersökning genomförd av Sveriges Konsumenter 2007 om reklam
            i olika media kan man konstatera att 45 procent av livsmedelsreklamen
            på olika webbsidor handlar om snabbmat, läsk, godis, chips, choklad,
            efterrätter, kakor och bakverk. Som jämförelse kan nämnas att
            enbart 2 procent av matreklamen på samma sidor handlade om frukt
            och grönt.
          </p>
          <p xml:id="i-4v1kuczSHiqNy5BeCWrFZs">
            När det gäller barn- och serietidningar så var 100 procent av
            matreklamen reklam för så kallad ohälsosam mat. Även när mat förekommer
            i det redaktionella materialet i dessa tidningar så är det i huvudsak
            också så kallad ohälsosam mat.
          </p>
          <p xml:id="i-Fb5drBdFwxsyUkUGmTUEm9">
            Direktreklamen i brevlådorna är troligen den reklam som minst
            inriktar sig på barn för där finns väldigt lite reklam för godis
            och annan onyttig mat. Den så kallade onyttiga maten förekommer
            självklart men omfattningen är mindre än 20 procent av den totala
            matreklamen.
          </p>
          <p xml:id="i-XC1EhyskX7aa397KncnZdi">
            När det gäller tv-reklam så varierar utbudet mycket mellan olika
            kanaler. Det finns dock kanaler som riktar sig till barn där över
            70 procent av matreklamen är godis, chips och liknande. Andra
            kanaler å andra sidan kan vara i stort sett befriade från den
            typen av reklam.
          </p>
          <p xml:id="i-2Jq4u5ei87xDoy3jmNDVtF">
            Det finns dock en tendens att reklam för ohälsosam mat riktad
            till barn har minskat de senaste åren, vilket är positivt. Kvar
            står dock att den bild reklamen ger av vad man bör äta inte på
            något sätt representerar en sund kost.
          </p>
          <head xml:id="i-PBZD8zw5aWneXzo1rgThUr" type="h1">
            Förslag till åtgärder
          </head>
          <head xml:id="i-S7CR3Yxu3sX8E7Ltkbbsg" type="h2">
            Uppföljning
          </head>
          <p xml:id="i-VNXJTiRgxKVGXTDRW2r9gt">
            Det är uppenbart att granskning av reklam riktad till barn och
            publicering och debatt om resultatet har en positiv inverkan på
            företagens marknadsföring. Ingen vill bli uthängd för att otillbörligt
            pressa barn till dåliga konsumtionsvanor eller matvanor. Ett verkningsfullt
            sätt att stävja oetisk reklam riktad till barn vore därför att
            ge en lämplig myndighet, varför inte Statens folkhälsoinstitut,
            i uppdrag att följa upp hur reklam riktad till barn inom matområdet
            utvecklas. Riksdagen bör därför ge regeringen till känna som sin
            mening vad som ovan anförts om behovet av att lämplig myndighet
            fortlöpande följer upp reklam om mat riktad till barn.
          </p>
          <head xml:id="i-85E6p9KpvopeuWceeeGTe6" type="h2">
            Tv-reklam
          </head>
          <p xml:id="i-3HZcMtgx6MytSmtDC59YjG">
            Barn under tolv år är mycket mottagliga för intryck av reklam
            i tv och kan ofta inte skilja ut vad som är reklam. Det finns
            en WHO-deklaration från 2006 som klart pekar på att regler för
            reklam i tv-mediet behöver tuffare restriktioner särskilt när
            det gäller ohälsosam mat. Detta är en fråga som är svår att reglera
            i enskilda länder eftersom tv-mediet är globalt. Regler behöver
            därför införas i många länder för att vara verkningsfulla. Sverige
            bör därför verka för att frågan om reklam särskilt riktat till
            barn under tolv år blir en viktig fråga i arbetet inom EU. Riksdagen
            bör därför ge regeringen till känna som sin mening vad som i motionen
            anförs om betydelsen av att arbeta för ett totalförbud för tv-reklam
            riktad till barn under tolv år.
          </p>
          <head xml:id="i-6wAUHQcAKD9Mp2NvvRxe9U" type="h2">
            Offentliga sektorns ansvar
          </head>
          <p xml:id="i-NyqMSATpQwsGrmDowLXcfb">
            Den offentliga sektorn är en stor konsument och har därmed stor
            konsumentmakt. Det är inte enbart genom regler, skatter och lagar
            som det offentliga kan påverka den privata sektorn. Det är även
            möjligt att ställa krav indirekt. När regeringen exempelvis handlar
            upp polisbilar, försvarsmateriel eller väginvesteringar, kan man
            ställa krav på att möjliga leverantörer visar att de inte i sin
            tur köper in från företag som är inblandade i oetisk reklam riktad
            till barn. Det kan inom ramen för LOU drivas väldigt långt där
            till och med leverantörens aktieportföljs innehåll kan sättas
            under lupp. Det räcker alltså inte att granskningen endast omfattar
            det säljande företagets egen marknadsföring. Samhällets möjlighet
            till inflytande bör användas för att göra de företag som är den
            offentliga sektorns leverantörer till den offentliga sektorns
            budbärare när det gäller etik. Staten bör uppmuntra kommuner och
            landsting att göra sammalunda. Riksdagen bör därför ge regeringen
            till känna som sin mening vad som i motionen anförs om att staten
            i all offentlig upphandling ställer långtgående krav på möjliga
            leverantörer att de ej direkt eller indirekt stödjer reklam riktad
            till barn om ohälsosamma matvanor.
          </p>
          <head xml:id="i-YCoiDGLPaAcrqU2KYt3Kaj" type="h2">
            Företagens ansvar
          </head>
          <p xml:id="i-BB5hqPemg1n9rRN7WRg4cL">
            Vid översyn av all lagstiftning och alla tillämpningsföreskrifter
            som på något sätt berör näringslivsverksamhet är det även nödvändigt
            att en granskning sker av i vilken mån det är möjligt att lägga
            in krav eller åtgärder som styr företagen mot ett ökat ansvarstagande
            för våra barns hälsa. Företag bör i all marknadsföring där någon
            koppling till mat finns, på i denna motion beskrivet sätt och
            alla andra sätt man kan utveckla, uppmuntras att bidra till att
            våra barn får mer hälsosamma kostvanor. Det kan handla om inslag
            i alla former av tillstånd på alla nivåer men även om avgiftskonstruktioner
            eller andra kostnader och bidrag för att i den mån det är möjligt
            stimulera näringarna till att anstränga sig för att medverka till
            att på alla sätt minimera detta inslag i reklamen. Uppmuntran
            kanske i första hand kan komma i fråga för företag som utöver
            att sluta sprida dåliga matvanor väljer att uppmuntra till goda
            matvanor. Det kan mycket väl vara effektivare att använda offentliga
            medel till att förmå företagen att bli positiva budbärare än att
            exempelvis via Folkhälsoinstitutet och lokala konsumentrådgivare
            ständigt arbeta mot ett reklambudskap. Mot bakgrund av detta bör
            riksdagen därför ge regeringen till känna som sin mening vad som
            i motionen anförs om att företagen måste ledas och uppmuntras
            att ta ett större ansvar för att både uppmuntra barn till hälsosamma
            matvanor och sluta påverka barn till dåliga matvanor.
          </p>
          <head xml:id="i-51Z3m3zJk7Ytfu4g3mcye5" type="h2">
            Hälsopolicyer på Internet
          </head>
          <p xml:id="i-4uGZXWSBfrKZU5ENcSkbsg">
            Forskningen har identifierat Internet som en viktig arena för
            norm- och vanebildning. Det har även företagen gjort, och de använder
            i ökad utsträckning Internet som en kanal för marknadsföring.
            Många så kallade communities har redan tagit lovvärda initiativ
            och utarbetat bra regler för reklam på sina sidor. Alla tar inte
            det ansvaret. För att påverka detta behövs troligen ett omfattande
            internationellt samarbete med många länder. Riksdagen bör därför
            ge regeringen till känna som sin mening vad som i motionen anförs
            om att mötesplatser på Internet, så kallade communities, måste
            införa särskilda hälsopoliciyer.
          </p>
          <head xml:id="i-MGupsd5mMHsvQGUNNzskF1" type="h2">
            Identifierbarhet
          </head>
          <p xml:id="i-E1bvsjbSRhCZ5tf5X8Gz6F">
            Barn under tolv år har enligt forskningen svårare än äldre att
            skilja ut reklam från redaktionellt material. Det är troligen
            inte så lätt även för den tränade i dagens brus av information.
            För en seriös publicist måste det vara pinsamt att bli ertappad
            med att smyga in reklam i redaktionellt material. Tyvärr händer
            det då och då. Sådana misstag tycks dock snabbt glömmas bort efter
            en ursäkt. Någon form av sanktioner borde vara möjliga när det
            är uppenbart att man förleder sina konsumenter. Ett första steg
            skulle vara att riksdagen tydligt uttalar att den sortens sammanblandning
            inte är tillåten. Därifrån kan man sedan gå vidare. Riksdagen
            bör därför ge regeringen till känna som sin mening vad som anförs
            i motionen om att reklam alltid skall gå att skilja från redaktionellt
            material.
          </p>
          <head xml:id="i-QsTBBCa8C7w17sFnh9TTqe" type="h2">
            Efterlevnad av lagar och regler
          </head>
          <p xml:id="i-Uz21wu4RSSvUnEv2heuXC1">
            Marknadsföring är en stor kraft. Över 5 miljarder kronor spenderas
            årligen enbart på att marknadsföra matprodukter i Sverige. Det
            skulle inte ske om det inte vore lönsamt. Regler som har till
            syfte att minska efterfrågan på ohälsosamma produkter, produkter
            som ofta är de mest lönsamma produkterna, är självklart intressanta
            att försöka undvika. Det är därför självklart viktigt med tydliga
            regler och med övervakning så att inte seriösa företag drabbas
            om en mindre nogräknad konkurrent överträder reglerna. Riksdagen
            bör därför ge regeringen till känna som sin mening vad som i motionen
            anförs om att en tydligare övervakning sker så att gällande lagar
            och riktlinjer också efterlevs.
          </p>
        </div>
        <div xml:id="i-27g8GhoF9y6ESivJ1zxqeq" type="motSignatures">
          <list xml:id="i-CVKsRFFF6BhvrHmYYGvrsH">
            <item xml:id="i-6pot7TM6K6skd1hrdWwA1A" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-LmtGVHWA8MhsZFjzkGDqai" who="i-7YbH6oTUwG4Qn94QEVE6as">
              Gunvor G Ericson (mp)
            </item>
            <item xml:id="i-T6vcp9YjAupKmFXd44RSfj" who="i-9hz9iPqymCdhBS9gVoZrbj">
              Thomas Nihlén (mp)
            </item>
          </list>
        </div>
      </div>
    </body>
  </text>
</TEI>
