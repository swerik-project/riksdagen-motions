<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-03805">
  <teiHeader>
    <fileDesc>
      <titleStmt>
        <title>Utgiftsområde 9 Hälsovård, sjukvård och social omsorg</title>
        <author corresp="i-L3xspgThUxUN1YtSDqcmk8">av Barbro Westerholm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3805 av Barbro Westerholm m.fl. (L)</title>
          <idno type="rdwebb">H5023805</idno>
          <rs type="number">3805</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5023805/text</ref>
          <ref type="dokument_url_html">http://data.riksdagen.se/dokument/H5023805</ref>
          <ref type="dokumentstatus_url_xml">http://data.riksdagen.se/dokumentstatus/H5023805</ref>
          <ref type="docx">http://data.riksdagen.se/fil/95C38F3C-1EB3-4790-B297-C5703348867F</ref>
          <ref type="pdf">http://data.riksdagen.se/fil/DDC41BA8-B877-413C-AE47-E44DD9B90406</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WUTz9y7k1mXij5pH42xqDy" type="signed"/>
        <correspContext corresp="i-WUTz9y7k1mXij5pH42xqDy">
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-UQUkbWppSrR2tMpoP1bqTu" type="submitted">
          <date when="2017-10-05"/>
          <time when="16:13:39"/>
        </correspAction>
        <correspAction xml:id="i-6xhfVPxsjf2NxExuSEj1LR" type="reviewed">
          <date when="2017-10-05"/>
          <time when="21:13:59"/>
        </correspAction>
        <correspAction xml:id="i-AzD5jsAESDT5MsJC4oJrxq" type="referred">
          <date when="2017-10-13"/>
        </correspAction>
        <correspAction xml:id="i-7ufHMiRg2RcTe68saXJ5pM" type="assigned">
          <date when="2018-09-21"/>
          <time when="08:21:33"/>
        </correspAction>
        <correspContext corresp="i-7ufHMiRg2RcTe68saXJ5pM">
          <ref type="assignedTo">Socialutskottet</ref>
        </correspContext>
        <correspAction xml:id="i-Q2zKJ5M5Twt96w7hPxhupf" type="behandlas_i"/>
        <correspContext corresp="i-Q2zKJ5M5Twt96w7hPxhupf">
          <ref type="uppgift">2017/18:SoU1</ref>
          <ref type="ref_dok_id">H501SoU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2sXQtxEbkF3MKqDUnxjHAx" type="motHeader">
        <div xml:id="i-6xa8VwEoBQkkx5pYDaKsr2" type="motTitle">
          Motion till riksdagen 2017/18:3805 av Barbro Westerholm m.fl.
          (L) Utgiftsområde 9 Hälsovård, sjukvård och social omsorg
        </div>
      </div>
      <div xml:id="i-8qB27ar7DR4gjpnTsVn5GJ" type="motBody">
        <div xml:id="i-S87o5uS5rNUg5iQUk4JHRX" type="motProposal" subtype="förslag">
          <head xml:id="i-NRX9nRatsWpCFncFmkYLQL">
            Förslag till riksdagsbeslut
          </head>
          <list xml:id="i-7i3h6SoGYbS9ZRYAx1ibRB">
            <item xml:id="i-L7bXStVYx4XkX4dUTt1Boo" sortKey="Yrkande 1">
              Riksdagen anvisar anslagen för 2018 inom utgiftsområde 9 Hälsovård,
              sjukvård och social omsorg enligt förslaget i tabell 1 i motionen.
            </item>
          </list>
        </div>
        <div xml:id="i-Ci5kFQsXykRMSRJkWxtrPg" type="motContent">
          <head xml:id="i-FsFkWYmYGZmyh9qu8iECmD" type="h1">
            Motivering
          </head>
          <p xml:id="i-6mDTrS4JqGeNnsxeP5Nq2U">
            Liberalers utgångspunkt är att människor har olika önskningar
            och behov. En av de viktigaste uppgifterna för liberaler är därför
            att värna och utveckla valfriheten. Makten över välfärden har
            de senaste decennierna förflyttas från politiker och byråkrater
            till de människor som behöver välfärdstjänsterna som mest.
          </p>
          <p xml:id="i-Q7LJqQtiycPrUczYZfhMtp">
            Denna valfrihet hotas nu på punkt efter punkt. Sammantaget skulle
            de olika förslag som aviserats om vinstbegränsningar, stopplagar
            och allt krångligare regelverk i praktiken omöjliggöra företagande
            i välfärden. Redan innan förslagen blivit verklighet innebär de
            att nyföretagande stoppas och investeringar i välfärden går förlorade.
            Drivkraften att förbättra verksamheterna försvinner.
          </p>
          <p xml:id="i-QAivLPuV912apT8L123jwv">
            Oseriösa aktörer ska inte ha vinstbegränsningar, de ska inte
            finnas i välfärden alls. Kraven ska vara höga och tillsynen skarp.
            Det viktiga är kvaliteten, inte driftsformen. Välfärden mår bra
            av att det finns flera olika aktörer och olika lösningar för hur
            man kan organisera och driva den.
          </p>
          <p xml:id="i-V3RRLmx3Mw68yGGE3vvyTj">
            Människor ska kunna lita på att de får vård i tid och att vården
            är den bästa möjliga. Svenska patienter har rätt att förvänta
            sig mer av hälso- och sjukvården. Svensk vårdkvalitet och patientsäkerhet
            är bland de högsta i världen. Men samtidigt som vården ger goda
            resultat måste vi bli bättre på tillgänglighet och bemötande.
            Vi ligger i botten i Europa när det gäller antalet besök per läkare,
            samtidigt som patienter, läkare och sjuksköterskor upplever tidsbrist
            och trängsel. Det finns helt enkelt för lite tid i vården till
            just vård och patienter.
          </p>
          <p xml:id="i-A9Z35pxwEuLaRAfgutGchP">
            Det finns i teorin en bred politisk enighet om att den första
            linjens sjukvård behöver byggas ut. Arbetet pågår, men det går
            långsamt. Även om alla är överens om att det i längden blir mer
            resurseffektivt att en större andel av vårdens resurser ska gå
            till primärvården är själva omställningen svår. När människor
            väl litar på att de får snabb och bra hjälp på vårdcentralen kommer
            färre människor som egentligen inte behöver akutsjukvård att söka
            sig till akuten. Men det kommer inte att ske förrän vårdcentralerna
            hunnit bygga upp såväl kapacitet som förtroende.
          </p>
          <p xml:id="i-UunsgfD2Rcymt7tL7aakMe">
            Det är regioner och landsting som har huvudansvaret för att utforma
            och finansiera hälso- och sjukvården. Men för att underlätta omställningen
            föreslår vi en stor satsning på nära och tillgänglig vård.
          </p>
          <p xml:id="i-KE3bb2EqhsW65Pp9wsM7oH">
            Den första delen handlar om ett primärvårdslyft, ett prestationsbaserat
            omställningsstöd till de landsting som bygger ut primärvården.
            För detta anvisar vi 1 250 miljoner kronor år 2018 på anslag 1:6
            och 2 miljarder kr per år 2019 och 2020.
          </p>
          <p xml:id="i-PyT41N9bJ374r85fswNvHY">
            Den andra delen är en satsning för fler allmänläkare. Vården
            ska flyttas närmare människorna. Alla patienter ska få möjlighet
            att lista sig hos namngiven läkare på vårdcentral. Varje läkare
            ska ansvara för sina patienter och samordna den övriga vård som
            de kan behöva. Det förbättrar kontinuiteten för patienterna och
            gör vården mer effektiv. Förebilden är inte minst de norska och
            danska fastläkarmodellerna, där varje läkare har omkring 1 200
            patienter – ungefär hälften jämfört med en svensk läkare. Hälso-
            och sjukvårdslagen bör förtydligas så att detta gäller även i
            Sverige. I ett första skede prioriteras äldre med stora vårdbehov
            för egen fast läkarkontakt.
          </p>
          <p xml:id="i-7kE1GwSo4pMa4cNQpcKQoT">
            För att detta ska vara möjligt krävs fler specialistläkare inom
            allmänmedicin. Även om alliansregeringen 2006–2014 byggde ut antalet
            utbildningsplatser på läkarlinjen kraftigt och nuvarande regering
            har fortsatt denna utbyggnad, kommer det att dröja länge innan
            läkarbristen i primärvården kan lösas med nyutbildade läkare.
            Liberalerna föreslår därför en statlig engångssatsning för att
            få fler allmänläkare där 100 yrkesverksamma läkare per år i fem
            år genom en tvåårig påbyggnadsutbildning också blir specialister
            i allmänmedicin. För detta avsätter vi 300 miljoner kronor på
            anslag 1:6. Den tredje delen är en reformerad kömiljard för att
            korta väntetiderna. Den nationella vårdgarantin och den prestationsbaserade
            kömiljarden som infördes av alliansregeringen innebar kraftigt
            kortade väntetider i vården. Sedan den rödgröna regeringen avskaffat
            kömiljarden har väntetiderna åter börjat växa. På sikt är strukturreformer,
            som de primärvårdssatsningar vi gör i denna budgetmotion är en
            del i det arbetet, viktigare än kömiljarden för att lösa hälso-
            och sjukvårdens problem med tillgänglighet och samordning. Men
            den som har en utsliten höftled i dag kan inte vänta på reformer
            som ger goda resultat om några år. Väntetiderna måste hållas korta
            också med de medel som står till buds i dagens system. Därför
            avsätter vi 1 000 miljoner kronor på ett nytt anslag 1:11 till
            en reformerad kömiljard, där fokus är dels på kortade väntetider
            i hela vårdkedjan inklusive diagnostik och återbesök, dels på
            samordning och kontinuitet. Ett särskilt fokus ska sättas på tillgängligheten
            i primärvården.
          </p>
          <p xml:id="i-XtsTmXpvGFbovwXj9WzdS2">
            Patienter ska få vård i tid, och de ska också få tid i vården.
            Den administrativa bördan måste lättas, inte minst genom att byta
            ut otidsenliga och krångliga it-system. Pappersbaserade rutiner
            och omoderna faxar behöver ersättas med mobila digitala verktyg
            som ger enkel och säker tillgång till exempelvis journal och läkemedelslista.
            Ny teknik och nya idéer måste användas bättre. Innovationer, både
            de som handlar om avancerad medicinteknik och de som handlar om
            kloka rutiner, måste snabbare tas tillvara och spridas.
          </p>
          <p xml:id="i-Gk3YaLCUtSp2YzTcmHEzGb">
            En modern it-struktur i vården måste finnas i hela landet. Därför
            krävs en nationell samling och ett statligt åtagande. Vi föreslår
            en investeringsfond för vårdens digitala infrastruktur. Vi avsätter
            sammanlagt över en fyraårsperiod en miljard kronor för att hjälpa
            landsting och regioner med investeringarna, under förutsättning
            att de själva bidrar med egenfinansiering. För detta avsätter
            vi 250 miljoner kronor per år på anslag 1:6 från 2018.
          </p>
          <p xml:id="i-8sUwgmjsV7QJEV2res5E1a">
            Vården och omsorgen behöver locka fler och de som arbetar där
            behöver få arbeta på toppen av sin förmåga. Utbildning, ansvar
            och erfarenhet ska löna sig. Även sjuksköterskor ska ha större
            möjligheter att göra karriär och få högre lön. Liberalerna vill
            därför, på samma sätt som vi gjorde för lärare under alliansregeringen,
            genomföra en karriärreform för specialistsjuksköterskor.
          </p>
          <p xml:id="i-9NeEbihn1xBWm2Bh7XP5mZ">
            En specialistsjuksköterska har minst en fyraårig högskoleutbildning.
            Enligt Socialstyrelsen är det få landsting som i dag premierar
            vid lönesättningen att sjuksköterskor vidareutbildar sig till
            specialistsjuksköterskor. Det gör att det i genomsnitt tar 20
            år för en specialistsjuksköterska att tjäna ihop bara till kostnaden
            för sin utbildning. Så borde det inte vara. I ett första steg
            bör cirka 1 000 tjänster som första specialistsjuksköterskor kunna
            skapas genom ett nationellt statsbidrag, så att cirka fem procent
            av specialistsjuksköterskorna kan göra karriär. Reformen beräknas
            försvaga de offentliga finanserna med cirka 85 miljoner kronor
            per år från 2018 på anslag 1:6.
          </p>
          <p xml:id="i-L1zHmWyKAhz7U9QrCZLztp">
            Samtidigt behöver vårdbiträdena komma tillbaka i vården. Att
            renodla yrkesrollerna inom vård och omsorg och att använda rätt
            kompetens på rätt plats är ett sätt att höja sjuksköterskornas
            och undersköterskornas yrkesstatus. Karriärstegen ska vara tydliga.
            Att återinföra vårdbiträden ger en bättre användning av vårdens
            resurser, men det innebär också att fler människor får en bättre
            möjlighet att komma in på svensk arbetsmarknad. Vi inrättar därför
            ett stimulansbidrag om 1 000 miljoner kronor på anslag 1:6 till
            de landsting och regioner som låter vårdbiträdena komma tillbaka,
            arbetar med att renodla yrkesroller och använda rätt kompetens
            på rätt plats.
          </p>
          <p xml:id="i-GTxKz9TKhuG3Ps3qUiebC">
            De många nyanlända i Sverige innebär nya utmaningar för hälso-
            och sjukvården. Många asylsökande och nyanlända bär med sig svåra
            trauman, lider av psykisk ohälsa, skador och kronisk smärta orsakad
            av bland annat krig och tortyr. Bättre information till nyanlända
            om vanliga reaktioner och symptom på trauma ökar individens kontroll
            över den egna hälsan. Kunskapen om flyktingars hälsa måste stärkas
            och Liberalerna vill därför se en särskild kunskapssatsning kring
            migranters hälsa för att i förlängningen förbättra samhällets
            insatser. Vi avsätter därför 100 miljoner kronor på anslag 1:6
            för detta.
          </p>
          <p xml:id="i-B7Gk8aCUL8QA1e7AEibqFE">
            Kunskaperna i hälso- och sjukvården samt inom tandvården kring
            hur man upptäcker våld och övergrepp mot barn behöver öka. De
            har liksom skolan och barnomsorgen anmälningsplikt men kunskaperna
            kring hur man upptäcker tecken på övergrepp är låg.
          </p>
          <p xml:id="i-JXuxG8kKEUWvwkzRrXLuYq">
            Genom en riktad kunskapssatsning och med tydligare direktiv till
            tandvården och primärvården om hur man upptäcker barn som utsatts
            för våld eller sexuella övergrepp och genom en ökad samverkan
            med socialtjänsten kan fler barn som far illa upptäckas och därmed
            få hjälp. Vi avsätter därför 50 miljoner kronor på anslag 1:6
            för en riktad kunskapssatsning.
          </p>
          <p xml:id="i-7rGukvXsEcnv5MeH61BjgW">
            Många av regeringens så kallade satsningar på hälso- och sjukvård
            är otydliga. Medel fördelas utifrån befolkningsstorlek och ramarna
            är vida för vad medlen kan användas till. Det är relativt stora
            pengar i statsbudgeten, men jämfört med de totala kostnaderna
            för hälso- och sjukvården som huvudsakligen finansieras av landsting
            och regioner blir de bara ett marginellt tillskott. Rätt utformade
            kan de dock ge stor effekt. Vi avvisar därför utökningen av den
            så kallade professionsmiljarden samt den så kallade patientmiljarden,
            till förmån för de satsningar vi beskriver ovan. Detta påverkar
            anslag 1:6 med sammanlagt 3 000 miljoner kronor år 2018.
          </p>
          <p xml:id="i-TW3FCWKs4CJ2QqVkGsoC49">
            Vi delar regeringens uppfattning att det behövs förstärkningar
            för förlossningsvården, men det tillskottet behöver utformas som
            ett prestationsbaserat stimulansbidrag till de landsting och regioner
            som har hög tillgänglighet och kvalitet i förlossningsvården.
          </p>
          <p xml:id="i-MJoqkgKVYF3568XGVNkUTd">
            Den psykiska ohälsan särskilt bland unga har ökat under flera
            decennier. Tjugo år efter psykiatrireformen har landsting och
            kommuner fortfarande svårt att samarbeta. Tröskeln för att få
            vård är hög och väntetiderna är långa. Arbetet med suicidprevention
            behöver särskilt uppmärksammas. Psykisk hälsa bland unga bör fortsatt
            vara ett prioriterat område inom ramen för statens satsningar
            inom psykiatri och psykisk hälsa, och inriktas mot tidigare insatser
            och förebyggande arbete såväl vid ungdomsmottagningar som inom
            primärvård och elevhälsa. Regeringens förslag till resurstillskott
            är dock splittrade på tre olika poster som delvis överlappar varandra,
            vilket försvårar en effektiv resursanvändning. Vi tillför därför
            600 miljoner kronor i ett samlat tillskott till anslag 1:8 för
            detta ändamål. Vi avvisar samtidigt regeringens tre föreslagna
            tillskott till samma anslag om sammanlagt 650 miljoner kronor.
          </p>
          <p xml:id="i-5hGeYfksAFMVWT2RbYGKcQ">
            Många av regeringens så kallade satsningar finns på områden som
            rimligen ligger inom landsting och regioners beslutsansvar. Det
            behövs en diskussion om ansvarsfördelningen mellan stat och landsting,
            men att förstatliga just de områden politiker på den nationella
            nivån inte lyckats övertyga sina egna partikamrater på regional
            och lokal nivå om att prioritera är inte rätt sätt att föra den
            diskussionen. I många regioner och landsting är Liberalerna pådrivande
            för till exempel avgiftsfria screeningprogram, för kvinnors ställning
            i primärvården och bättre glasögonbidrag, och det är där beslutsansvaret
            bör ligga. Anslag 1:5 minskar därför med 27 miljoner kronor och
            anslag 1:6 med 130 miljoner kronor. Övriga förslag härvidlag regleras
            under utgiftsområde 25. Som en konsekvens av våra prioriteringar
            på andra politikområden minskar anslag 1:6 med ytterligare 40
            miljoner kronor. För att finansiera andra prioriterade satsningar
            i denna budget avvisas därtill förslag till utgiftsökningar under
            anslag 1:6 med 141 miljoner respektive 5 miljoner kr år 2018.
          </p>
          <p xml:id="i-7pWjqa3vfcKbBuEMPE971R">
            Regeringen beslutade 1985 att inrätta Statens medicinsk-etiska
            råd (Smer) med uppgift att ge regering och riksdag vägledning
            i medicinsk-etiska frågor ur ett övergripande samhällsperspektiv.
            Rådets uppgifter har under åren ökat kraftigt genom utvecklingen
            av nya behandlingsmetoder och ny teknik inom hälso- och sjukvården
            vilka kräver medicinsk-etiska ställningstaganden. Rådet har sedan
            starten finansierats som en del av kommittéväsendet och har således
            ingen långsiktig finansiering. Vi anser att Smer efter 32 års
            verksamhet av stor betydelse för samhället och av hög kvalitet
            bör få en permanent finansiering. Vi föreslår därför ett eget
            nytt anslag 1:12 till Smer om 5 miljoner kronor per år från 2018
            för att bättre motsvara de behov som föreligger.
          </p>
          <p xml:id="i-CuwBjvtjasFwGY6bXvH2mR">
            Läkemedel till barn bör vara subventionerade men inte helt kostnadsfria.
            Egenavgifterna för läkemedel till barn bör återinföras i enlighet
            med vad som gällde före 1 januari 2016. Högkostnadsskyddet innebär
            att ingen familj behöver betala mer än totalt 2 200 kronor under
            en tolvmånadersperiod. Familjer i ekonomisk utsatthet gynnas bättre
            av mer riktade stöd som höjt bostadsbidrag, än av stöd som även
            ges till föräldrar med god betalningsförmåga. Kostnadsfria läkemedel
            innebär också en betydande risk för fel- och överutnyttjande,
            framförallt genom att vuxna använder läkemedel som skrivits ut
            till barn. I sammanhanget noterar vi att en av de allra största
            utgiftsökningarna i regeringens förslag till vårändringsbudget
            för 2017 var ökade kostnader för läkemedelsförmånerna, och att
            regeringen i denna budgetproposition konstaterar att reformen
            ”har som väntat medfört vissa kostnadsökningar”. Därmed avsätter
            vi 407 miljoner kronor mindre på anslag 1:5.
          </p>
          <p xml:id="i-4muEhENQEBqoivTLFg9CdF">
            Regeringens budget för 2017 innebar att anslaget för insatser
            mot hiv/aids och andra smittsamma sjukdomar minskade med 70 miljoner
            kronor, vilket i princip innebar en halvering. Liberalerna menar
            att detta har varit mycket olyckligt, och att det skadat smittskyddsarbetet.
            Regeringen hänvisade i sin budget till att detta är ett ansvar
            för kommuner och landsting – men dessa fick ingen förvarning och
            hade därför små möjligheter att genom egna prioriteringar kompensera
            det minskade statsbidraget. Regeringen bortsåg också från att
            det finns en tydlig storstadsdimension på arbetet mot hiv och
            stöd till personer med hiv. Över två tredjedelar av de 7 000 personer
            i landet som lever med hiv eller aids lever i något av storstadslänen,
            och mer än hälften i Stockholms län. Därtill är det många som
            bor på mindre orter som väljer att testa sig och ha sin läkarkontakt
            i någon storstad. Vi föreslår därför att detta statsbidrag återställs
            till den nivå det hade 2016, och lägger därför ytterligare 70
            miljoner kronor på anslag 2:4. Finansiering sker genom en motsvarande
            minskning på utgiftsområde 25.
          </p>
          <p xml:id="i-Nor6H71MBZ7UNR6t7wryr">
            Liberalerna anser att det är mer angeläget att minska utgifterna
            för tandvård för dem med de allra högsta kostnaderna, än att ytterligare
            utöka det allmänna tandvårdsbidraget. Vi föreslår därför att gränsen
            för att få 50 procents subvention på referenspriset sänks från
            3 000 kr till 2 500 kr och gränsen för att få 85 procents subvention
            sänks från 15 000 kr till 14 500 kr. Samtidigt bör regelverken
            ändras så att även abonnemangstandvård omfattas av högkostnadsskyddet.
            Det innebär ökade utgifter på anslag 1:4 på 420 miljoner kronor.
            Vi avvisar samtidigt regeringens utgiftsökning om 531 miljoner
            kronor på samma anslag för att höja det allmänna tandvårdsbidraget.
            Av samma skäl anser vi att tandvårdsbidraget för 65–74-åringar
            bör återställas till 2016 års nivå. Regeringens tidigare höjning
            av stödet med 150 kronor per år har knappast någon avgörande påverkan
            varken på äldres ekonomi eller deras tandhälsa. Ett förstärkt
            högkostnadsskydd tillsammans med generella förstärkningar av äldres
            ekonomi är mer träffsäkert. Det innebär minskade utgifter på anslag
            1:4 med 100 miljoner kronor.
          </p>
          <p xml:id="i-YAJKZAxSmFDQ9aRwzfj8QW">
            Åldersgränsen för fri tandvård bör inte höjas. Barn bör ha fri
            tandvård medan vuxna bör behandlas lika om det inte finns mycket
            tungt vägande skäl för något annat. Detta ställningstagande innebär
            minskade utgifter på utgiftsområde 25, men ökade utgifter på anslag
            1:4 med 76 miljoner kronor.
          </p>
          <p xml:id="i-7kqexeg4PfD3MDRMaEPXp3">
            Att öka äldres självbestämmande och makt över sin vardag är en
            central uppgift för Liberalernas äldrepolitik. En del i att förverkliga
            detta mål i vardagen är att de äldre som får del av omsorgstjänster
            själva ska få mer att säga till om vad gäller vad de ska äta och
            hur maten ska tillagas. God och näringsrik mat samt trivsamma
            måltider är en viktig kvalitetsfråga i äldreomsorgen. Ett väl
            fungerande förebyggande arbete mot undernäring minskar också risken
            för fallskador och andra hälsoproblem, samtidigt som behovet av
            omvårdnad minskar.
          </p>
          <p xml:id="i-XapM5u4rjcQC8vKoX4DMHE">
            Socialtjänstlagen bör förtydligas, och en laga-mat-garanti för
            hemtjänsten införas. Den som har fått hjälp med måltider beviljad
            ska ha rätt att välja mellan att få mat lagad i det egna hemmet
            och att få mat levererad hem. För den mat som levereras ska det
            finnas flera olika leverantörer och rätter att välja mellan. Också
            i särskilt boende ska de äldres inflytande över måltiderna och
            måltidernas kvalitet öka. Reformen bör kunna träda i kraft den
            1 juli 2018.
          </p>
          <p xml:id="i-AysozmAB8ajg64v5Y7aKsZ">
            För att genomföra förslaget avsätter vi 500 miljoner kronor 2018
            och därefter 1 000 miljoner kronor per år på anslag 4:5. Medlen
            ska användas dels för kommunernas ökade kostnader, dels för utbildningssatsningar
            och utvecklingsmedel för bättre måltider.
          </p>
          <p xml:id="i-PCZfbeMUtis6an6wrLxrFB">
            Socialtjänstlagen behöver förtydligas så att så kallad förenklad
            biståndsprövning inom äldreomsorgen blir möjligt. Det kan innebära
            att den som uppnått en viss ålder kan vända sig direkt till en
            utförare, och först om hjälpbehovet är stort eller om den äldre
            är missnöjd görs en formell biståndsbedömning. Det ökar äldres
            självbestämmande samtidigt som det frigör tid och resurser för
            kommunerna.
          </p>
          <p xml:id="i-5VfW5AomWyZJStxFwrdfsU">
            Från många håll i landet hörs vittnesmål om en mycket långtgående
            detaljstyrning av äldreomsorgens innehåll och om omsorgspersonal
            och biståndsbedömare som inte vågar ändra innehållet i de planerade
            insatserna det minsta, utan att först förankra det högre upp.
            Arbetsledare, chefer och ansvariga politiker måste vara tydliga
            med att medarbetarna både får och ska vara tillmötesgående. Omsorgspersonal
            som är utbildade för sitt arbete, är trygga i sin roll och känner
            att de har mandat från sin arbetsledning, har lättare att själva
            vara flexibla. Det finns också tydlig evidens för att välutbildad
            personal och gott ledarskap har stor betydelse för kvaliteten
            i äldreomsorgen.
          </p>
          <p xml:id="i-Aacy28k5gTWkSVwtv5etXH">
            Det är därför beklagligt att regeringen, i direkt strid med riksdagens
            beslut, avbröt det så kallade Omvårdnadslyftet under 2015 för
            att ersätta det med en rad ettåriga satsningar med olika inriktning.
            Erfarenheten visar att många kommuner inte hinner tillgodogöra
            sig ettåriga satsningar. Liberalerna fortsätter i vår budget att
            avsätta medel för en satsning för ett utbildningslyft för första
            linjens chefer i äldreomsorgen.
          </p>
          <p xml:id="i-3yCCbXVNLN5YydCSdqeinj">
            För en kompetenssatsning som bygger vidare på erfarenheterna
            från Omvårdnadslyftet, samt som stimulansmedel till kommuner som
            inför förenklad biståndsprövning avsätter vi sammanlagt 200 miljoner
            kronor på anslag 4:5 2018 och därefter 400 miljoner kronor per
            år 2019 och 2020.
          </p>
          <p xml:id="i-6XpTxgXywY1NZb2rVLovVH">
            RUT-avdraget – skattereduktionen för hushållsnära tjänster –
            är ytterligare ett sätt att öka äldres självbestämmande. Det underlättar
            också vardagspusslet för många kvinnor mitt i livet som stöttar
            sina åldrande föräldrar. Med RUT kan den som inte vill eller orkar,
            men inte har så stora behov att de motiverar hemtjänst, få hjälp
            i vardagen. Med RUT-tjänster kan man också få hjälp med det som
            inte ingår i hemtjänsten, men som kan vara nog så viktigt för
            den enskilde. Liberalerna föreslår därför att skattereduktionen
            för RUT höjs från 50 procent till 60 procent för personer över
            80 år. Detta beskrivs närmare i skatteavsnittet i denna motion.
          </p>
          <p xml:id="i-PiBzcswKEjVmxBGpJ2kxRQ">
            Liberalerna har varit pådrivande vid flera viktiga reformer för
            personer med funktionsnedsättning, inte minst LSS-reformen (lagen
            om stöd och service till vissa funktionshindrade) som var ett
            stort framsteg i arbetet för full delaktighet och jämlikhet för
            personer med funktionsnedsättningar. Det mest uppmärksammade inslaget
            i reformen var införandet av rätt till personlig assistans. Tanken
            var att människor som dagligen är beroende av olika stödinsatser
            skulle få ett reellt inflytande över sina liv, till exempel över
            vem som skulle ge hjälp och stöd.
          </p>
          <p xml:id="i-6FBBT9WYQ5G5q2JwvjvLmi">
            Personlig assistans är en stor post i statens budget. Den ger
            också mycket tillbaka. Det viktigaste är naturligtvis sådant som
            inte går att mäta i pengar, som ett värdigt liv för de allra mest
            utsatta. Att leva, inte bara överleva. Men den innebär också att
            anhöriga till personer med assistans kan delta fullt ut på arbetsmarknaden
            och ibland att de assistansberättigade själva kan arbeta och betala
            skatt. Därutöver är yrket som personlig assistent ett vanligt
            första jobb och en bra väg in på arbetsmarknaden.
          </p>
          <p xml:id="i-XzLzY9SaqJFrDyX75EM3o7">
            LSS har dock under lång tid urholkats genom allt snålare rättspraxis,
            genom låga och uteblivna uppräkningar av schablonersättningar
            och genom ett ensidigt fokus på kostnadskontroll. På grund av
            snålare rättspraxis och regeringens krav på Försäkringskassan
            att hålla tillbaka utvecklingen av antalet personer med assistans,
            har omkring 1 000 personer de senaste två åren förlorat rätten
            till statlig assistansersättning, och det fortsätter i oförminskat
            tempo. Andelen som beviljas assistansersättning vid en ny ansökan
            är lägre än någonsin. Vi noterar att regeringen, till skillnad
            från vad som stod i till exempel vårpropositionen, inte längre
            skriver att LSS-reformens intentioner ska värnas.
          </p>
          <p xml:id="i-8BqbL4wRTLXXNVdjRHFzjM">
            Regeringens utredning om LSS har med ensidigt fokus på kostnadskontroll
            spätt på oron i stället för att skingra den. Det behövs en utredning.
            LSS-reformen är över två decennier gammal. Den är lappad och lagad,
            samtidigt som samhället och situationen för personer med funktionsnedsättningar
            förändrats. Men fokus i utredningen måste vara att utveckla LSS-reformen,
            inte att avveckla den. Det räcker dock inte med förändrade direktiv
            till utredningen. Oron behöver skingras nu. Det behövs tydliga
            besked att personer med omfattande funktionsnedsättningar ska
            få möjlighet att leva, inte bara överleva.
          </p>
          <p xml:id="i-96nQcH5KutjFAHXfRo8sUv">
            Liberalerna välkomnar att schablonersättningen för assistans
            räknas upp något mer än de senaste åren. Arbetet med att reformera
            ersättningssystemet så att det blir rättvist, rättssäkert, förutsägbart
            och långsiktigt hållbart behöver dock återupptas, och ersättningsnivåerna
            behöver noga följas. De är även med den nu föreslagna uppräkningen
            så låga att många seriösa assistansanordnare har svårt att bedriva
            verksamhet med rimlig kvalitet. Vi avsätter 1 000 miljoner mer
            per år än regeringen från och med 2018 på anslag 4:4 för en mer
            generös statlig assistansersättning.
          </p>
          <p xml:id="i-CPeGiEbjEVci8Di9tEVkDd">
            Vi välkomnar att regeringen aviserar en översyn av habiliteringsersättningen,
            som vissa kommuner ger till personer som deltar i daglig verksamhet
            enligt LSS. Det är orimligt att det varierar så mycket över landet
            hur mycket deltagarna får, och om de får något alls. Likvärdigheten
            bör öka, och Liberalerna är pådrivande i många kommuner för att
            införa eller höja habiliteringsersättningen. Samtidigt menar vi
            att det är principiellt fel av regeringen att innan ett nytt regelverk
            finns på plats införa ett statsbidrag som i praktiken förefaller
            vara utformat som en belöning till de kommuner som hittills inte
            prioriterat detta. Vi avvisar därför de föreslagna 350 miljoner
            kronorna på anslag 4:2.
          </p>
          <p xml:id="i-WriEx8z82jNnL7Eh4trxxJ">
            Kön för att få tillgång till ledarhund är lång, och riskerar
            att växa eftersom alltför få utbildats de senaste åren, samtidigt
            som många hundar gått i pension. Vi välkomnar att regeringen höjer
            anslaget till denna verksamhet och aviserar en översyn av hur
            den ska organiseras, men bedömer att anslaget behöver utökas något
            mer. Vi tillför därför 10 miljoner kronor till anslag 4:2.
          </p>
          <p xml:id="i-3houZwHry9TnmB5W92wfWg">
            Alla barn förtjänar en bra start i livet med kärlek, trygghet
            och omsorg. För en del barn och ungdomar är livet dock inte så
            enkelt. När föräldrarna av olika skäl inte förmår ta föräldraansvar
            och sviktar i sin omsorg har kommunernas socialtjänst det yttersta
            ansvaret att se till att barn som far illa får skydd och stöd.
            Vi vill därför förbättra socialtjänstens förutsättningar.
          </p>
          <p xml:id="i-N7vAxe4MQFPivBB9NpwYBE">
            Att omhänderta ett barn är ett av de största ingreppen vi kan
            göra i en familj. Undersökningar gjorda av Socialstyrelsen visar
            att placerade barn många gånger far illa både psykiskt och fysiskt.
            Syftet med placeringarna har varit att skydda barnen, men det
            är alltför vanligt att detta inte uppnås. När barn behöver omhändertas
            för att garantera en trygg och säker uppväxtmiljö ska detta göras,
            men ofta kan det förebyggas med tidiga intensiva insatser på hemmaplan,
            som familjebehandling i hemmet, ”hemma-hosare” eller hemterapeuter.
          </p>
          <p xml:id="i-T6dxmo96iYby8W8EYPEaPf">
            Orsakerna till att en familj behöver extra stöd under en tid
            kan vara många. Ibland sviktar föräldrar i omsorg på grund av
            missbruk eller andra problem, och behöver ett närvarande stöd
            i sitt föräldraskap. Ibland är det avlastning med vardagslivet
            som behövs, till exempel om någon i familjen är svårt sjuk, och
            då kan det helt enkelt vara serviceinsatser från hemtjänsten som
            behövs.
          </p>
          <p xml:id="i-KthqD9jKq76kQv3wbk6uLp">
            Vi vill därutöver stärka samarbetet mellan skolan, skolhälsovården
            och socialtjänsten kring barn som väl placerats utanför hemmet.
            Många placerade barn har eftersatta hälsoproblem, och har på grund
            av omsorgsbrist inte fått gå på rutinmässiga hälsokontroller.
            Forskning visar att familjehemsplacerade barn har mycket höga
            överrisker för framtida problem som missbruk, kriminalitet och
            psykisk ohälsa. Forskningen visar också att godkända skolresultat
            har en stor skyddande verkan för dessa barn. Skolmisslyckanden
            hos placerade barn beror också ofta mer på luckor i skolgången
            och stress i kombination med låga förväntningar än på låg kognitiv
            förmåga. I några kommuner har man utvecklat modeller för ett strukturerat
            samarbete mellan skola och socialtjänst kring placerade barns
            skolgång (till exempel SkolFam), och detta har visat på mycket
            goda resultat.
          </p>
          <p xml:id="i-9AhkXhUmL9D7pD2xJLVbhR">
            Uppföljningen av barn som placerats i samhällets vård är bristfällig.
            En del kommuner har egna system för uppföljning, men de ser olika
            ut och håller olika kvalitet. Kunskapen är därför mycket låg om
            till exempel hur olika insatser har fungerat. För kommuner som
            vill utveckla sitt arbete med insatser på hemmaplan, för strukturerat
            samarbete mellan skola, skolhälsovård och socialtjänst samt för
            nationell uppföljning av barn som varit placerade avsätter vi
            sammanlagt 500 miljoner kronor på anslag 4:7. Samtidigt avvisar
            vi regeringens satsning om sammanlagt 500 miljoner kronor på samma
            anslag för ökad bemanning i den sociala barn- och ungdomsvården.
          </p>
          <p xml:id="i-TKqCRkKrb93TcAkGPkeqnM">
            De allra flesta barn och unga som behöver placeras i samhällets
            vård utvecklas bäst i ett familjehem. Men en del som har problem
            med missbruk, kriminalitet eller psykisk ohälsa kan behöva ett
            mer kvalificerat stöd, och ett boende som har befogenheter att
            använda visst tvång, till exempel låsta dörrar. Det är Statens
            institutionsstyrelses uppgift att tillhandahålla den vården. De
            har under flera år haft brist framförallt på akutplatser. Samtidigt
            har behovet av vård i Sis regi ökat, bland annat på grund av det
            ökande antalet unga, ofta med bakgrund i Nordafrika, som lever
            på gatan och ofta både begår brott och utsätts för dem. Det är
            därför välkommet att regeringen i denna budget utökar anslaget
            till Sis. Vi bedömer dock att anslaget behöver utökas ytterligare,
            dels för fler platser, dels för att höja kvaliteten och utveckla
            boenden och arbetsformer som är lämpliga också för yngre ungdomar
            och barn. Till det avsätter vi 100 miljoner kronor på anslag 4:6.
          </p>
          <p xml:id="i-o2dxwzbARcJNW1tFcJ7cY">
            Simskola och aktiviteter för barn och ungdomar under skolloven
            är ett kommunalt ansvar. Liberaler är inte sällan pådrivande lokalt
            för att sådana aktiviteter ska finnas tillgängliga till låg eller
            ingen kostnad, och utformas så att familjer i ekonomisk eller
            annan utsatthet lätt kan delta. Det är i kommunerna sådana prioriteringar
            bör göras, och vi avvisar därför regeringens satsningar på avgiftsfri
            simskola och lovaktiviteter, på sammanlagt 550 miljoner kronor
            på anslag 4:7.
          </p>
          <p xml:id="i-HNjyt1pnkz72quWyJGqeHo">
            Under senare år har vi sett en ökning av fattiga EU-medborgare
            som kommer till Sverige för att tigga på gatorna. Majoriteten
            kommer från länder som Rumänien och Bulgarien. Orsaken till att
            fler fattiga EU-medborgare kommer till Sverige är utbredd fattigdom,
            utanförskap och antiziganism i hemländerna. Den långsiktiga lösningen
            på tiggeriproblematiken finns i grunden i länder som Rumänien
            och Bulgarien. Organisationer såsom Hjärta till Hjärta, Röda Korset
            och Rädda Barnen bedriver konkret arbete lokalt i t.ex. Rumänien
            och Bulgarien. Liberalerna anser att Sverige bör rikta direktstöd
            till frivilligorganisationer inom området. Vi föreslår därför
            att ett nytt anslag 2:5 Vissa internationella insatser skapas.
            Anslaget tillförs 40 miljoner kronor per år från 2018. Medlen
            syftar till att stödja organisationer som arbetar på plats för
            att förbättra situationen för fattiga EU-medborgare.
          </p>
          <p xml:id="i-DRZhUmo8BnixUmbrLibBnq">
            Liberalerna föreslår att pris- och löneomräkningen för åren 2018–2020
            justeras ned med 20 procent årligen. På detta utgiftsområde påverkas
            anslag 1:2, 1:3, 1:9, 1:10, 2:1, 3:1, 4:6, 7:2, 8:1 samt 8:2.
          </p>
          <p xml:id="i-T8VuY54HC3b7zVR2CxfvZw">
            Tabell 1 Anslagsförslag 2018 för utgiftsområde 9 Hälsovård, sjukvård
            och social omsorg
          </p>
          <p xml:id="i-VVTaQ2StF8AAujSfSaQLZ8">
            Tusental kronor
          </p>
          <table xml:id="i-MrMJSocjpz9o83ihYdEvH9">
            <row xml:id="i-Sz8FrDQ4AXEQBTECad8q9X" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (L)
              </cell>
            </row>
            <row xml:id="i-Ri5Fvei4MpZF7rpf85zXzV">
              <cell>
                1:1
              </cell>
              <cell>
                Myndigheten för vård- och omsorgsanalys
              </cell>
              <cell>
                35 408
              </cell>
            </row>
            <row xml:id="i-FmxjuiYPeQLT9ZRHB1TRkD">
              <cell>
                1:2
              </cell>
              <cell>
                Statens beredning för medicinsk och social utvärdering
              </cell>
              <cell>
                82 724
              </cell>
            </row>
            <row xml:id="i-6sTrrf2gSrgA6RY6PuracG">
              <cell>
                1:3
              </cell>
              <cell>
                Tandvårds- och läkemedelsförmånsverket
              </cell>
              <cell>
                143 295
              </cell>
            </row>
            <row xml:id="i-AY4cnGhcSdKEby5gexCkxt">
              <cell>
                1:4
              </cell>
              <cell>
                Tandvårdsförmåner
              </cell>
              <cell>
                6 332 439
              </cell>
              <cell>
                −135 000
              </cell>
            </row>
            <row xml:id="i-VEahRmSTSAQFAMh8wSLgD3">
              <cell>
                1:5
              </cell>
              <cell>
                Bidrag för läkemedelsförmånerna
              </cell>
              <cell>
                26 582 000
              </cell>
              <cell>
                −434 000
              </cell>
            </row>
            <row xml:id="i-3jiiWzch3WNE8snq6yzQcu">
              <cell>
                1:6
              </cell>
              <cell>
                Bidrag till folkhälsa och sjukvård
              </cell>
              <cell>
                7 096 286
              </cell>
              <cell>
                −281 000
              </cell>
            </row>
            <row xml:id="i-Pp2Q3iUdGrSrwQctktuB1n">
              <cell>
                1:7
              </cell>
              <cell>
                Sjukvård i internationella förhållanden
              </cell>
              <cell>
                465 030
              </cell>
            </row>
            <row xml:id="i-PDMgP1vahRCcY7P8GL8d8Z">
              <cell>
                1:8
              </cell>
              <cell>
                Bidrag till psykiatri
              </cell>
              <cell>
                1 755 493
              </cell>
              <cell>
                −50 000
              </cell>
            </row>
            <row xml:id="i-D9Aj7G1SYhRwKckSUT3gqm">
              <cell>
                1:9
              </cell>
              <cell>
                Läkemedelsverket
              </cell>
              <cell>
                134 537
              </cell>
            </row>
            <row xml:id="i-7k68DQL71Yra3cgVL9yn59">
              <cell>
                1:10
              </cell>
              <cell>
                E-hälsomyndigheten
              </cell>
              <cell>
                145 722
              </cell>
            </row>
            <row xml:id="i-5R5Xgxg661xedqR72ThS1N">
              <cell>
                2:1
              </cell>
              <cell>
                Folkhälsomyndigheten
              </cell>
              <cell>
                383 014
              </cell>
              <cell>
                −2 000
              </cell>
            </row>
            <row xml:id="i-393dChEtHDt1epQykibWQD">
              <cell>
                2:2
              </cell>
              <cell>
                Insatser för vaccinberedskap
              </cell>
              <cell>
                88 500
              </cell>
            </row>
            <row xml:id="i-6LMQP9UhmdEQk5AynGmnTj">
              <cell>
                2:3
              </cell>
              <cell>
                Bidrag till WHO
              </cell>
              <cell>
                43 665
              </cell>
            </row>
            <row xml:id="i-A2LC9zmjqgFevedUciRt5x">
              <cell>
                2:4
              </cell>
              <cell>
                Insatser mot hiv/aids och andra smittsamma sjukdomar
              </cell>
              <cell>
                75 502
              </cell>
              <cell>
                +70 000
              </cell>
            </row>
            <row xml:id="i-SYSMjXv7Xk67joN39EB9gF">
              <cell>
                3:1
              </cell>
              <cell>
                Myndigheten för delaktighet
              </cell>
              <cell>
                59 348
              </cell>
            </row>
            <row xml:id="i-336m9pBLZQqeh5ek73h5uc">
              <cell>
                3:2
              </cell>
              <cell>
                Bidrag till funktionshindersorganisationer
              </cell>
              <cell>
                188 742
              </cell>
            </row>
            <row xml:id="i-N1311WstRZGF1orHzmWYzd">
              <cell>
                4:1
              </cell>
              <cell>
                Myndigheten för familjerätt och föräldraskapsstöd
              </cell>
              <cell>
                24 333
              </cell>
            </row>
            <row xml:id="i-QxK5MAEdjDvYrnyuvFxMAh">
              <cell>
                4:2
              </cell>
              <cell>
                Vissa statsbidrag inom funktionshindersområdet
              </cell>
              <cell>
                767 514
              </cell>
              <cell>
                −340 000
              </cell>
            </row>
            <row xml:id="i-NJtC5Cqaaou1k5qBuQAcmh">
              <cell>
                4:3
              </cell>
              <cell>
                Bilstöd till personer med funktionsnedsättning
              </cell>
              <cell>
                263 395
              </cell>
            </row>
            <row xml:id="i-NKNoiZyiCDE41LhrTrvzTd">
              <cell>
                4:4
              </cell>
              <cell>
                Kostnader för statlig assistansersättning
              </cell>
              <cell>
                25 693 300
              </cell>
              <cell>
                +1 000 000
              </cell>
            </row>
            <row xml:id="i-UwFbf2QJZME8xW6tXEY2pF">
              <cell>
                4:5
              </cell>
              <cell>
                Stimulansbidrag och åtgärder inom äldreområdet
              </cell>
              <cell>
                2 517 490
              </cell>
              <cell>
                +700 000
              </cell>
            </row>
            <row xml:id="i-MWXhSnkH5y3hh43paDt9D6">
              <cell>
                4:6
              </cell>
              <cell>
                Statens institutionsstyrelse
              </cell>
              <cell>
                1 082 555
              </cell>
              <cell>
                +97 000
              </cell>
            </row>
            <row xml:id="i-FAYjxNZdEvBjfAPAawjjyG">
              <cell>
                4:7
              </cell>
              <cell>
                Bidrag till utveckling av socialt arbete m.m.
              </cell>
              <cell>
                1 508 915
              </cell>
              <cell>
                −550 000
              </cell>
            </row>
            <row xml:id="i-1W1rp22aztW1y7Hap9Lg7">
              <cell>
                5:1
              </cell>
              <cell>
                Barnombudsmannen
              </cell>
              <cell>
                24 923
              </cell>
            </row>
            <row xml:id="i-8LLZRhvtEQsVhWJxTCCxkz">
              <cell>
                5:2
              </cell>
              <cell>
                Barnets rättigheter
              </cell>
              <cell>
                22 261
              </cell>
            </row>
            <row xml:id="i-BQmBvsLf5e3K8t576AuhYi">
              <cell>
                6:1
              </cell>
              <cell>
                Åtgärder avseende alkohol, narkotika, dopning, tobak samt spel
              </cell>
              <cell>
                195 629
              </cell>
            </row>
            <row xml:id="i-5NowaG9Ce7LTmBXDQ2GN4k">
              <cell>
                7:1
              </cell>
              <cell>
                Forskningsrådet för hälsa, arbetsliv och välfärd: Förvaltning
              </cell>
              <cell>
                34 576
              </cell>
            </row>
            <row xml:id="i-TnMGqETw8bZvUPMVs47hxm">
              <cell>
                7:2
              </cell>
              <cell>
                Forskningsrådet för hälsa, arbetsliv och välfärd: Forskning
              </cell>
              <cell>
                606 503
              </cell>
            </row>
            <row xml:id="i-BjjVkK7bT2ZVwR9M1hxHF1">
              <cell>
                8:1
              </cell>
              <cell>
                Socialstyrelsen
              </cell>
              <cell>
                658 637
              </cell>
              <cell>
                −2 000
              </cell>
            </row>
            <row xml:id="i-6qAgCp6WET5HhksSzH6AuX">
              <cell>
                8:2
              </cell>
              <cell>
                Inspektionen för vård och omsorg
              </cell>
              <cell>
                684 305
              </cell>
              <cell>
                −3 000
              </cell>
            </row>
            <row xml:id="i-5eLhNUh5Kd3yPJbyvQ3ZxQ">
              <cell>
                Nya anslag
              </cell>
            </row>
            <row xml:id="i-5dkfe9xCPSTDULrVu3DLeh">
              <cell>
                1:11
              </cell>
              <cell>
                Bidrag för samordning och tillgänglighet
              </cell>
              <cell>
                +1 000 000
              </cell>
            </row>
            <row xml:id="i-Wizj5ULFZKwKgZA9VcZfUx">
              <cell>
                1:12
              </cell>
              <cell>
                Statens medicinsk-etiska råd
              </cell>
              <cell>
                +5 000
              </cell>
            </row>
            <row xml:id="i-MbKobbBBE9ekXdWEfrHgxH">
              <cell>
                2:5
              </cell>
              <cell>
                Vissa internationella insatser
              </cell>
              <cell>
                +40 000
              </cell>
            </row>
            <row xml:id="i-NHbs7ypSC1gMhmUWQUWTcz">
              <cell>
                Summa
              </cell>
              <cell>
                77 696 041
              </cell>
              <cell>
                +1 115 000
              </cell>
            </row>
          </table>
        </div>
        <div xml:id="i-V1e2r61dMjrWkrDn2PakuD" type="motSignatures">
          <list xml:id="i-Atw1sbZGZfNvmQ96V5V33V">
            <item xml:id="i-5Ke1cfZnQZujibNThtc3pM">
              Barbro Westerholm (L)
            </item>
            <item xml:id="i-4uvAS4BbnoBhczwXwyX2yN">
              Christer Nylander (L)
            </item>
            <item xml:id="i-CpQYBrv9CtF8MVteNxXC7x">
              Tina Acketoft (L)
            </item>
            <item xml:id="i-KzBa4NjTWzSJ39gYFdf711">
              Emma Carlsson Löfdahl (L)
            </item>
            <item xml:id="i-9BwwEJ3bxG5uyVxqXZAyVM">
              Mats Persson (L)
            </item>
            <item xml:id="i-K4Z8krU6dY5pqPe5qPi5Zg">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
