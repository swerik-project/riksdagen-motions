<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00232">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__232/mot_1968__ak__232-001.pdf"/>
      <fw xml:id="i-XMit6LkWwiNdPJ22isUfds">
        Nr 232--238 Motioner i Andra kammaren, nr 232 år 1968 1
      </fw>
      <div xml:id="i-S9xwu8swZv8fDeTvLSzo48" type="motHeader">
        <div xml:id="i-5qWsxuRenaJ7eK54hnFNkX" type="motTitle"/>
        <div xml:id="i-9itDdhoUnBwTe42SzH1irs" type="motSubmissionInfo"/>
      </div>
      <div xml:id="i-LzSrAE83JvqMsDqCCoyFYu" type="motBody">
        <div xml:id="i-JK5dH52pYHtUkxLS5Bypv1">
          <p xml:id="i-FnMhBSuVb7N4qhuErxWe3A">
            Nr 232
          </p>
          <p xml:id="i-PsB6bdKbfSyrqYWSvrGnFn" type="titleString">
            Av fröken Ljungberg m. fl., om rätt för handikappade till särskilda
            av- drag vid beskattningen.
          </p>
          <p xml:id="i-EiRZbDD57XA8WyCMoDBi9J">
            (Lika lydande med motion nr 177 i Första kammaren)
          </p>
          <p xml:id="i-KvEp49opzhsuBkTkdYPTJ">
            Förvärvsarbetande, som i större eller mindre utsträckning är
            handikappade, be- viljas endast i undantagsfall extra avdrag för
            sådana utgifter i samband med in- komstens förvärvande, som kan
            hänföras till deras handikapp. Avdrag medges för närvarande endast
            för dem som genom att de har mycket låg inkomst har s. k. ned-
            satt skatteförmåga. Även de handikappade personer som har en relativt
            dräglig inkomst har emeller- tid extra utgifter på grund av sin
            invaliditet eller sjukdom. Detta gäller bl. a. handi- kappade
            som tvingas förflytta sig med rullstol i samband med förvärvsarbetet.
            De använder visserligen ibland bil för att komma till och från
            sina arbeten, men när de flyttar över från rullstolen till bilen
            och tvärtom, måste de ofta släpa sig från den ena sittplatsen
            till den andra. Då smutsas många gånger kläderna ned och utsätts
            även i övrigt för onormalt stort slitage. Även om man inte behöver
            flytta sig ur rullstolen, slits kläderna ovanligt mycket — i synnerhet
            utomhus — dels genom nötning under färd och dels genom täta kemiska
            tvättningar. Således har den som hänvisats till rullstol extra
            dryga kostnader på klädkontot. Vederbörande är betyd- ligt oftare
            i behov av att nyekipera sig än de fysiskt mer lyckligt lottade
            män- niskorna. Invalidiserade personer, som inte är beroende av
            rullstol för att förflytta sig men måste använda protes eller
            stödbandage eller måste röra sig på ett onaturligt sätt, kan också
            slita kläder mer än normalt, särskilt vid protesens eller stödbandagets
            led- punkter. Tvingas man gå på ett avvikande sätt, kan det hända
            att skorna snart mister passformen. Vad ovan sagts utgör endast
            exempel på hur de rörelsehindrades klädesplagg på olika sätt utsätts
            för onormala påfrestningar. Även i andra avseenden medför handi-
            kappet extrautgifter. Dessutom är det inte enbart rörelsehindrade
            som på grund av handikapp ådrar sig extrautgifter i samband med
            inkomstens förvärvande. Som ex- empel vill vi nämna en relativt
            stor grupp människor i vårt land, diabetikerna. De är ofta inte
            synbart handikappade, och sjukdomen försvårar i regel inte yrkesarbete.
            Emellertid har en sockersjuk ofta stora extrautgifter för kosthållet.
            På ett stort svenskt sjukhus har konstaterats att vissa diabetiker
            måste vidkännas en 40 9o-ig fördyring av kosten på grund av den
            noggranna diet som deras sjukdom kräver. Fördyringen blir större
            för de förvärvsarbetande som måste äta ute. Inte sällan måste
            nämligen diabetiker särbeställa maträtter för att undvika en hälsovådlig
            måltid.
          </p>
          <p xml:id="i-Whn4YWtPcQkoTyf3A82Cbr">
            Bihang till riksdagens protokoll 1968.4 saml. Nr 232—238
          </p>
          <pb facs="riksdagen-motions-pdf/data/1968/mot_1968__ak__232/mot_1968__ak__232-002.pdf"/>
          <fw xml:id="i-WCpDKcaht5WKYfMKJBNSuv">
            2 Motioner i Andra kammaren, nr 232 år 1968
          </fw>
          <p xml:id="i-9yprznundWX39PgnxvqFfm">
            Diabetiker brukar emellanåt medges extra avdrag för en del av
            sina av sjuk- domen betingade kostnader för inkomstens förvärvande.
            Prövning sker i varje sär- skilt fall, och det eventuella avdraget
            blir dessutom i regel lågt — vanligen 400 till 800 kronor — i
            förhållande till de verkliga kostnaderna. Därtill sker utöver
            en viss inkomst avtrappning av avdraget. De olika lokala taxeringsmyndigheterna
            har också olika kriterier vid prövning av de enskilda fallen,
            och således föreligger en oenhetlig praxis. De i denna motion
            antydda extrautgifterna för handikappade och vissa sjuka personer
            har ett faktiskt samband med inkomstens förvärvande. Även i övrigt
            har handikappade kostnader som är helt föranledda av deras sjukdom
            eller lyte, men eftersom de är levnadskostnader beaktas de inte
            vid beskattning. Som nämnts är det ofta svårt för handikappade
            att erhålla extra avdrag för nedsatt skatteförmåga. Tungt vägande
            individuella skäl måste föreligga, om avdrag skall medges. Den
            starka restriktivitet som präglar prövningen av avdragsyrkandena
            är otillfredsstäl- lande. En ändring bör därför komma till stånd.
            Bestämmelserna om de allmänna förutsättningarna för rätt till
            de här ifrågavarande avdragen enligt 50 $ 2 mom. kommunalskattelagen
            bör ändras. Även den ovan berörda oenhetligheten i praxis mellan
            olika lokala taxeringsmyn- digheter är oacceptabel och leder ofta
            till flagrant orättvisa. Behandlingen av ett yrkande blir nämligen
            beroende av var deklaranten råkar vara bosatt. Det vore således
            av största värde, om konkreta bestämmelser kunde utfärdas varigenom
            olika taxeringsmyndigheters bedömningsgrunder i detta avseende
            bleve överensstämmande. Vi har utgått ifrån att handikappbegreppet
            inte enbart inrymmer rörelsehinder utan kanske lika ofta långvarig
            eller kronisk sjukdom av annan art. Gemensamt för de drabbade
            är att de i samband med inkomstens förvärvande har av handikapp
            betingade problem, som framtvingar ekonomiska uppoffringar utöver
            det normala. Med hänsyn till svårigheten att definiera vad som
            skall avses med handikappade härvidlag — det gäller ändå människor
            som har möjligheter att förvärva inkomster genom eget arbete —
            anser vi oss inte nu kunna lägga fram ett konkret förslag. Vi
            föreslår därför att den sittande handikapputredningen får till
            uppgift att även utreda de handikappades skatteproblem och fördenskull
            förses med nödvändig expertis. Med stöd av det anförda hemställes,
            att riksdagen i skrivelse till Kungl. Maj:t måtte hemställa, att
            Kungl. Maj:t genom tilläggsdirektiv till handikapputredningen
            måtte ge denna i uppdrag att närmare undersöka dels frågan om
            de handikappades skatteproblem närmast i vad avser rätt till av-
            drag för av handikapp betingade särskilda kostnader för inkomst-
            förvärvande, dels ock frågan om extra avdrag på grund av de handikappades
            högre levnadskostnader.
          </p>
          <p xml:id="i-Dnfdpb52v7F1wLThQ95eLp" type="date">
            Stockholm den 23 januari 1968
          </p>
          <div xml:id="i-WQwUsiusTcAsCPCRyuwhQ4" type="signatureBlock">
            <list xml:id="i-Nk4wwVQFt5E52u94r8nEVY">
              <item xml:id="i-MpbWvPr77Yd3SKurHWhuts" who="i-81PQrPhnDLAmM1hjWyXu84" type="signature">
                Blenda Ljungberg (h)
              </item>
            </list>
          </div>
          <p xml:id="i-XU9J3CbXs6SnLaERoH6KGj">
            Karin Wetterström (h) Henning Gustafsson (fp) Bengt Börjesson
            (cp) i Skellefteå i Falköping
          </p>
        </div>
      </div>
    </body>
  </text>
</TEI>
