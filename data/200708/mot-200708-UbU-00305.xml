<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00305">
  <teiHeader>
    <fileDesc>
      <titleStmt>
        <title>Elevhälsa</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Elevhälsa</title>
          <idno type="rdwebb">GV02Ub305</idno>
          <rs type="number">Ub305</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub305/text</ref>
          <ref type="dokument_url_html">http://data.riksdagen.se/dokument/GV02Ub305</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub305</ref>
          <ref type="doc">http://data.riksdagen.se/fil/F1F4EF62-B30C-4AAB-8FBF-2C716EE39764</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wge8RThk5cDDtHKDwGzt4c" type="signed"/>
        <correspContext corresp="i-Wge8RThk5cDDtHKDwGzt4c">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-9verBui9FAGKSzwMBbskik" type="referral">
          <date when="2007-10-16"/>
        </correspAction>
        <correspAction xml:id="i-4VpotH7Ej8ZY3SEzkdqUpt" type="dismissal">
          <date when="2007-10-16"/>
        </correspAction>
        <correspAction xml:id="i-9eijy5FCVaXq5T5KDVUazJ" type="numbering">
          <date when="2007-10-04"/>
        </correspAction>
        <correspAction xml:id="i-GgZoki3fgEnAowdimr4goJ" type="submission">
          <date when="2007-10-03"/>
        </correspAction>
        <correspAction xml:id="i-QuuxLdvwcCt31X3hAzDanY" type="transfer">
          <date when="2007-10-03"/>
        </correspAction>
        <correspAction xml:id="i-95bAZ6t2N5c5oZARTtqi62" type="assigned"/>
        <correspContext corresp="i-95bAZ6t2N5c5oZARTtqi62">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WnU8o52KMaM1pduKs18GAm">
            1 Förslag till riksdagsbeslut
          </head>
          <list style="ol">
            <item xml:id="i-ViiFKup4R5W7bjRbdFcmVK">
              Riksdagen tillkännager för regeringen som sin mening vad som
              anförs i motionen om att ett nationellt statistikregister över
              elevers olycksfallsskador ska inrättas.
            </item>
            <item xml:id="i-VP4iMQCuvUQmmiEKTFtRYc">
              Riksdagen tillkännager för regeringen som sin mening vad som
              anförs i motionen om utbildning av elevskyddsombud.
            </item>
            <item xml:id="i-Ky6nmAgrvX37KBYykys8Wx">
              Riksdagen tillkännager för regeringen som sin mening vad som
              anförs i motionen om ökat inflytande för elevskyddsombud.
            </item>
            <item xml:id="i-Fg43Jx3HDoLhY5aPUFo6jS">
              Riksdagen tillkännager för regeringen som sin mening vad som
              anförs i motionen om rätt till stödundervisning för elevskyddsombud
              i grundskolan.
            </item>
            <item xml:id="i-GKp6HyH99MAqFFmHnsRiBC">
              Riksdagen tillkännager för regeringen som sin mening vad som
              anförs i motionen om tillsynen av elevernas fysiska och psykosociala
              miljö.
            </item>
            <item xml:id="i-GH5kipUxV6mGwEkjZUR6S4">
              Riksdagen tillkännager för regeringen som sin mening vad som
              anförs i motionen om tillgänglighet för elever med funktionshinder.
            </item>
            <item xml:id="i-QmXs7dtpZH5zRB7S3ob2AB">
              Riksdagen tillkännager för regeringen som sin mening vad som
              anförs i motionen om utredning om införande av nyckeltal inom
              elevhälsan.
            </item>
            <item xml:id="i-PqVtFhkhsPAJTPWXcM9G6w">
              Riksdagen tillkännager för regeringen som sin mening vad som
              anförs i motionen om att skolornas elevhälsoarbete ska följas
              upp i kvalitetsredovisningarna.
            </item>
            <item xml:id="i-Eh2FWUzjzMT3p4vpiF1315">
              Riksdagen tillkännager för regeringen som sin mening vad som
              anförs i motionen om att elevernas rätt till inflytande ska förtydligas
              i skollagen.
            </item>
            <item xml:id="i-GhQpTrDMrDu5DjQCxmzACe">
              Riksdagen tillkännager för regeringen som sin mening vad som
              anförs i motionen om möjlighet för kommunerna att inrätta lokala
              styrelser med elevmajoritet inom gymnasieskolan.
            </item>
          </list>
        </div>
        <div type="motContent">
          <head xml:id="i-USE3zWysyt9gXLPB7vfWWx" type="h1">
            2 Bakgrund
          </head>
          <p xml:id="i-GUjPQKbJ2gDd6Yzghx1Gfh">
            De allra flesta barn och unga i Sverige mår rätt så bra, men
            långt ifrån alla. Allt fler mår psykiskt dåligt och drabbas av
            allergier, diabetes, övervikt etc. Vänsterpartiet menar att skolan
            i hela sin verksamhet måste verka för att bevara och främja elevernas
            hälsa och för att stödja eleverna om de trots förebyggande insatser
            mår dåligt, fysiskt eller psykiskt. Det handlar inte bara om att
            det ska finnas fungerande skolhälsovård, utan också om att skolan
            ska ge kunskap om hälsa. Där är ämnen som idrott och hälsa samt
            hem- och konsumentkunskap viktiga, något vi motionerat om särskilt
            tidigare.
          </p>
          <p xml:id="i-7dLr7jkcUoSJZ5oHyqMStF">
            Forskning visar att individernas hälsa är beroende av faktorer
            som kön, klass, etnicitet, sexuell läggning m.m. Exempelvis visar
            forskning att hos elever som sökt till yrkesförberedande program
            i gymnasieskolan förekommer psykosomatiska besvär i mycket större
            utsträckning än bland elever som sökt studieförberedande program.
            Vidare att flickor har psykosomatiska besvär dubbelt så ofta som
            pojkar. Sådana besvär är också dubbelt så vanliga hos pojkar med
            utlandsfödda föräldrar än hos dem med svenskfödda föräldrar.
          </p>
          <head xml:id="i-LvfgyvwTU5vqd6QJ3yZS6x" type="h1">
            3 Arbetsmiljön
          </head>
          <p xml:id="i-Cd662pzbMYtdnsr1P7G8QA">
            SCB:s undersökning om levnadsförhållanden (ULF 2005) visar att
            en tredjedel av eleverna i år 46 upplever att de kan vara med
            och bestämma över sin arbetsmiljö, för elever i år 79 och gymnasiet
            är andelen cirka en fjärdedel, dvs. inflytandet över den egna
            arbetsmiljön minskar med åldern från en redan låg nivå. Tendensen
            att inte ta elevernas arbetsmiljö på allvar måste bytas mot ett
            intresse för skolans fysiska och psykosociala arbetsmiljö. Kraven
            på arbetsmiljön i skolan måste vara lika stora som på andra arbetsplatser.
          </p>
          <p xml:id="i-Sa1QDJRDnQQo4k753Dve2r">
            Det behövs ett tydligare elevperspektiv för hur både ute- och
            innemiljön i skolan ska utformas och för att bristerna i elevernas
            fysiska och psykosociala arbetsmiljö ska kunna rättas till. Inrättandet
            av ett nationellt statistikregister över elevers olycksfall är
            ett medel för att öka kunskapen och ge underlag till förbättringar.
            Detta bör riksdagen som sin mening ge regeringen till känna.
          </p>
          <p xml:id="i-6gT59zHRCZaYdeDxE3vxfz">
            Elevskyddsombuden ska få bättre utbildning och förutsättningar
            att genomföra sitt uppdrag samt reella möjligheter att påverka.
            Denna utbildning bör preciseras och kvalitetssäkras av Arbetsmiljöverket.
            Detta bör riksdagen som sin mening ge regeringen till känna.
          </p>
          <p xml:id="i-BosUsaELxAbj4X3BBA3GXE">
            Elevskyddsombuden måste också få samma rättigheter som andra
            skyddsombud, såsom rösträtt på skyddskommittémöten och stopprätt.
            Detta bör riksdagen som sin mening ge regeringen till känna.
          </p>
          <p xml:id="i-Fmn1NmubWGUNx67P1V1yVb">
            I gymnasieförordningen 8 kap. 1 § om bl.a. stödundervisning står:
          </p>
          <p xml:id="i-JpHm2xsg9JHUN5Vj9NGErH">
            Genom stödundervisning kan [] elevskyddsombud eller de som innehar
            andra liknande uppdrag, om det behövs, få ersättningar för de
            delar av utbildningen som de gått miste om på grund av sina uppdrag.
          </p>
          <p xml:id="i-QVSRihVVx1WxXAYrqAcpCj">
            Elevskyddsombud i grundskolan måste få motsvarande rätt till
            stödundervisning. Detta bör riksdagen som sin mening ge regeringen
            till känna.
          </p>
          <p xml:id="i-AuJpwAaYCoemNXeANZ8Pgt">
            Toaletter är undanskymda platser i skolan, och forskning har
            visat att många barn och unga undviker att gå på toaletten under
            skoldagen för att inte bli utsatta för kränkningar. Andra undanskymda
            platser som omklädningsrum är kanske svårare att undvika. Skolan
            måste kartlägga skolmiljön och i möjligaste mån bygga bort den
            utsatthet många elever talar om.
          </p>
          <p xml:id="i-9cFeEx3KXJpwu46S4QDqK8">
            Det har dessutom funnits fall där skyddsronderna inte omfattat
            utemiljön, vilken för skolbarn är en del av arbetsplatsen och
            självklart också måste tas upp. Vänsterpartiet anser att Arbetsmiljöverket
            bör få i uppdrag att prioritera tillsynen av elevernas fysiska
            och psykosociala miljö, såväl inomhus som utomhus. Detta bör riksdagen
            som sin mening ge regeringen till känna.
          </p>
          <head xml:id="i-SbSbicqwMEZWpVoNBiMGSP" type="h1">
            4 En skola för alla
          </head>
          <p xml:id="i-By3MDmLz6zRKCVKRBrurEJ">
            Inte bara skolbyggnaderna utan också skolgårdarna ska vara tillgängliga
            och användbara för allas lek, rörelse och samvaro på raster och
            fritid, även för barn med funktionshinder. Regleringen kring lokaler,
            utemiljö och utrustning bör därför innehålla krav på tillgänglighet
            för elever med funktionshinder. Detta bör riksdagen som sin mening
            ge regeringen till känna.
          </p>
          <head xml:id="i-ScPxPQ9mSzRCTAhmUSiZeh" type="h1">
            5 Främja hälsa förebygga ohälsa
          </head>
          <p xml:id="i-B2jXJzRFQsC8tHPboVi7qj">
            Elevernas hälsa ska uppfattas som en fråga för hela skolan, inte
            bara för den enskilde eleven. Skolan får inte blunda för att hur
            verksamheten organiseras och miljön utformas. Den kan bidra till
            elevers ohälsa, psykiskt såväl som fysiskt. Om en elev har hög
            frånvaro, svårigheter i skolarbetet, svårigheter i sociala relationer
            etc., ska orsaker även sökas i skolan som helhet, inte genom att
            ogiltig frånvaro skrivs in i ordningsomdömen eller betyg. Susann
            Häggqvist (Arbetslivsinstitutet 2004) konstaterar i sin avhandling
            att den psykosociala arbetsmiljön bidrar till en betydande del
            av elevernas frånvaro.
          </p>
          <p xml:id="i-MqitcjSc6KhpC9QgVjH31U">
            För att kunna arbeta förebyggande måste alla lärare ha kunskap
            om barns och ungdomars hälsa. För att skolsköterska, kurator och
            psykolog ska kunna ingå i det förebyggande arbetet måste de finnas
            närvarande i skolverksamheten. Elever ska enkelt och omedelbart
            kunna komma i kontakt med dem, lärare ska kunna få handledning
            och dessa yrkesgrupper kan vid behov ingå i arbetslagens arbete.
          </p>
          <p xml:id="i-FkMmfJcCPxSjn9vXDQ8KUf">
            Barnombudsmannen (BO) har ställt frågor till skolbarn om skolhälsovården
            och elevvården. 60 procent av skolbarnen önskade att skolsyster
            skulle finnas oftare i skolan, 25 procent svarade att de inte
            hade en kurator på skolan och 30 procent att de inte hade en skolpsykolog.
          </p>
          <p xml:id="i-3eKcRf53CUmkTCtU8dY8Db">
            När utbildningsutskottet hade öppen utfrågning om mobbning (070412)
            anfördes vikten av en väl utbyggd skolhälsovård för att skapa
            en trygg miljö och för att förebygga mobbning, men också för att
            barn som lider av depression, ångest, ätstörningar etc. tidigt
            ska upptäckas och få hjälp.
          </p>
          <p xml:id="i-WwxZPvh3Wzk5M5mvTidqAH">
            Vänsterpartiet anser att rätten till tillgänglig och professionell
            elevhälsa ska slås fast i skollagen och att en utredning bör tillsättas
            som fastställer en rikstäckande basnivå och ett program för att
            säkra kvaliteten inom elevhälsan. Dessutom bör möjligheterna att
            införa ett nyckeltal för elevhälsa utredas som går i linje med
            de krav som drivs av bland andra BO om att det ska finnas skolläkare,
            skolsköterska, skolkurator och skolpsykolog vid varje skolenhet.
            Detta bör riksdagen som sin mening ge regeringen till känna.
          </p>
          <p xml:id="i-QzDuxPaFtAYy71MPZqeVVY">
            I Vänsterpartiets motion Utgiftsområde 25, nummer 2007/08:Fi268,
            ökas dessutom bidraget till kommunerna för att anställa 1 000
            fler inom elevhälsan.
          </p>
          <p xml:id="i-VkuAVuyrcQd7hcC34X8Fe4">
            Skolornas elevhälsoarbete bör följas upp i kvalitetsredovisningarna.
            Detta bör riksdagen som sin mening ge regeringen till känna.
          </p>
          <head xml:id="i-XBU5ZcxaTCbeMDHcvihqzC" type="h1">
            6 Ge eleverna makt och inflytande
          </head>
          <p xml:id="i-Kq2YigH5MrkacQqMjEwvfp">
            Skolan ska ge kunskaper i demokrati och förmedla ett demokratiskt
            förhållningssätt. Utbildningen ska bygga på samarbete, tolerans
            och kollektivt ansvar. För att kunna förmedla demokratiska värderingar
            måste skolan främja demokratiska arbetssätt där elever, personal
            och föräldrar känner sig delaktiga och har inflytande över såväl
            formella beslut som den vardagliga verksamheten. Att kunna påverka
            sin situation är en betydande faktor för hälsa och inlärning.
          </p>
          <p xml:id="i-FpjniTJsfCDB1iXnTf8a6M">
            Demokrati förutsätter yttrandefrihet och att alla har tillgång
            till de verktyg som är nödvändiga för att kunna påverka samhällsutvecklingen.
            Demokrati är något man lär sig och det krävs mycket träning och
            övning innan man behärskar det. Den extra tid det tar att låta
            barn/elever få vara med och påverka är en del av själva inlärningen
            och utbildningen.
          </p>
          <p xml:id="i-3CNoyPW4sEsKpXkPRYtheC">
            Barn måste liksom vuxna ha rätt att föra fram sina åsikter och
            även kunna vara med och påverka sin omgivning. Barn befinner sig
            en stor del av sin tid i en pedagogisk verksamhetsform. De måste
            då även kunna ha ett inflytande över denna verksamhet.
          </p>
          <p xml:id="i-K1dn5obSyEtUgGgy3HX4m7">
            Ur demokratisk synvinkel är det viktigt att makten sprids. Utbildningssystemet
            är i dag alltför hierarkiskt. En enhetlig och likvärdig skola
            kräver demokratiskt inflytande. Därför är det viktigt att det
            finns politisk insyn i och styrning av skolan.
          </p>
          <p xml:id="i-PYDbHNehZomhS7ecp5iaAy">
            Skoldemokrati handlar inte bara om en formell beslutsstruktur.
            Utbildningen måste genomsyras av samarbete, vilja att lyssna och
            ett kollektivt ansvar. Barns/elevers och föräldrars inflytande
            är litet vad gäller planering och genomförande av den verksamhet
            som bedrivs i skolan. Trots att det redan i dag finns formella
            möjligheter för både elever och föräldrar att vara med och påverka
            t.ex. genom klassråd och utvecklingssamtal anser både elever och
            föräldrar att de saknar reella möjligheter att påverka. Speciellt
            gäller det för den verksamhet som äger rum inne i själva klassrummet,
            dvs. undervisningen.
          </p>
          <p xml:id="i-7WW4BFkN286e6mmuPueP3p">
            I förskolan, och i stor utsträckning i de första åren i grundskolan,
            är möjligheten att påverka undervisningen större än vad den är
            i de senare åren i grundskolan och i gymnasieskolan. Inom förskolan
            och i år 13 får barnet/eleven ofta frågan om vad hon/han vill
            göra eller på vilket sätt hon/han vill genomföra ett planerat
            moment. Lärare i de senare årskurserna i grund- och gymnasieskolan
            har mycket att lära av förskolan.
          </p>
          <p xml:id="i-2VARpc79eMBSacZCGid2Ea">
            För att uppnå ett demokratiskt utbildningssystem fordras alltså
            nya arbetsmetoder. Undervisningsformerna måste förändras så att
            elevernas egna aktiviteter, samarbete inom gruppen och möjligheten
            att påverka sin egen situation är det viktiga. Då kan eleverna
            få det självförtroende som är nödvändigt för att kunna klara utbildningen.
            Undervisningsformerna ska även inriktas på att elever ska ha likvärdiga
            villkor oberoende av deras bakgrund. Elevernas inflytande i skolan
            måste tas på allvar. De måste få verklig delaktighet i skolarbetet,
            dvs. ges ansvar för skolans skötsel och få ta aktiv del i planering,
            genomförande och utvärdering av undervisningen. Delaktighet handlar
            om rätten att få vara med, att ha uppgifter samt att få och ta
            ansvar.
          </p>
          <p xml:id="i-Aa7BEeVHz7x9btUSqG5oJa">
            Ökat inflytande handlar inte bara om en rättighet att få påverka
            sitt dagliga arbete utan i lika hög grad om en skyldighet att
            ta ansvar för sitt eget lärande. Vänsterpartiet anser att elevernas
            rätt till reellt inflytande över sin utbildning och arbetsmiljö
            bör förtydligas i skollagen. Detta bör riksdagen som sin mening
            ge regeringen till känna.
          </p>
          <p xml:id="i-TFryKLHaKVhUwA4Jc2fKCn">
            Dessutom bör möjligheten för kommunerna att ha lokala styrelser
            med elevmajoritet på gymnasieskolorna återinföras. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-6YHdG5MCAqr2wiHjD8dKcq" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-6iamkKWK2aobGU3uLGrg4i" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-MeeofdtEjTLxvMHYk1WNez" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-EtXS3BX2moeToeFJVhRE7F" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-H83T44ADbTYPKFPtHet6Fj" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
