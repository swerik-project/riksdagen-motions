<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00275">
  <teiHeader>
    <fileDesc>
      <titleStmt>
        <title>Evighetsgäldenärer</title>
        <author corresp="i-EFJ93MgPh6dJrzDB1Tt657 i-TECanR77Prb79DHwPvLitN">av Annelie Enochson och Yvonne Andersson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Evighetsgäldenärer</title>
          <idno type="rdwebb">GZ02C275</idno>
          <rs type="number">C275</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C275/text</ref>
          <ref type="dokument_url_html">http://data.riksdagen.se/dokument/GZ02C275</ref>
          <ref type="dokumentstatus_url_xml">http://data.riksdagen.se/dokumentstatus/GZ02C275</ref>
          <ref type="doc">http://data.riksdagen.se/fil/1A794486-3662-46C7-8966-6920C97048A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7B3GCBJph4DHtN7diBNj6h" type="signed"/>
        <correspContext corresp="i-7B3GCBJph4DHtN7diBNj6h">
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-NcC2MvJw1Mryy2398sgB7" type="numbering">
          <date when="2011-10-06"/>
        </correspAction>
        <correspAction xml:id="i-JbrUoXCgbBFC1LTiF7Ju7P" type="submission">
          <date when="2011-10-04"/>
        </correspAction>
        <correspAction xml:id="i-8TzSiHNCHDt8UWNErbvuQn" type="transfer">
          <date when="2011-10-04"/>
        </correspAction>
        <correspAction xml:id="i-LLGcr7T8fQV9TXCA9QUPYv" type="assigned"/>
        <correspContext corresp="i-LLGcr7T8fQV9TXCA9QUPYv">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LHuPy9yZJt2MspYuGVJjZY" type="motBody">
        <div xml:id="i-PB7kEzT76pQJrvbemRpCDb" type="motProposal" subtype="förslag">
          <head xml:id="i-9n9yZCZL3cTCYpbqeocwMm">
            Förslag till riksdagsbeslut
          </head>
          <list xml:id="i-Hcy73VauzAHCU5jvFZgVYN" style="ol">
            <item xml:id="i-MheNQh9qYhqcwx9DPQ633A">
              Riksdagen tillkännager för regeringen som sin mening vad som
              anförs i motionen om ändringar i skuldsaneringslagen och i preskriptionslagen.
            </item>
            <item xml:id="i-G4BQH4WEfg3fAXq93DVAbx">
              Riksdagen tillkännager för regeringen som sin mening vad som
              anförs i motionen om ändringar i kreditupplysningslagen. 1
            </item>
            <item xml:id="i-JfLC2pbv37xXKPp6La1kgo">
              Riksdagen tillkännager för regeringen som sin mening vad som
              anförs i motionen om ändringar i inkassolagen. 1
            </item>
          </list>
          <p xml:id="i-LYS2oekvgEc86X6JBuXTVq">
            1 Yrkandena 2 och 3 hänvisade till FiU.
          </p>
        </div>
        <div xml:id="i-BaxjRTGjmvi8hMYdrVdrrL" type="motContent">
          <head xml:id="i-VUAqNLyGNJoFiRgDwhaAgT" type="h1">
            Motivering
          </head>
          <p xml:id="i-EVDmNsk47y3wyoGsdGZXnx">
            Sveriges företagare är oljan i navet och håller Sverige rullande.
            Devisen att utan företagandet stannar Sverige är sann och viktig.
            Under krisen på 90-talet blev många företagare satta i konkurs
            eller djupt skuldsatta och hamnade i Kronofogdemyndighetens register.
            Vi måste dra lärdom av det som hände då, för att företagare inte
            ska hamna i samma situation igen.
          </p>
          <p xml:id="i-12nqN2jMw5PJC3rszuNNXG">
            För att minska risken med företagande och få fler att våga ta
            steget att starta företag, föreslår regeringen åtgärder som innebär
            att det ska gå snabbare att få skuldsanering för den som har skulder
            från näringsverksamhet. Även aktiva näringsidkare ska omfattas
            av möjligheterna till skuldsanering. Förändringen är bra, men
            inte tillräcklig.
          </p>
          <p xml:id="i-6xzw7X72MaoPdafy6reBbj">
            Vi har idag ett system med skuldsanering enligt skuldsaneringslagen.
            Lagen är till för dem som är så kraftigt skuldsatta att de inte
            inom en överskådlig tid kan betala tillbaka sin skuld. I KFM:s
            register finns ungefär 480 000 gäldenärer. Vid en beräkning under
            hösten 2009 kom man fram till att Sverige hade 22 835 så kallade
            evighetsgäldenärer. Definitionen av evighetsgäldenärer var gäldenärer
            som varaktigt haft löneutmätning i minst tre år. Av dessa hade
            drygt 11 000 haft löneutmätning minst fem år och cirka 2 700 i
            minst tio år. Detta är människor som kan få svårt att hyra en
            släpkärra, eller en videofilm eftersom de har betalningsanmärkning.
          </p>
          <p xml:id="i-Kz2TXFZaGm2nkxxNNUnK7i">
            Kronofogdemyndigheten kom i januari 2008 ut med en utredning,
            Alla vill göra rätt för sig, som utifrån nya perspektiv ser på
            evighetsgäldenärers situation. I uppdraget ingick att titta på
            hur typgäldenären ser ut. Varför blir man skuldsatt? Vad är grundorsakerna
            till att en gäldenär inte betalar sina skulder? Ett gallupföretag
            har djupintervjuat ett flertal gäldenärer. I alla dessa gäldenärers
            liv har något tragiskt hänt. Det framgår tydligt att de allra
            flesta evighetsgäldenärer vill göra rätt för sig, men saknar eller
            har fråntagits möjligheten att betala sina skulder.
          </p>
          <p xml:id="i-RmaYii5MXuMSVLwyB4tvvV">
            Vem som är att betrakta som överskuldsatt, är en annan viktig
            fråga undersökningen problematiserar och utreder. Enligt undersökningen
            definieras överskuldsatthet utifrån gäldenärens egen upplevelse
            av skuldsituationen. Många forskare menar att en subjektiv beskrivning
            som utgångspunkt ger det bästa underlaget för att definiera och
            kunna beräkna antalet överskuldsatta. Överskuldsatt är alltså
            den som själv upplever sig ha ständigt återkommande problem med
            att inte kunna betala alla sina räkningar. Med grund i denna definition
            beräknas i Kronofogdemyndighetens undersökning antalet överskuldsatta
            uppgå till minst 400 000 personer. Överskuldsättningen bedöms
            kosta samhället 3050 miljarder kronor per år. En förbättrad hantering
            av evighetsgäldenärernas situation är mycket angelägen.
          </p>
          <p xml:id="i-DpN79vQdeyskGJdm3Hyrpy">
            En skuldsaneringstid på två till tre år bör införas för dem som
            snabbt vill komma på fötter igen. Man bör även överväga att möjligheten
            till indrivning genom löneutmätning tidsmässigt begränsas för
            att ge fler personer möjlighet att komma ut ur en tillvaro som
            evighetsgäldenär. Andra åtgärder som skulle behövas är att bevilja
            skuldsanering på väsentligt kortare tid än idag, när förutsättningar
            finns. Andra länder har system, till exempel det angloamerikanska
            systemet, som strävar efter en snabb lösning av skuldförhållandena
            för att den skuldsatta på så kort tid som möjligt ska bli produktiv
            igen. Detta skulle inte inverka menligt på betalningsviljan i
            samhället, snarare ge kraft och utgöra en stimulans för kraftigt
            skuldsatta att snabbt ta tag i sin situation.
          </p>
          <p xml:id="i-Jhetdea891tybpwhGJ1bDs">
            Eftersom de skuldsatta lever under en sådan oerhörd press så
            bör en gäldenärsombudsman kunna bistå gäldenärerna de överskuldsatta
            i deras situation, ge vägledning och stöd för att kunna åstadkomma
            förbättringar. Kronofogdemyndigheten ser i sitt dagliga arbete
            att stödbehov föreligger, men har svårt att ge detta stöd till
            enskilda gäldenärer inom ramen för sin verkställande uppgift.
          </p>
          <p xml:id="i-CSySV2XHaeuN5BGJLkHWZY">
            Rikskronofogden Eva Liedström Adler har föreslagit ett system
            liknande det i Finland där skulden definitivt avskrivs efter 15
            år. Hon menar att en absolut preskription skulle innebära ett
            större gemensamt ansvarstagande mellan den som lånar ut pengar
            och den som lånar. En villkorslös avskrivning eller, som man kallar
            det, absolut preskription, efter 15 år retroaktivt skulle frigöra
            alla dessa människor och ge dem ett nytt liv. Fordringsägarna
            har redan avskrivit fordringarna, endast inkassobolagen som köpt
            fordringarna och driver dem i eget intresse håller dem vid liv.
          </p>
          <p xml:id="i-X4Zd7StCj3QkiU1179izBj">
            Det behövs även ändringar i kreditupplysningslagen, det vill
            säga reglerna avseende betalningsanmärkningar. Den som vill göra
            rätt för sig ska ha en morot för sin ansträngning. Idag ligger
            anmärkningen kvar i tre år (för en privatperson) efter det att
            skulden är reglerad. Här krävs en betydligt kortare tid men även
            en beloppsgräns, för hur små skulder som bildar underlag för en
            kreditanmärkning, bör sättas. Ett system med mer flexibilitet
            vad gäller kreditanmärkningar skulle verka stimulerande för de
            skuldsatta och inte uppfattas som det hot det gör idag. Handläggningstiderna
            är även för långa hos skuldrådgivarna, ofta uppåt två år, och
            handläggningsrutinerna skulle därför behöva effektiviseras.
          </p>
          <p xml:id="i-7kqwcjSajEGPxb4LPzJ79G">
            Övertag av privata fordringar genom privat inkassoverksamhet
            borde omedelbart förbjudas. Det finns inget samhällsekonomiskt
            intresse av att privatpersoner ska starta fåmansföretag för att
            sko sig på de överskuldsatta. Sådan inkassoverksamhet bör få tillstånd
            att bedrivas endast i större börsnoterade aktiebolag och inkassolagens
            tillståndskriterier bör därmed skärpas. Man har köpt fordringarna
            för en spottstyver och kräver sedan full betalning.
          </p>
          <p xml:id="i-F1SRhNdnJYo3MefpJygD8k">
            En liknande motion behandlades under förra mandatperioden och
            fick avslag, men min förhoppning är att motionen under detta riksmöte
            kommer att antas av riksdagen.
          </p>
        </div>
        <div xml:id="i-JF8qD2NDvXsL4N1BsfJyGT" type="signatureBlock">
          <list xml:id="i-StZ6fQcqGPrPzYVQZ2AjP1">
            <item xml:id="i-HyrKMXS9jfG6tpCvutQTch" who="i-TECanR77Prb79DHwPvLitN" type="signature">
              Annelie Enochson (KD)
            </item>
            <item xml:id="i-6rqEsMZXumoKbhAXqwf4Rt" who="i-EFJ93MgPh6dJrzDB1Tt657" type="signature">
              Yvonne Andersson (KD)
            </item>
          </list>
        </div>
      </div>
    </body>
  </text>
</TEI>
