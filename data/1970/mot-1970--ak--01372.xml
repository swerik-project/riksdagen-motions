<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__1372/mot_1970__ak__1372-001.pdf"/>
      <fw>
        Motion i Andra kammaren, nr 1372 år 1970 11
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 1372
          </p>
          <p>
            Av herr Hansson i Skegrie m. fl., i anledning av Kungl. Maj:ts
            proposition nr 114, med förslag till lag om skydd mot flyghavre.
          </p>
          <p>
            Det är obestridligt att flyghavre är ett av våra svåraste ogräs,
            främst därför att dess bekämpning är synnerligen besvärlig. Dess
            direkta skade- verkan på den gröda vari den befinner sig torde
            däremot avsevärt överträf- fas av vissa andra ogräsarter. Svårigheten
            att effektivt kunna bekämpa flyghavren motiverar emellertid särskilda
            åtgärder, som i vissa avseenden kan behöva ha tvingande karaktär.
            De lätta kärnorna kan föras av vinden ganska långa sträckor. Därav
            kom- mer också namnet flyghavre. Det hjälper därför inte att en
            jordbrukare effektivt bekämpar ogräset på sin åker, om grannen
            försummar att göra så. Detta motiverar att åtgärder kan vidtagas
            mot de eventuellt försum- liga. Emellertid är faran för spridning
            inom den egna brukningsdelen så allvarlig, att det torde höra
            till undantagen att någon försummar bekämp- ning, när han är medveten
            om den fara hans jordbruk utsätts för. Känne- dom om förekomst
            av flyghavre brukar vara dämpande på ett eventuellt salupris å
            en egendom. De i proposition nr 114 föreslagna skärpningarna av
            lagstiftningen på området är därför nödvändiga. De är också mer
            realistiskt utformade än det förslag som förelåg från lantbruksstyrelsen.
            En lagstiftning enligt detta sistnämnda skulle leda till orimliga
            konsekvenser i det praktiska handhavandet. Det bör nämligen framhållas
            att lagstiftningens praktiska verkställighet i hög grad blir beroende
            av den utformning tillämpningsbe- stämmelserna får. Dessa måste
            ges en sådan form att de inte utsätter jord- brukarna för krav
            som från praktisk synpunkt är mer eller mindre oreali- serbara.
            Tillämpningsbestämmelserna får med andra ord ej skärpa propo-
            sitionens mjukare formuleringar. Vid en osmidig tillämpning kan
            också jordbrukarna utsättas för avsevärda förluster, främst genom
            nedtramp- ning av växande gröda. Av det följande torde framgå
            vilka praktiska svå- righeter som kan uppstå vid lagens efterlevnad.
            Flyghavre kan endast bekämpas på två sätt. I sådana grödor som
            soc- kerbetor, oljeväxter etc. kan bekämpningen ske på samma sätt
            som övrig ogräsbekämpning, nämligen genom besprutning. Denna måste
            ske på obe- sådd mark och är i regel effektiv. Likaså kan flyghavren
            bekämpas genom
          </p>
          <pb facs="riksdagen-motions-pdf/data/1970/mot_1970__ak__1372/mot_1970__ak__1372-002.pdf"/>
          <fw>
            12 Motion i Andra kammaren, nr 1372 år 1970
          </fw>
          <p>
            odling av höstsådda grödor så långt detta låter sig göra med
            hänsyn till växtföljden. I vall förekommer ogräset mycket sällan.
            I vårsådda stråsädesgrödor är däremot bekämpningen ett väsentligt
            svå- rare problem. Besprutning kan inte ske i dylika grödor vare
            sig före såd- den eller därefter med hänsyn till flyghavrens nära
            släktskap med dessa växter. Skulle så ske dödas också kulturväxterna.
            Den enda möjligheten till bekämpning i exempelvis korn, havre
            och vårvete är att handplocka växan- de plantor. Detta arbete
            måste ske med stor försiktighet, om inte grödan skall nedtrampas
            i sådan omfattning att betydande förluster därigenom i stället
            uppstår. Om myndigheterna medges alltför stora befogenheter att
            dirigera okunnigt eller ovarsamt folk att utföra dylik bekämpning,
            därest jordbrukaren anses inte själv ha vidtagit tillräckliga
            åtgärder, kan mycket betydande förstörelse på kulturväxterna bli
            följden, vilket inte kan vara meningen. Många villkor måste också
            samtidigt vara till finnandes, om effektiv be- kämpning genom
            handplockning skall kunna ske. Bortplockning kan endast ske under
            den relativt korta tid (ca 14 dagar), då flyghavrens axvippor
            hun- nit växa upp över den övriga grödan, men ännu inte hunnit
            bli så mogna att kärnorna ramlat ur. Tyvärr inträder denna period,
            åtminstone i vissa delar av landet, just un- der den tid då semestern
            brukar förläggas vid jordbruket, d. v. s. i mitten av juli månad.
            För många jordbrukare torde därför svårigheter uppstå att skaffa
            arbetskraft för utförandet av detta arbete. Plantorna måste ryckas
            upp med roten. I annat fall bildas en ny axvippa efter relativt
            kort tid. Marken måste vara fuktig efter ett regn, om roten på
            plantan skall följa med upp. De nya axvipporna kommer inte fram
            förrän grödan är skördemogen och därför inte kan beträdas. Men
            även andra gynn- samma förhållanden måste vara förhanden. Axplockning
            kan inte ske vid stark blåst därför att vipporna då böjes ned
            och är svåra att upptäcka. Av vad ovan sagts torde framgå att
            sistnämnda bekämpningsarbete i växande gröda är beroende av en
            hel rad betingelser, som alla måste vara till fin- nandes under
            en mycket begränsad tidrymd. Problemet måste därför ses inte bara
            från skrivbordshorisont utan också från den praktiske jordbrukarens.
            Det är därför av vikt att såväl lagens tolkning som tillämpningsbestämmelsernas
            utformning inte blir sådan att jordbrukarna ålägges åtgärder som
            de inte kan praktiskt utföra. Exempel saknas inte där tillämpningsbestämmelser
            utfärdats, som med skäl kunnat anses ha skärpt det riksdagsbeslut
            på vilket de har grundats. Med hänvisning till vad ovan anförts
            hemställes, att riksdagen vid behandlingen av proposition nr 114
            måtte uttala, att vid nu ifrågavarande lagstiftnings till-
          </p>
          <pb facs="riksdagen-motions-pdf/data/1970/mot_1970__ak__1372/mot_1970__ak__1372-003.pdf"/>
          <fw>
            Motion i Andra kammaren, nr 1372 år 1970 13
          </fw>
          <p>
            lämpning stor hänsyn måste tas till de praktiska förut- sättningar
            som finns eller funnits vid olika brukningsen- heter i fråga om
            flyghavrebekämpningens utförande.
          </p>
          <p>
            Stockholm den 17 april 1970
          </p>
          <p>
            Nils G. Hansson (cp) i Skegrie
          </p>
          <p>
            Tage Sundkvist (cp) Anders Dahlgren (cp) Stig Josefson (cp)
          </p>
          <p>
            i Årrie
          </p>
          <p>
            Alfa Boktryckeri AB, Sthlm 1970
          </p>
        </div>
      </div>
    </body>
  </text>
</TEI>
