<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-00367">
  <teiHeader>
    <fileDesc>
      <titleStmt>
        <title>Regional tillväxt</title>
        <author corresp="i-Y6pV2kmHmseFnW9xv9t8yX">av Eric Palmqvist m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:367 av Eric Palmqvist m.fl. (SD)</title>
          <idno type="rdwebb">H702367</idno>
          <rs type="number">367</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H702367/text</ref>
          <ref type="dokument_url_html">http://data.riksdagen.se/dokument/H702367</ref>
          <ref type="dokumentstatus_url_xml">http://data.riksdagen.se/dokumentstatus/H702367</ref>
          <ref type="docx">http://data.riksdagen.se/fil/90150512-6D5A-4615-B0C6-1380E7A4C2C6</ref>
          <ref type="pdf">http://data.riksdagen.se/fil/EDB00BAA-BC2D-4870-86F3-36AB756272D0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Qsh1PomzbTws6GESPZQJ2v" type="signed"/>
        <correspContext corresp="i-Qsh1PomzbTws6GESPZQJ2v">
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction type="submitted" xml:id="i-4nEo8cdfCy5RJkZx7pRSCi">
          <date when="2019-09-26"/>
          <time when="09:32:30"/>
        </correspAction>
        <correspAction type="reviewed" xml:id="i-5Y7T6hsR24s4JSMWDbCmUr">
          <date when="2019-09-26"/>
          <time when="13:22:47"/>
        </correspAction>
        <correspAction type="referred" xml:id="i-WGyGnu6nrzRmC49qhY6Pz3">
          <date when="2019-10-11"/>
        </correspAction>
        <correspAction type="assigned" xml:id="i-22CHVTamQunftEWaYhfpHR">
          <date when="2021-03-10"/>
          <time when="16:34:53"/>
        </correspAction>
        <correspContext corresp="i-22CHVTamQunftEWaYhfpHR">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-Gy6pF8k16wswzW5cf92X4s"/>
        <correspContext corresp="i-Gy6pF8k16wswzW5cf92X4s">
          <ref type="uppgift">2019/20:NU2</ref>
          <ref type="ref_dok_id">H701NU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU2</ref>
          <ref type="ref_dok_titel">Utgiftsområde 19 Regional tillväxt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-P2QmssiZL3ygE63VD6uGaV"/>
        <correspContext corresp="i-P2QmssiZL3ygE63VD6uGaV">
          <ref type="uppgift">2019/20:TU5</ref>
          <ref type="ref_dok_id">H701TU5</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU5</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-VcC7hvZ2Z8jz1nFS3gSPof"/>
        <correspContext corresp="i-VcC7hvZ2Z8jz1nFS3gSPof">
          <ref type="uppgift">2019/20:SoU7</ref>
          <ref type="ref_dok_id">H701SoU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU7</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QGrmegoKBDpc5RD8FgN1r7"/>
        <correspContext corresp="i-QGrmegoKBDpc5RD8FgN1r7">
          <ref type="uppgift">2019/20:TU7</ref>
          <ref type="ref_dok_id">H701TU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU7</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-91ANExa3ktkUJR5Cb7zCXC"/>
        <correspContext corresp="i-91ANExa3ktkUJR5Cb7zCXC">
          <ref type="uppgift">2019/20:SkU22</ref>
          <ref type="ref_dok_id">H701SkU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU22</ref>
          <ref type="ref_dok_titel">Punktskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-RP783qJkaZ76XWTdYH9RMn"/>
        <correspContext corresp="i-RP783qJkaZ76XWTdYH9RMn">
          <ref type="uppgift">2019/20:SkU24</ref>
          <ref type="ref_dok_id">H701SkU24</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SkU24</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-3voaGqCEyZbCD4Uv3cSawX"/>
        <correspContext corresp="i-3voaGqCEyZbCD4Uv3cSawX">
          <ref type="uppgift">2019/20:NU13</ref>
          <ref type="ref_dok_id">H701NU13</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU13</ref>
          <ref type="ref_dok_titel">Regional tillväxtpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-EptbJmLH6DEWWxMN2f2aEn"/>
        <correspContext corresp="i-EptbJmLH6DEWWxMN2f2aEn">
          <ref type="uppgift">2020/21:KU22</ref>
          <ref type="ref_dok_id">H801KU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU22</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:367 av Eric Palmqvist m.fl. (SD) Regional tillväxt</div>
      </div>
      <div type="motBody">
        <div type="motProposal" subtype="förslag">
          <head xml:id="i-TyaTWAgRZU4iz21RjoDVLz">
            Förslag till riksdagsbeslut
          </head>
          <list style="ol">
            <item xml:id="i-NiLGQBMTHMm43nQJX8kntk">
              Riksdagen ställer sig bakom det som anförs i motionen om hållbar
              tillväxt för företag och medborgare i landets alla regioner och
              tillkännager detta för regeringen.
            </item>
            <item xml:id="i-3p7RBxeREBz6hK3FneZbNh">
              Riksdagen ställer sig bakom det som anförs i motionen om infrastruktur
              och tillkännager detta för regeringen.
            </item>
            <item xml:id="i-WKFSDrawXKS1mjjQAKwioZ">
              Riksdagen ställer sig bakom det som anförs i motionen om skatt
              på avstånd och tillkännager detta för regeringen.
            </item>
            <item xml:id="i-P3zmu2wBNmPfgesSKDpEhf">
              Riksdagen ställer sig bakom det som anförs i motionen om transportbidrag
              och tillkännager detta för regeringen.
            </item>
            <item xml:id="i-DULDCoCm4vCFhyNaBWsEcp">
              Riksdagen ställer sig bakom det som anförs i motionen om medborgarservice
              och tillkännager detta för regeringen.
            </item>
            <item xml:id="i-Dj6PXexjWrhLS3XQLqhwXD">
              Riksdagen ställer sig bakom det som anförs i motionen om bredband
              och mål för tillgång till snabbt internet i hela Sverige och tillkännager
              detta för regeringen.
            </item>
            <item xml:id="i-V9QJeZbo33QtcV9M1QtUE3">
              Riksdagen ställer sig bakom det som anförs i motionen om digitala
              plattformar för statliga myndigheter och tillkännager detta för
              regeringen.
            </item>
            <item xml:id="i-4hEK2S6udhUWubiEJkGLmW">
              Riksdagen ställer sig bakom det som anförs i motionen om lanthandlare
              och tillkännager detta för regeringen.
            </item>
            <item xml:id="i-YukFcfSUhwwGmhjfb5bC6">
              Riksdagen ställer sig bakom det som anförs i motionen om att
              de statliga bolagen bör se över sin modell för hur ombuden i glesbygd
              ersätts och återkomma med ett förslag på höjd ersättning och tillkännager
              detta för regeringen.
            </item>
            <item xml:id="i-KFrHbRHSgRJzrPxxDsNi16">
              Riksdagen ställer sig bakom det som anförs i motionen om gårdsförsäljning
              och tillkännager detta för regeringen.
            </item>
            <item xml:id="i-5qcGurge7YE46NrkeqkAYd">
              Riksdagen ställer sig bakom det som anförs i motionen om marknadsknallar
              och tillkännager detta för regeringen.
            </item>
            <item xml:id="i-L1jAyGd2p2fUuZqm5etyt1">
              Riksdagen ställer sig bakom det som anförs i motionen om att
              regeringen bör ta initiativ till en utvärdering av kravet på kassaregister
              och kvittoskrivande kassasystem för torg- och marknadshandeln
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-SGWdYfZpNM9DXWL44yfAsX">
            Hållbar tillväxt för företag och medborgare i landets alla regioner
          </head>
          <p xml:id="i-CqzZqSKDwyD8VuWFdVBuGA">
            Vi ser positivt på landsbygdens möjligheter, samtidigt som vi
            inte kan blunda för stora utmaningar, inte minst vad gäller avfolkning
            och ofrivillig urbanisering. Omkring en tredjedel av Sveriges
            befolkning bor på landsbygden. Dessa möjliggör en stark handelsbalans
            genom sitt värv inom till exempel skogs-, gruv- och metallindustrin.
            För befolkningen på landsbygden skulle ökad turism ha en positiv
            inverkan på såväl sysselsättning som förutsättningarna att fortsätta
            att kunna bo och verka i sitt närområde. Detta skulle också motverka
            ett ensidigt och sårbart näringsliv genom att tillskapa arbeten
            inom en mer differentierad arbetsmarknad. Sysselsättningstillväxten
            inom turism uppgick till närmare 20 procent mellan 2010 och 2016,
            samtidigt som den generella sysselsättningen endast växte med
            8,7 procent. God infrastruktur vad gäller såväl fysiska transporter
            som snabb och stabil internetuppkoppling är viktiga förutsättningar
            för regional tillväxt.
          </p>
          <p xml:id="i-FYQoN6WmyT7nNBBK1zBH3z">
            Vi anser att staten bör ha en aktiv roll vad gäller förutsättningar
            för regional tillväxt. Det kan finnas ett ömsesidigt positivt
            samspel mellan det offentliga och det privata där utmaningen inte
            ligger i att fördela en kaka utan i att få den att växa. Vi anser
            även att skapandet av en uthållig och bärkraftig tillväxt fordrar
            teknologiska landvinningar.
          </p>
          <p xml:id="i-3D5LhA9fPqKPxWasRnGj2x">
            En viktig förutsättning för att både företag och medborgare ska
            ha möjlighet att verka i hela Sverige är tillgången till såväl
            privat som offentlig service. I Sveriges mest glesbefolkade delar
            saknas möjlighet och kundunderlag att ha både ett postkontor,
            ett apotek och en matbutik. Ännu större samordning av offentliga
            och privata tjänster än den vi ser idag kan därmed vara en väg
            att gå. En lokal matbutiks överlevnad kan vara direkt avgörande
            för att kunna tillhandahålla offentlig service såsom medicin-
            och postpaketutlämning. Vi menar att en sådan samordning även
            gynnar möjligheten att bedriva privat service. Vår målsättning
            är att skapa förutsättningar för en kraftig men hållbar tillväxt
            för företag och medborgare som väljer att bo och verka i landets
            glesbefolkade regioner på liknande villkor som i landets övriga,
            mer tätbefolkade regioner.
          </p>
          <head type="h1" xml:id="i-3m4Y5rdUqJavpQ4mXcbX3Y">
            Infrastruktur
          </head>
          <p xml:id="i-DJFHoDF3Z5mRjZKdT8UaYV">
            Att utjämna kostnader för transporter är avgörande i ett land
            som Sverige som präglas av stora avstånd. En väl utbyggd och fungerande
            infrastruktur för kommunikation utgör grunden för att skapa förutsättningar
            för tillväxt i hela landet. Vi ser härvid ett ökat behov av såväl
            vidmakthållande som utveckling av statens transportinfrastruktur.
          </p>
          <p xml:id="i-K57ERGmRwrbFcagUZdDPou">
            Sveriges spårbundna godstransporter är av en föråldrad standard
            och därför långsammare än vad som skulle vara möjligt med en modern
            järnvägsinfrastruktur. Flaskhalsar uppstår i transportkedjorna
            när spårkapaciteten delas mellan snabba persontåg och långsamma
            godståg, vilket har en hämmande inverkan på näringslivet som är
            beroende av snabba och effektiva transporter.
          </p>
          <head type="h1" xml:id="i-EQWyhM7pc8U5TFBpdE8wmc">
            Skatt på avstånd
          </head>
          <p xml:id="i-Thrba8tjahPij3AXEkYdmy">
            Tillförlitliga och kostnadseffektiva och transporter är nödvändiga
            för att stärka företagens konkurrenskraft och tillväxt i hela
            landet. Utan fungerande transporter kan företag inte leverera
            varor till sina kunder och leverantörer. Därför utgör regeringens
            signaler om införande av kilometerskatt, kraftigt försämrade reseavdrag
            och införande av flygskatt exempel på glesbygdsfientliga förslag
            som om de realiseras kommer att slå hårt mot boende och företag
            i glesbygd.
          </p>
          <p xml:id="i-MyBPaxzEY2axKVsWsXcTBS">
            De föreslagna skatterna beskattar avstånd oaktat tekniska landvinningar,
            inte faktiska utsläpp, varför incitament att sänka de miljöpåverkande
            utsläppen helt saknas. I ett till ytan stort land med stora avstånd
            och gles järnvägsinfrastruktur utgör vägtransporter med personbil,
            buss och lastbil alltjämt de enda realistiska transportmedlen
            varför dessa skatter upplevs som syftande till att begränsa glesbygdsbors
            frihet och möjlighet till ett aktivt liv.
          </p>
          <p xml:id="i-Qih1SxKv57gysaqu3Y8Ugb">
            För många som bor på landsbygden innebär ett reseavdrag som inte
            motsvarar resekostnaden att det redan idag är mycket kostsamt
            att pendla till och från sitt arbete. En försämring av reseavdraget
            skulle kunna få som konsekvens att det blir så kostsamt att arbetspendla
            att människor tvingas att avsluta sin anställning eller flytta.
          </p>
          <p xml:id="i-VYYUMcMro4D849Fauvg4Nm">
            För företag i glesbygd som redan idag upplever svårigheter med
            kompetensför­sörjning och rekrytering kan denna problematik komma
            att allvarligt förvärras, och lägger man till de ökade kostnaderna
            för transporter genom ett införande av en kilometerskatt kan företagsnedläggningar
            mycket väl bli en konsekvens.
          </p>
          <p xml:id="i-FNiXqXx5ZUu4nskHTWrDPh">
            Flygskatten har redan fått negativa effekter för flyget, och
            flyglinjer har lagts ner. Kostnaderna för företag som anlitar
            exempelvis konsulter eller skickar anställda på utbildningar på
            annan ort ökar kraftigt när resetiderna i vissa fall flerdubblats.
          </p>
          <p xml:id="i-9e9HfjocCsXtNHV9Wj93zK">
            Vi menar att reseavdrag och skatter på resande och transporter
            skall vara utformade så att människor och företag skall kunna
            bo och verka i Sveriges landsbygder och att incitament för nyttjande
            av renare och mindre miljöskadliga tekniker inte får saknas.
          </p>
          <head type="h1" xml:id="i-SvR8bM9NncLDRUdodQKm5">
            Transportbidrag
          </head>
          <p xml:id="i-X4uWicyadP9PE1LpPZ3niZ">
            Transportbidraget är ett regionalpolitiskt stöd som ska kompensera
            för kostnads­nackdelar till följd av långa transportavstånd samt
            stimulera till höjd förädlingsgrad inom stödområdets näringsliv.
            Stödområdet omfattar Norrbottens, Västerbottens, Jämtlands och
            Västernorrlands län.
          </p>
          <p xml:id="i-MEjCA6ibj9PtgoaGkn1TK5">
            Detta stöd har under vissa år haft ett större anslag än vad som
            har behövts för att täcka de ansökningar som har inkommit. Det
            finns dock, enligt Tillväxtverkets handläggare, olika delförklaringar
            till att allt färre söker detta bidrag. Det beror till exempel
            på att företag flyttar eller lägger ner och det finns också företag
            som inte är medvetna om att de kan ansöka om stöd. I den mån företag
            inom stödområdet flyttar söderut inom Sverige är det en tydlig
            indikation på att transportbidraget inte fullt ut fyller sitt
            syfte och kan betraktas som för lågt.
          </p>
          <p xml:id="i-QnApwQypeH4zUGS3nakt3o">
            Vår uppfattning är att det finns behov av att Tillväxtverket
            ökar spridningen av informationen om möjligheterna att få bidraget
            till näringslivet inom de berörda stödområdena.
          </p>
          <head type="h1" xml:id="i-C4QiUpNQZM5XVSw4vvE9So">
            Omlokalisering av myndigheter
          </head>
          <p xml:id="i-Dknx1oMGtmqQi5tbZjxM9p">
            En grundpelare i vår regionalpolitik är att delvis utlokalisera
            statliga arbetstillfällen från större städer till landsbygden,
            att nyetablera myndigheter och verk på landsbygden samt att förhindra
            fortsatt flytt av statliga jobb från landsbygd till storstäder.
            Med dagens tekniska utveckling finns det goda möjligheter att
            förlägga statliga arbetstillfällen utanför storstäderna, och det
            finns därför få godtagbara skäl att generellt centralisera statliga
            jobb till storstadsregionerna. Denna omlokalisering är emellertid
            ett långsiktigt mål. Om den sker i för snabb takt riskerar den
            att medföra ekonomiska, sociala, logistiska och organisatoriska
            problem. Utlokaliseringar ska alltså ske med försiktighet som
            ett komplement till de nyetableringar som i huvudsak ska ske på
            landsbygden.
          </p>
          <p xml:id="i-NUhecL7Mq7gVRcWaveEX6X">
            Omlokaliseringar ger positiva effekter för de berörda kommunernas
            skatteunderlag, vilket innebär bättre välfärd i form av skola
            och omsorg. Detta i sig ökar i förlängningen attraktionskraften
            att bo på dessa orter.
          </p>
          <head type="h1" xml:id="i-TWF4agZP7PUbFbJgkwty5r">
            Medborgarservice
          </head>
          <p xml:id="i-PwR4pwZ36FXbY4tjbsWX9N">
            En förutsättning för en levande landsbygd är god tillgång till
            offentlig service. Under lång tid har en nedåtgående spiral inneburit
            att offentlig service dragits undan från landsbygden till följd
            av ett minskat befolkningsunderlag, vilket i sin tur bidragit
            till att försämra befolkningsutvecklingen än mer. För att kompensera
            för detta har myndigheter och kommuner satsat allt mer på att
            erbjuda information och service över internet och telefon, vilket
            för många är ett fullgott alternativ. Samtidigt finns det alltjämt
            hushåll i Sveriges glesbygd som fortfarande saknar tillgång till
            snabb och stabil internetupp­koppling trots att arbetet med att
            bygga ut näten varit omfattande.
          </p>
          <p xml:id="i-Ds33sXQS6RMwYDvkDD4AEv">
            Vi vill stärka medborgarservicen genom ökad samverkan för att
            bibehålla samt utveckla den offentliga servicen. Fysiska möten
            kan ibland av praktiska skäl inte åstadkommas, men med hjälp av
            dator, telefon eller videosamtal är det möjligt att verka för
            personliga möten på distans inom ramen för samverkanskontoren.
            Detta kan ge alla medborgare en likvärdig tillgång till service.
          </p>
          <head type="h1" xml:id="i-BFGEmLorFijYzBMQaTpgGp">
            Bredband och it
          </head>
          <p xml:id="i-PJwGGdqxoa8pecyoJF3aVS">
            Vi blir alltmer beroende av en snabb och stabil internetuppkoppling,
            såväl i arbete där alltmer automatiseras med datorers hjälp som
            i vår fritid där både underhållning och omvärldsrapportering fortsätter
            att flytta över till internetbaserade medier. Detta gör internettillgänglighet
            ytterst till en demokratifråga. Ett Sverige där alla medborgare
            inte har samma chans att delta i samhällsdebatten eller tillgång
            till information riskerar att på sikt ytterligare polariseras
            mellan landsbygd och stad.
          </p>
          <p xml:id="i-WcXc7gsjuiEhxMAwLt6z4q">
            Infrastruktur handlar inte endast om transportmöjligheter utan
            omfattar även teknisk infrastruktur för kommunikation såsom bredband.
            Behovet av tillgång till god infra­struktur för kommunikation
            blir idag allt viktigare både för näringslivet och för den enskilda
            medborgaren. Samtidigt är glesbygden kraftigt överrepresenterad
            bland de kvarvarande knappt 10 procenten som ännu inte kan erbjudas
            tillgång till snabbt internet, vilket vi finner bekymmersamt.
            Vår uppfattning är att det som framkom i Landsbygdskommitténs
            slutbetänkande om att 100 procent av befolkningen ska ha tillgång
            till snabbt internet år 2025 skall utgöra en målsättning för att
            möjliggöra för Sveriges landsbygder att leva och utvecklas.
          </p>
          <p xml:id="i-N4FtMDJcXJ4nmC4tTSQs9R">
            Teknikutvecklingen har gått starkt framåt sedan mobiltelefonins
            stora genombrott bland privatanvändarna på 1990-talet. Idag är
            inte mobiltelefonen längre bara ett redskap med vilket vi ringer
            och skickar textmeddelanden. Sedan ”smartphonen” lanserades har
            mobiltelefoner kommit att i många avseenden ersätta hemdatorerna.
            Våra smartphones följer oss ut på fjället, skogen och i skärgården.
            Med en smartphone och mobilt bank-id kan man idag uträtta exempelvis
            bankärenden, boka fordonsbesiktning och se sina senaste provsvar
            på vårdcentralen. Den mobila plattformen har därmed kommit att
            bli minst lika viktig som den stationära. Vi menar därför att
            det är av stor vikt att statliga myndigheter tillser att de är
            tillgängliga på olika digitala plattformar för att passa så många
            användare som möjligt. Detta oavsett var i landet användaren befinner
            sig och vilket tekniskt verktyg denne använder för att få internetåtkomst.
          </p>
          <head type="h1" xml:id="i-Ei1tV7mfBqRTCecwtt4z61">
            Lanthandlare
          </head>
          <p xml:id="i-3h52Uyve9ecX1e1LWqQWDb">
            Dagligvarubutiker i landets glesbefolkade delar fyller en viktig
            funktion. I en tid då dagligvaruhandeln i allt högre grad sker
            i stormarknader utarmas möjligheten för lanthandlarna att kunna
            konkurrera med såväl pris som utbud. Till detta kommer de stora
            distributionskedjornas minskande intresse av att leverera sina
            varor till kunder som beställer små kvantiteter och är avlägset
            lokaliserade. Ett liknande förhållande råder då det gäller landets
            bensinbolag, där de stora aktörerna uppvisar ett allt mer svalt
            intresse för de minsta och avlägset belägna mackarna. Möjligheten
            att kunna erbjuda flera typer av samhällsservice är därför viktig
            för handlarna, både som ett led i att kunna locka fler kunder
            och för att verksamheten ska bli mindre ekonomiskt sårbar. Lanthandeln
            är därför inte sällan också mack – eller vice versa – och fungerar
            dessutom ofta som busshållplats, ombud för Apoteket, Postnord,
            Bussgods, Schenker, Svenska spel, Systembolaget m.fl. De utgör
            viktiga nav i de bygder i vilka de är verksamma, och den potentiella
            skada förlusten av dessa ombudstjänster skulle innebära för lokalbefolk­ningen
            om lanthandeln som tillhandahåller dem tvingas lägga ned, kan
            inte försummas. Vi menar att det är viktigt att säkerställa att
            serviceutbudet på landsbygden inte försämras och att de statliga
            bolagen som verkar i glesbygd genom ombud har en viktig roll i
            detta. Vi menar att regeringen bör uppdra åt de statliga bolagen,
            exempelvis Apoteket AB, Postnord AB, Svenska spel och Systembolaget
            att se över sin modell för hur ombuden i glesbygd ersätts och
            återkomma med ett förslag på höjd ersättning för de lokala ombuden.
          </p>
          <p xml:id="i-Eh4NVpjRUGSMDCxEUu9rjw">
            Vi menar också att den höjning av stödet för kommersiell service
            som riksdagen tidigare beslutat om skall utvärderas och följas
            upp för att säkerställa att den har avsedd effekt och att nivåerna
            är tillräckliga för att nå de önskade målen även om förutsätt­ningarna
            ändras genom exempelvis att statliga bolag säljs ut eller en ökad
            del av Apotekets tjänster flyttas till e-handel av läkemedel som
            kräver paketutlämning.
          </p>
          <head type="h1" xml:id="i-XWgUBKNirH9uov6ri2CokZ">
            Gårdsförsäljning
          </head>
          <p xml:id="i-W3kSYKkQvBuHyVTqucwuav">
            I Sverige etableras allt fler mikrobryggerier, whiskydestillerier,
            vinodlingar och liknande. Många gånger etableras dessa i glesbygd
            där de bidrar till att tillskapa arbetstillfällen och en levande
            landsbygd. Intresset för dessa är bland dryckes­intresserade stort
            och inte sällan går det att besöka dessa producenter för att se
            hur tillverkningen går till. Ett problem för dessa företag är
            emellertid att de inte tillåts att sälja de egna produkterna på
            den egna anläggningen, vilket avsevärt minskar deras attraktionskraft
            som besöksmål –inte minst bland utländska besökare med mindre
            förståelse för det svenska alkoholmonopolet än vi har. Vi menar
            att de svenska producenterna av alkoholhaltiga drycker ska ges
            samma möjligheter till försäljning av de egna produkterna vid
            produktionsstället som finns i övriga EU. Det är något som har
            förutsättningar att generera fler arbetstillfällen inom såväl
            besöksnäringen som inom bryggeri-, destilleri och vingårdsnäringen.
          </p>
          <p xml:id="i-RiGUHAYNJAKNRy8BPWfM21">
            Vi menar också att det inte föreligger något hinder att genomföra
            detta utan att avskaffa Systembolagets detaljhandelsmonopol, vilket
            vårt grannland Finland är ett exempel på. Vi ställer oss alltjämt
            bakom Systembolagets detaljhandelsmonopol, med undantag för s.k.
            gårdsförsäljning, och då riksdagen redan har tillkännagivit för
            regeringen att den skall verka för en ny alkohollagstiftning där
            gårdsförsäljning tillåts emotser vi att detta möjliggörs i Sverige
            utan vidare dröjsmål.
          </p>
          <head type="h1" xml:id="i-J3hB7wbLMjkdKT97M99EtC">
            Strandskyddet
          </head>
          <p xml:id="i-8MtQG7rzfkNCCg5eNfAaeS">
            Medan det i landets mest urbana miljöer är tätt vid stränderna
            är situationen den omvända i vår glesbygd. Trots detta är det
            många gånger svårt eller omöjligt att få bygga strandnära med
            hänvisning till strandskyddet. I många kommuner finns det ett
            uttalat stöd för ett regelverk som ökar möjligheterna till att
            bygga strandnära. Vi menar att det finns goda förutsättningar
            att öka attraktiviteten att bo i våra glesbygdskommuner och stimulera
            till inflyttning om lättnader görs i nuvarande regelverk. Det
            är något som potentiellt skulle kunna underlätta för avflyttningskommuner
            med vikande skatteunderlag att bibehålla eller öka sin befolkning
            och därmed kunna upprätthålla sin kommunala service.
          </p>
          <head type="h1" xml:id="i-HKMpniY4j7gLNAJnJNHkbt">
            Marknadsknallar
          </head>
          <p xml:id="i-K3Qig7GBGFugBkTsPwQrHh">
            De är inte många men de reser runt mellan landets olika marknader.
            Vissa marknader får hela städer att blomma upp en gång om året.
            Jokkmokks marknad, Pajala marknad, Kiviks marknad med flera. Marknaderna
            har ett historiskt arv och utgör en mötesplats, och på vissa håll
            äger de rum på en tidpunkt på året då utflyttade kommer hem och
            träffar nära och kära. Det som däremot har blivit ett problem
            sedan år 2014 är att knallarna är ålagda att ha kvittoskrivande
            kassasystem. De måste fungera oavsett om de har tillgång till
            el eller inte och oavsett om mobilnätet blir överbelastat eller
            inte. Det fungerar inte alltid, och dessutom skall de tåla fukt
            och kyla, vilket de inte heller gör. Ingen tillverkare har heller
            system som lever upp till de svenska kraven, och den svenska marknaden
            är för liten för att de skall vara intresserade av att ta fram
            system anpassade för Sverige eftersom vi är ensamma om våra krav.
            Utomlands tillämpas istället mer schablonmässiga förenklade beskattningar
            av knallar.
          </p>
          <p xml:id="i-7ah6zQVXjZSHkvGf5cKkvg">
            Regeringen bör därför ta initiativ till en utvärdering av kravet
            om kassaregister och kvittoskrivande kassasystem för torg- och
            marknadshandeln med syfte att göra det möjligt för marknadsknallar
            att kunna bedriva verksamhet även utan tillgång till el och under
            svåra väderförhållanden.
          </p>
        </div>
        <div type="motSignatures">
          <list>
            <item xml:id="i-JZJ7iV49SWDLooRpX872D9">
              Eric Palmqvist (SD)
            </item>
            <item xml:id="i-29693r4Y7oETvbBzEpx4ZT">
              Mattias Bäckström Johansson (SD)
            </item>
            <item xml:id="i-JUNHXSu57QZLapDV2Wzqe3">
              Tobias Andersson (SD)
            </item>
            <item xml:id="i-MxQQs1qjNn7gCa1UFsmBa">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
