<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0796/mot_200001_MJ_0796-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ796 pnr: m1122
          </p>
          <p>
            Motion till riksdagen 2000/01:MJ796
          </p>
          <p>
            av Ingvar Eriksson m.fl. (m)
          </p>
          <p>
            Östersjön
          </p>
          <p>
            Motionen delad mellan flera utskott
          </p>
          <p>
            Sammanfattning
          </p>
          <p>
            Sverige och dess invånare är vana att ha god tillgång på rent
            sötvatten. Stora delar av svenskt näringsliv är dessutom av tradition
            uppbyggda på denna resurs. Vattenkvaliteten i sjöar, åar och grundvatten
            samt tillgången på sötvatten i Sverige är relativt god i förhållande
            till de flesta EU-länderna. Per capita är Sverige ett av de vattenrikaste
            länderna på jorden. Östersjön inklusive Kattegatt och Öresund
            har dock fått mottaga stora mängder föroreningar under 1900-talet
            varför dessa havsområdens ekosystem är allvarligt störda. Målsättningen
            bör därför vara att vattenkvaliteten och tillgången på vatten
            ska vara så god att såväl den enskilda individen som näringslivet
            skall kunna uppleva våra inlandsvatten och hav som en säker tillgång.
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om övergödning. 2. Riksdagen tillkännager för
            regeringen som sin mening vad i motionen anförs om utsläppsrätter.
            3. Riksdagen tillkännager för regeringen som sin mening vad i
            motionen anförs om fisket i Östersjön. 4. Riksdagen begär att
            regeringen undersöker förutsättningarna för nollutsläpp av olja
            från fartygstrafiken i Östersjön. 5. Riksdagen tillkännager för
            regeringen som sin mening vad i motionen anförs om bevarandet
            av våra älvar.'
          </p>
          <p>
            6. Riksdagen tillkännager för regeringen som sin mening vad i
            motionen anförs om miljöövervakning och forskning.
          </p>
          <p>
            "Yrkande 5 hänvisat till BoU.
          </p>
          <p>
            29
          </p>
          <pb facs="riksdagen-motions-pdf/data/200001/mot_200001_MJ_0796/mot_200001_MJ_0796-0002.pdf"/>
          <p>
            2000/01:MJ796
          </p>
          <p>
            30
          </p>
          <p>
            Östersjön
          </p>
          <p>
            Östersjön, världens största innanhav, har historiskt spelat en
            viktig roll för handeln i Östersjöområdet. Än i dag är vattnet
            en viktig resurs för handel, turism och fiske. Även i framtiden
            kommer Östersjön, med ca 80 miljoner människor i sitt tillrinningsområde,
            att spela en viktig roll i kontakterna människor emellan. Östersjön
            sammanbinder ett stort antal länder, med varierande bakgrund när
            det gäller såväl politisk som ekonomisk inställning och med skiftande
            erfarenheter i t.ex. miljöfrågor. För att komma till rätta med
            Östersjöns miljöproblem och finna lösningar för framtiden krävs
            ett utökat samarbete länderna emellan i regionen. Inte minst viktigt
            är att så snart som möjligt få med de forna östländerna i EU-samarbetet.
            En stor del av Östersjöns miljöproblem beror på det ekonomiska
            system som rådde i de gamla öststaterna, vilket byggde på rovdrift,
            storskalighet, centralism och avsaknad av personligt ansvarstagande.
            Stora punktutsläpp i de före detta sovjetländerna har påverkat
            miljön både lokalt och i stort. Många industrier saknade helt
            reningsutrustning med stora utsläpp till Östersjön som följd.
            Dessutom saknades i allmänhet reningsverk med tillräckligt effektiv
            rening av avloppsvatten. Dessa problem kvarstår i stor utsträckning
            än idag, även om bland annat Sveriges och EU:s miljöbistånd haft
            som målsättning att lösa dessa problem.
          </p>
          <p>
            Östersjöns miljöproblem
          </p>
          <p>
            Vi vet i dag att vattenomsättningen i Östersjön är långsam, ca
            30-35 år, vilket gör att föroreningar som tillförs Östersjön har
            en lång uppehållstid i havet, innan de kan transporteras till
            Kattegatt, Skagerrak och Nordsjön. Huvuddelen transporteras dock
            inte ut, utan hamnar i bottensedimenten efter att de har passerat
            Östersjöns ekosystem. Det dåliga vattenutbytet och den låga salthalten
            gör att Östersjön är ett mycket känsligt hav för föroreningar.
            Ett av de allvarligaste miljöproblemen i Östersjön är övergödningen,
            eller eutrofieringen, som har sin grund i för stora utsläpp av
            fosfor och kväve. Eutrofieringen, medför att det marina ekosystemet
            rubbas, vilket bland annat har negativ inverkan på fiskebeståndens
            reproduktion. Ett annat allvarligt problem i Östersjön är de återkommande
            oljeutsläppen. Östersjöns miljöproblem är en angelägenhet för
            hela norra Europa. Sverige har dock som ett rikt och välutvecklat
            land, som dessutom är det land som har den längsta kuststräckan
            i Östersjön, ett särskilt ansvar. Sverige bör därför vara fortsatt
            pådrivande för att inom Östersjösamarbetet minska de skadliga
            utsläppen. Lika viktigt är det att svensk forskning och utveckling
            bidrar till att finna metoder för att på ett effektivt sätt återskapa
            den naturliga balansen i Östersjöns rubbade ekosystem.
          </p>
          <pb facs="riksdagen-motions-pdf/data/200001/mot_200001_MJ_0796/mot_200001_MJ_0796-0003.pdf"/>
          <p>
            Övergödning av Östersjön
          </p>
          <p>
            Övergödning eller eutrofiering är ett stort problem längs stora
            delar av Sydsveriges Östersjökust. Övergödningen ger upphov till
            flera negativa effekter bl.a. algblomning, utbredning av fintrådiga
            grön- och brunalger, på bekostnad av blåstången, och syrefria
            bottnar. Algblomning, som dessvärre accelererat på senare år,
            kan orsaka akuta hälsoproblem hos såväl människor som djur. Utbredningen
            av grön- och brunalger som gör att blåstången konkurreras ut medför
            att en viktig yngelplats för sillfisken försvinner. De syrefria
            bottnarna leder till att bottenfaunan slås ut. Det marina ekosystemet
            örändras, antalet arter minskar och produktiva grundområden förstörs.
            Sentida forskning tyder på att även torskens reproduktion hotas,
            då rommen örstörs av det giftiga bottenvattnet. Övergödningen
            orsakas av utsläpp av närsalterna fosfor och kväve. Utsläppskällorna
            är framförallt reningsverk, läckage från skogs- och jordbruksmark
            och nedfall av luftburet kväve från förbränningsprocesser. I centrala
            Östersjön är det framförallt kvävet som är det tillväxtbegränsande
            näringsämnet medan övergödningen i Bottenviken och de kustnära
            områdena begränsas av fosfor. Fosfortillförseln från Sverige har
            reducerats kraftigt genom utbyggnaden av reningsverk. Ur ett svenskt
            perspektiv är det därför i örsta hand kväveutsläppen som måste
            minskas för att lösa situationen med övergödningen. Sverige har,
            generellt sett, en bra vattenrening och står enbart för 6 respektive
            1296 av fosfor- och kvävetillförseln i Östersjön. Det krävs dock
            ytterligare åtgärder. T.ex. att anlägga olika typer av kvävefällor
            i avrinningsområdena — inom = skogs- och = jordbrukslandskapet.
            En kostnadseffektiv årgärd är att även fortsättningsvis bedriva
            miljöbistånd, t.ex. genom stöd till anläggande och modernisering
            av reningsverk i de forna östländerna. Vi anser att det är viktigt
            att gå vidare i det internationella samarbetet för att begränsa
            kväve- och fosforutsläppen till Östersjön. Inom ramen för Östersjösamarbetet
            vore det önskvärt att införa handel med utsläppsrätter, avseende
            utsläpp av kväve och fosfor. Det kan vara svårt i samarbetet mellan
            länder, som har olika traditioner och kontrollsystem, att genomföra
            likvärdig kontroll och uppföljning. Vi anser dock att Sverige
            måste vara pådrivande för att få till stånd ett sådant samarbete.
            I avvaktan på en internationell handel bör Sverige gå före, genom
            att själv införa en handel med utsläppsrätter, där reningsverk
            och andra större aktörer kan ingå.
          </p>
          <p>
            Fisket i Östersjön
          </p>
          <p>
            Fisket i Östersjön är hotat. Främst gäller detta torskfisket.
            Torskens lekbottnar, där den lägger sin rom, är på grund av övergödningens
            problematik så syrefattiga att fiskens reproduktion störs eller
            omöjliggörs. Det
          </p>
          <p>
            2000/01:MJ796
          </p>
          <p>
            31
          </p>
          <pb facs="riksdagen-motions-pdf/data/200001/mot_200001_MJ_0796/mot_200001_MJ_0796-0004.pdf"/>
          <p>
            2000/01:MJ796
          </p>
          <p>
            32
          </p>
          <p>
            allt hårdare = fisketrycket innebär också en risk att ännu inte
            reproduktionsdugliga bestånd fiskas upp. Signaler under de senaste
            åren har dock visat att sillfisket också är hotat. Orsaken är
            = troligtvis utfiskning = tillsammans med = försämrade reproduktionsförhållanden
            då blåtången delvis har försvunnit i Östersjön p-g.a. övergödning.
            För att behålla ett uthålligt fiske måste en balans råda mellan
            produktion och uttag. Övergödningen av Östersjön måste minska
            för att förbättra — fiskarternas reproduktionsmöjlighet. Därmed
            kommer fiskeuttaget att kunna öka. Dessutom krävs det en bättre
            uppföljning runt hela Östersjön av att uttaget av tilldelade kvoter
            inte överutnyttjas. Det hjälper inte att ett enskilt land, som
            t.ex. Sverige, ensamt tar hänsyn till detta. Det är av avgörande
            betydelse att samtliga länder samarbetar när det gäller såväl
            fiskekvoter som regler för fiskemetoder.
          </p>
          <p>
            Fartygstrafiken på Östersjön
          </p>
          <p>
            Sjöfarten orsakar stora utsläpp av luftföroreningar som påverkar
            det marina ekosystemet. Sjöfarten i Östersjön svarar för stora
            kväve- och svaveldioxidutsläpp. Detta hänger samman med att reningskraven
            är lågt satta inom sjöfarten. Andra problem med sjöfarten för
            Östersjön är oljeutsläppen. Det rapporteras 400-500 utsläpp per
            år. Det innebär att det nästan dagligen förekommer oljeutsläpp
            i Österjön. Omsättningen av vattnet i Östersjön är betydligt långsammare
            än i Atlanten och Nordsjön, och därför får oljeutsläppen allvarliga
            konsekvenser. Om det är någon förorening som väcker starka känslor
            så är det just när olika djur, t.ex. sjöfågel, drabbats av oljeutsläppen.
            För att komma till rätta med problemen krävs internationella överenskommelser
            om hårdare reningskrav för sjötrafiken. När det gäller oljeutsläppen
            behöver framförallt hamnarna i de forna östländerna utrustas med
            anläggningar för att omhänderta spillolja m.m. liknande det system
            som vi har infört i Sverige. Detta skulle vi kunna bidra med inom
            ramen för vårt miljöbistånd för Östersjöregionen. Inom svensk
            ekonomisk zon bör regeringen undersöka förutsättningarna för ett
            nollutsläpp av olja från fartygstrafiken. Dagens utsläppsgräns
            är på 15 ppm. Både Finland och Danmark har infört nollutsläpp
            inom respektive ekonomisk zon. Övervakningen av sjöfarten måste
            förbättras så att fartyg som släpper ut olja upptäcks. Vi anser
            att det är angeläget att komma fram till vem som ska ställas till
            svars för utsläppen. För att komma till rätta med de olagliga
            oljeutsläppen krävs internationella åtgärder. Sverige måste bli
            mer aktivt när det gäller detta samarbete.
          </p>
          <pb facs="riksdagen-motions-pdf/data/200001/mot_200001_MJ_0796/mot_200001_MJ_0796-0005.pdf"/>
          <p>
            Vattendrag
          </p>
          <p>
            Bevarande av älvar
          </p>
          <p>
            I och med att regeringen beslutat att stänga svenska kärnkraftverk
            i förtid, ökar behovet av alternativ energi. För att klara våra
            mål om koldioxidutsläpp är det viktigt att inte energikällor som
            olja och kol ökar. Vi har redan i dag älvar som producerar vattenkraft,
            vilket är bra. Däremot måste de älvar som är orörda även fortsättningsvis
            bevaras. De som finns kvar representerar i många fall omistliga
            naturvärden och kräver särskilt skydd mot exploatering.
          </p>
          <p>
            Försurning
          </p>
          <p>
            Alltför många, en femtedel, av våra sjöar och vattendrag är idag
            påtagligt försurade. Ekosystemen riskerar att slås ut om inget
            görs. Den biologiska mångfalden är därmed hotad. Den socialdemokratiska
            regeringen har tidigare anslagit för lite pengar till kalkningsinsatser,
            vilket medfört påtagliga försurningsskador. Nu har regeringen
            efter mycket kritik skrivit upp anslagen för kalkning, vilket
            vi anser är på tiden. Insatserna för fortsatt kalkning måste fortgå
            på en för naturen tillräcklig nivå.
          </p>
          <p>
            Miljöövervakning och forskning
          </p>
          <p>
            Miljöövervakningen har varit ett av Sveriges viktigaste verktyg
            för att följa upp effekter av utsläpp och åtgärder. Detta har
            under ett antal år inte prioriterats tillräckligt av Socialdemokraterna,
            vilket inneburit att flera miljöövervakningsdata — har = brutits.
            Nationella — och = regionala övervakningsprogram måste vara så
            pass omfattande att det går att studera såväl kortsiktiga som
            långsiktiga förändringar. Miljöövervakningen utgör själva grunden
            för miljövårdsarbetet. Den är nödvändig för att kunna särskilja
            naturliga variationer från människans påverkan och miljöförstöring.
            Minskad miljöövervakning försvårar även för miljöforskningen.
            Sverige har tidigare varit en framstående forskarnation på miljöområdet,
            men under senare år förlorat viktig kompetens och inte minst tid.
            Det behövs nu en kraftfull satsning på miljöforskningen. Det är
            viktigt att trygga försörjningen av forskarkompetens genom att
            ge universiteten tillräckliga resurser för utbildning av studenter
            inom miljöforskning, inte minst inom de vattenrelaterade miljöproblemen.
          </p>
          <p>
            2000/01:MJ796
          </p>
          <p>
            33
          </p>
          <pb facs="riksdagen-motions-pdf/data/200001/mot_200001_MJ_0796/mot_200001_MJ_0796-0006.pdf"/>
          <p>
            2000/01:MJ796
          </p>
          <p>
            34
          </p>
          <p>
            Stockholm den 4 oktober 2000
          </p>
          <p>
            Ingvar Eriksson (m) Carl G Nilsson (m) Ulf Melin (m) Per-Samuel
            Nisser (m) Inger René (m) Patrik Norinder (m) Ola Sundell (m)
          </p>
          <p>
            Catharina Elmsäter-Svärd (m) Lars Lindblad (m) Berit Adolfsson
            (m) Anders G Högmark (m) Lars Björkman (m)
          </p>
        </div>
      </div>
    </body>
  </text>
</TEI>
