<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-00342">
  <teiHeader>
    <fileDesc>
      <titleStmt>
        <title>Folkbildningsfrågor</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:342 av Aron Emilsson m.fl. (SD)</title>
          <idno type="rdwebb">H702342</idno>
          <rs type="number">342</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H702342/text</ref>
          <ref type="dokument_url_html">http://data.riksdagen.se/dokument/H702342</ref>
          <ref type="dokumentstatus_url_xml">http://data.riksdagen.se/dokumentstatus/H702342</ref>
          <ref type="docx">http://data.riksdagen.se/fil/635A6187-8EA1-4E03-9215-0A79E0B2F5BA</ref>
          <ref type="pdf">http://data.riksdagen.se/fil/D0FF744E-2005-442D-96AC-1628688D40E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-JP8NeL17uoQgDiTaxrGnVM</idno>
            <name>Jonas Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BbFkxx5qDRKSRmp6tmAF9e" type="signed"/>
        <correspContext corresp="i-BbFkxx5qDRKSRmp6tmAF9e">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-JP8NeL17uoQgDiTaxrGnVM"/>
        </correspContext>
        <correspAction xml:id="i-4PzsPVw19yN6MugqM2cD4K" type="submitted">
          <date when="2019-09-25"/>
          <time when="16:07:34"/>
        </correspAction>
        <correspAction xml:id="i-4eYdiKbwcdsYvVwLyYSqB6" type="reviewed">
          <date when="2019-09-26"/>
          <time when="10:09:43"/>
        </correspAction>
        <correspAction xml:id="i-WZh6yKKKnbj9WR8urR794R" type="referred">
          <date when="2019-10-11"/>
        </correspAction>
        <correspAction xml:id="i-Xqi8quiz5Xmfhhsg6QoyJ9" type="assigned">
          <date when="2020-04-29"/>
          <time when="17:33:54"/>
        </correspAction>
        <correspContext corresp="i-Xqi8quiz5Xmfhhsg6QoyJ9">
          <ref type="assignedTo">Kulturutskottet</ref>
        </correspContext>
        <correspAction xml:id="i-B3gv4SCijsfypi6QvDRFcG" type="behandlas_i"/>
        <correspContext corresp="i-B3gv4SCijsfypi6QvDRFcG">
          <ref type="uppgift">2019/20:UbU15</ref>
          <ref type="ref_dok_id">H701UbU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-B9dmG3AJfhP1P2WKzdeJJq" type="behandlas_i"/>
        <correspContext corresp="i-B9dmG3AJfhP1P2WKzdeJJq">
          <ref type="uppgift">2019/20:KrU8</ref>
          <ref type="ref_dok_id">H701KrU8</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU8</ref>
          <ref type="ref_dok_titel">Civila samhället inklusive idrott och folkbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YUYLzG4639bkD85uDYFV6Y" type="motHeader">
        <div xml:id="i-BxujtSEsNzd9buY5wL1wbz" type="motTitle">
          Motion till riksdagen 2019/20:342 av Aron Emilsson m.fl. (SD)
          Folkbildningsfrågor
        </div>
      </div>
      <div xml:id="i-JEeyqbhRAsnUaf8djuBoqM" type="motBody">
        <div xml:id="i-3Yc9KjVWBTiAx37KpQmNtf" type="motProposal" subtype="förslag">
          <head xml:id="i-SMFoueuXHYGhTdrx7ysNUK">
            Förslag till riksdagsbeslut
          </head>
          <list xml:id="i-TeBRVDTzpoNCukvgjzPe7D" style="ol">
            <item xml:id="i-4UZysVU5dFSfKcjRsC7Lm8">
              Riksdagen ställer sig bakom det som anförs i motionen om möjlighet
              till likvärdiga betyg för de som studerar på allmän kurs på folkhögskola
              och tillkännager detta för regeringen.
            </item>
            <item xml:id="i-Q2EXPRbmT5QMsQNH6DM5Vb">
              Riksdagen ställer sig bakom det som anförs i motionen om att
              en aktör som är oberoende av mottagarna av statliga medel ämnade
              för folkbildningen bör handha medelstilldelningen till folkbildningen
              och tillkännager detta för regeringen.
            </item>
            <item xml:id="i-8AyPPrdrunr32bYWJFo9rY">
              Riksdagen ställer sig bakom det som anförs i motionen om att
              ändra nuvarande regelverk för aspirerande folkhögskolor så att
              en aspirerande folkhögskola inte är beroende av en befintlig folkhögskola
              för att få sin folkbildningsverksamhet godkänd och tillkännager
              detta för regeringen.
            </item>
            <item xml:id="i-99mY2ccTQLyQQnH3EbKtu9">
              Riksdagen ställer sig bakom det som anförs i motionen om att
              det bör vara en målsättning att allmän kurs utgör runt 15 procent
              av folkhögskolornas statligt finansierade verksamhet och tillkännager
              detta för regeringen.
            </item>
          </list>
        </div>
        <div xml:id="i-4NLVP3CnBWYUT1QdxhjD8z" type="motContent">
          <head xml:id="i-RYFdkpYEkJNKCG2Y3EFKka" type="h1">
            Motivering
          </head>
          <p xml:id="i-XwWjv6RayBdmNrYfigaMXK">
            Den nordiska och svenska folkbildningens rötter kan sökas i Danmark
            och i den tidens nationalistiska och socialkonservativa strävanden
            efter en stärkt medborgaranda och nationell gemenskap. Under sina
            tidiga år hade folkbildningen en avgörande betydelse för de mindre
            bemedlades chanser att nå bildning och personlig utveckling, vilket
            i sin tur var en viktig grund för den fortsatta demokratiseringsprocessen.
            Som ett komple­ment till det offentligas utbildningsalternativ
            och som en väg till social gemenskap samt spridare av lusten att
            lära har folkbildningen även i dag en viktig roll i vårt samhälle.
          </p>
          <p xml:id="i-HV3s2CL5S6uyib3r34N72T">
            Genom att bilda folket utökas befolkningens och individers möjligheter
            till självför­verkligande, men även deras förmåga att aktivt delta
            i samhällets demokratiska processer. Folkbildningen anses därför
            ha spelat en viktig roll för demokratins framväxt. Folkbild­ningen
            betecknas av ett icke-auktoritärt förhållningssätt mellan ledare
            och deltagare, och baseras till stor del på självverksamhet. Fri
            och frivillig är en del av folkbildningens demokratimål, en djupare
            sorts och mer samhällscentrerad demokratisyn som beaktar demokratins
            förutsättningar. Detta görs genom att betona jämställdhet, jämlikhet,
            utjämning av utbildningsklyftor, vidgning av deltagandet inom
            kulturen och folkrörelsernas viktiga roll. Dessa faktorer anses
            vara förutsättningar för ett demokratiskt beslutsfattande. Det
            vill säga att befolkningens möjlighet till frivillig bildning
            gynnar demokratin inte enbart för att bildningen ökar individens
            förmåga att delta i samhällsdebatten, utan även som en försäkran
            att individerna kan bilda sig inom ämnen och områden som företag
            eller staten anser oviktiga eller vill undanhålla från medborgarna
            och på så vis kan vara med och utforma samhällsdebatten.
          </p>
          <p xml:id="i-4829kNcV1dHTnLcy1bbrUR">
            Folkbildningen fyller fortfarande en viktig roll för vår demokrati
            och kommer troligtvis att vara en betydelsefull komponent även
            i framtiden. En instans för förkovrande och bildning av såväl
            de själsliga förmågorna som förnuftet. Med det sagt så menar Sverigedemokraterna
            att det finns viss förbättringspotential kring systemen kring
            folkbildningen, förändringar som vi tror kan ge folkbildningen
            högre trovärdighet och en högre relevans för svenska folket i
            nutid och i framtiden.
          </p>
          <head xml:id="i-DT2MuBCnbn2osgPtpEsrjg" type="h2">
            Möjlighet till likvärdiga betyg för de som studerat allmän kurs
          </head>
          <p xml:id="i-Cvp2dNfrBaCxrv5AawFEKf">
            Deltagare som studerat för högskolebehörighet inom folkbildningen
            kan inte vara säkra på att studierna vid folkhögskola bedöms rättvist
            vid antagningen till olika universitets­utbildningar. Kvotsystemet
            i antagningsprocessen gör så att om inte tillräckligt många från
            samma kvot söker en utbildning antas ingen från den kvoten. Söker
            inte tillräckligt många en utbildning inom folkbildningskvoten
            i antagningsprocessen har den som studerat vid folkhögskola chans
            att komma in på utbildningen genom folkhögskole­meriterna. Detta
            är självklart problematiskt för den som studerat inom folkbildningen
            för att söka vissa utbildningar på högskola och universitet.
          </p>
          <p xml:id="i-NNWMLiePV7TzNTwhZ2nMe6">
            Därför föreslår vi att elever som studerat vid folkhögskola ska
            kunna begära betygsättning som är likvärdig med de som studerat
            på komvux.
          </p>
          <head xml:id="i-JxWQU49vqBxFwJ652Qkh83" type="h2">
            Oberoende aktör för handhavandet av medel
          </head>
          <p xml:id="i-4i1ZQB1v9FZ556M3csoDje">
            Folkbildningsrådet är en ideell förening med vissa myndighetsuppdrag
            givna av riksdagen och regeringen. Rådet styrs av rådets egna
            stadgar och dess medlemmar. Medlemmarna är Studieförbunden i samverkan,
            Sveriges Kommuner och Landsting (SKL) och Rörelsefolkhögskolornas
            riksorganisation (RIO).
          </p>
          <p xml:id="i-HuX8TEdgxorKNCDnNtkf5r">
            Folkbildningsrådet fattar beslut om medelstilldelningen till
            folkbildningsaktörerna och genomför även granskningar och uppföljningar
            av att medlen använts korrekt.
          </p>
          <p xml:id="i-G3jgzgPKUSuwVrHByAFEbe">
            Även om Folkbildningsrådet har många egna kontrollsystem för
            att säkra att skattebetalarnas pengar används på rätt sätt, upplever
            vi att det är problematiskt att en organisation som består av
            de aktörer som bedriver folkbildningsverksamhet fördelar och följer
            upp medelsanvändningen inom folkbildningsområdet. Vi föreslår
            därför att en ny aktör som är oberoende av de verksamheter som
            får medel ska få i uppdrag att fördela medlen till folkbildningen.
            Det bör därför utredas om och hur en nystiftad eller befintlig
            myndighet kan handha folkbildningens medelstilldelning. Denna
            myndighet bör även få i uppdrag att se över möjligheterna till
            förbättrad uppföljning av folkbildningsverksamheten och större
            insyn i hur skattemedlen används, utan att folkbildningens frihet
            påverkas negativt, eller nämnvärt.
          </p>
          <head xml:id="i-AgVMzu9wrDQjiqEJye2aY7" type="h2">
            Förenkling för tillkomst av nya folkbildningsaktörer
          </head>
          <p xml:id="i-KgQc1bq6ftLvGTcJDtzFtw">
            Det finns en rad olika kriterier för att en aspirerande folkhögskola
            ska vara berättigad till statsbidrag. Bland annat ska den aspirerande
            folkhögskolans verksamhetsinriktning överensstämma med syftet
            med statens stöd till folkbildningen, ha god kännedom om utbildningsformen
            och vara demokratiskt styrd med mera.
          </p>
          <p xml:id="i-U61RSPAmmCwoRUcung16LU">
            Ett av kraven för att en aspirerande folkhögskola ska kunna få
            statligt stöd är att skolan måste samköra med en befintlig folkhögskola
            genom en sorts faddersystem.
          </p>
          <p xml:id="i-9QR6DZ4xHstagiZodgm2d6">
            För att Folkbildningsrådet ska godkänna en sökande organisation
            som självständig folkhögskola och mottagare av statsbidrag är
            ett av villkoren att ”verksamheten ska omfatta minst 500 deltagarveckor
            per år i samarbete med en befintlig folkhögskola under de två
            senaste åren innan ansökningsåret” (Folkbildningsrådet, 2017).
          </p>
          <p xml:id="i-GwMGLUCc3nPteVwnNprxpe">
            Statsbidraget utökas inte utifrån ett ökat antal godkända aktörer,
            vilket innebär att befintliga folkhögskolor ökar konkurrensen
            om medel om de hjälper en aspirerande folkhögskola med uppstartande
            av folkbildningsverksamhet. De har således mycket starka incitament
            att inte upprätta ett samarbete med en aspirerande folkhögskola.
          </p>
          <p xml:id="i-33H5W9CXmkytr7nvxupidq">
            Detta hämmar givetvis utvecklingen inom folkbildningsområdet,
            och nya skickliga aktörer som vill förmedla bildning i folkbildningens
            anda får mycket svårt att göra detta utanför redan befintliga
            folkbildningsinstitutioner.
          </p>
          <p xml:id="i-2mQLSRjTqyVFcXmCruCJcc">
            Det leder till att det blir svårt för nya bildningsinriktningar,
            det vill säga bildning som inte värderas av olika maktaktörer,
            att utvecklas. Det innebär i förlängningen också att nuvarande
            system hämmar folkbildningens demokratisyfte.
          </p>
          <head xml:id="i-RFSvkR1Fiq4nemfNqdKGGB" type="h2">
            Allmän kurs
          </head>
          <p xml:id="i-7ykgofjVUAod3VxPzVVAP9">
            Allmän kurs kan ge de som upplevt att de inte passat in i ordinarie
            utbildningssystem en andra chans att nå gymnasie- och högskolebehörighet.
            I samband med att folkbildnings­väsendet reformerades 1991 slog
            regeringen fast att allmän kurs skulle utgöra basen för folkhögskolornas
            verksamhet och uppgå till 15 procent av den totala statsfinansierade
            verksamheten.
          </p>
          <p xml:id="i-NtjHtfNP3GBzSL4aJL3pwZ">
            Under många år har andelen varit avsevärt högre än 15 procent
            och ligger numera mellan 40 och 50 procent. Det är givetvis bra
            att många ges chans att studera allmän kurs; samtidigt skulle
            denna utveckling kunna innebära att folkbildningen kompenserar
            för ordinarie utbildningsväsendes misslyckanden. Om så är fallet
            är det mycket olyckligt. Sverigedemokraterna anser inte att folkbildningens
            huvudsakliga roll i det moderna samhället ska vara ett reservkomvux.
            Vi anser att ett större fokus bör ges de särskilda kurserna. Givetvis
            ska allmän kurs kunna komplettera ordinarie utbildnings­system
            genom att tillgodose en utbildningsmetod som passar vissa människor
            bättre, men allmän kurs bör inte vara folkhögskolans huvudsakliga
            verksamhet.
          </p>
          <p xml:id="i-SCA5hYhtq5C7cZBW8YEmMo">
            Därför bör vi istället för en minimimålsättning om minst 15 procents
            allmän kurs etablera en ny målsättning om att allmän kurs bör
            utgöra runt 15 procent av folkhögskolornas verksamhet.
          </p>
        </div>
        <div xml:id="i-NnAaqpXKQdf8qUR98gjGg" type="signatureBlock">
          <list xml:id="i-E1Vdmuity3aXi8S5v8Fg4S">
            <item xml:id="i-Vcg8S8LFCYm4AVLRsSd7uu" who="i-7axeS8wLb7dXdWECyhESJs" type="signature">
              Aron Emilsson (SD)
            </item>
            <item xml:id="i-82idnX7j7yXBBpMaFaCXT6" who="i-DA4mEcuMULgPh6WXGQRaWW" type="signature">
              Angelika Bengtsson (SD)
            </item>
            <item xml:id="i-8e1u1wYZcgS2sZbykfFHzx" who="i-BfmJ8hLMzGF9XMcc4M8Bfa" type="signature">
              Cassandra Sundin (SD)
            </item>
            <item xml:id="i-6d1WtS6Cqz2G54bFxTjeD7" who="i-JP8NeL17uoQgDiTaxrGnVM" type="signature">
              Jonas Andersson i Linköping (SD)
            </item>
          </list>
        </div>
      </div>
    </body>
  </text>
</TEI>
