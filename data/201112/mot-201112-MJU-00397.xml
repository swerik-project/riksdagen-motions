<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00397">
  <teiHeader>
    <fileDesc>
      <titleStmt>
        <title>Samhällsekonomiskt rationell återvinning och producentansvar</title>
        <author corresp="i-YG3se2hZeuEdiGKSwKyaKF i-4NG88U8krkk9AQubiitWt6">av Christina Zedell och Caroline Helmersson Olsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Samhällsekonomiskt rationell återvinning och producentansvar</title>
          <idno type="rdwebb">GZ02MJ397</idno>
          <rs type="number">MJ397</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ397/text</ref>
          <ref type="dokument_url_html">http://data.riksdagen.se/dokument/GZ02MJ397</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ397</ref>
          <ref type="doc">http://data.riksdagen.se/fil/924F1DD2-C31D-4F15-A09D-B1D0C097B9B8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NJctEdBy6Gw48cgXbDz9w2" type="signed"/>
        <correspContext corresp="i-NJctEdBy6Gw48cgXbDz9w2">
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-4NG88U8krkk9AQubiitWt6"/>
        </correspContext>
        <correspAction xml:id="i-KqmwjDwPvckUey4ajpdtPd" type="numbering">
          <date when="2011-10-10"/>
        </correspAction>
        <correspAction xml:id="i-Caye94D2dAYqaLjE88DXiC" type="submission">
          <date when="2011-10-05"/>
        </correspAction>
        <correspAction xml:id="i-WhW6yY7F2HnrcZ9MgMHGLL" type="transfer">
          <date when="2011-09-26"/>
        </correspAction>
        <correspAction xml:id="i-CzAeQE1t7LeFqexMereCwz" type="assigned"/>
        <correspContext corresp="i-CzAeQE1t7LeFqexMereCwz">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8mtHT9Ycn5d5uqstGiwiNf" type="motBody">
        <div xml:id="i-Cik1UaXs6kkxGZMP9sQ5Aj" type="motProposal" subtype="förslag">
          <head xml:id="i-YZegUXEivE8hvYq5iuS6RM">
            Förslag till riksdagsbeslut
          </head>
          <p xml:id="i-3jJMf3jnkqsQy4LSDq6fFm">
            Riksdagen tillkännager för regeringen som sin mening vad som
            anförs i motionen om reglerna för producentansvar och behovet
            av samhällsekonomiskt rationella system för hushållens avfallshantering
            och återvinning.
          </p>
        </div>
        <div xml:id="i-MnRBZVPkV6gHnikpsm5ZLY" type="motContent">
          <head xml:id="i-LF95HMELx5cXecSKrgicGh" type="h1">
            Motivering
          </head>
          <p xml:id="i-EEvfEjiJT9gThzXi18bs46">
            I takt med att konsumtionen och välståndet stigit har förbrukningen
            av naturresurser och mängden avfall ökat. Det gäller framförallt
            förpackningsavfallet som ökat med minst 75 procent sedan 1994
            i Sverige. Denna trend måste vändas. En långsiktigt hållbar utveckling
            förutsätter en effektivare materialförbrukning och därmed ökad
            återanvändning och återvinning både i Sverige och globalt.
          </p>
          <p xml:id="i-UFEJuJdSvo2PSvuhAauNkh">
            Producentansvaret är baserat på principen att den som förorenar
            ska betala kostnaderna föroreningen orsakar. Reglerna för producentansvaret
            återfinns i miljöbalken och förordningen om producentansvar (1994:1235).
            På flera områden har producenterna samtidigt, enligt producentansvarsprincipen,
            i uppgift att samla in och omhänderta sina produkter och förpackningar.
            Tyvärr fungerar producentansvarsprincipen inte längre samhällsekonomiskt
            effektivt som det var tänkt när den infördes.
          </p>
          <p xml:id="i-XihycoajLD3czzk6dow5gd">
            Rent lagtekniskt torde orsaken till producenternas ovilja att
            öka insamlingen vara den avgränsning av producentansvaret som
            regeringen med stöd av bemyndigandet i 15 kap. 6 § miljöbalken
            gjort i förordningen om producentansvar. Avgränsningen har kommit
            att innebära att endast förpackningar och avfall som lämnats in
            i producenternas insamlingssystem innefattas av producentansvaret.
            Eftersom nivåerna på insamlingsmålen inte successivt höjts har
            detta inneburit att producenternas insamlingssystem förblivit
            underdimensionerade då de saknar incitament att komma överens
            med kommunerna om bättre insamlingssystem.
          </p>
          <p xml:id="i-YRzXMvaDTW7KbzqCJVZ2W8">
            Detta innebär att konsumenterna, medborgarna, ofta får betala
            två gånger för återvinningen av material med producentansvar.
            Först vid inköp av varan där en del av priset avser återvinning
            av t.ex. förpackningen. I de fall då material med producentansvar
            hamnar i den kommunala avfallshanteringen får hushållen genom
            den kommunala avfallstaxan betala en gång till för återvinningen.
          </p>
          <p xml:id="i-HSr5UMqvmkF7c7fDwJqwVQ">
            Hyresgästföreningen och Fastighetsägarna har publicerat undersökningar
            som visar att över 60 procent av de samlade kostnaderna för systemet
            betalas av andra än producenterna. Detta innebär att kostnader
            på mellan 1 och 1,5 miljarder kronor i slutändan vältras över
            på de boende.
          </p>
          <p xml:id="i-4HqPeMgbnqBb9e5s2o6DaV">
            Det övergripande problemet med dagens producentansvarssystem
            kan lösas om det tydligt stadgas att producentansvaret ska omfatta
            alla förpackningar och allt returpapper som utgör avfall, dvs.
            ett hundraprocentigt insamlingsmål.
          </p>
          <p xml:id="i-GaCw7ZCH8Gy4CkXhRs7Pxm">
            Kommunerna borde också ges ansvaret för all insamling av avfall
            från hushållen. Ett sammanhållet och hushållsnära insamlingssystem
            där producenternas system på ett rationellt sätt införlivas i
            samhällets infrastruktur för avfall borde vara påkallat.
          </p>
          <p xml:id="i-4HdhU1ui3MsydstH9mkbh1">
            Konkret lagtekniskt torde detta bland annat kräva en ändring
            av 8 § i miljöbalkens 15 kap. så att det tydligt stadgas att kommunerna
            har ansvar för att samla in allt hushållsavfall inklusive producentansvarsmaterial
            och tillse att det material som omfattas av producentansvar transporteras
            till producenten. Producenterna skall ge kommunen kostnadstäckning
            för insamling och transporter. Systemet innebär att kommunerna
            utifrån lokala förutsättningar och önskemål ansvarar för att också
            producentmaterial samlas in i så hög utsträckning som är ekonomiskt
            rimligt men att principerna för producentansvaret bibehålls. Återvinningen
            av producentansvarsmaterial, kostnaderna och intäkterna för detta
            skall sålunda även i fortsättningen ligga hos producenterna. Detta
            innebär att producentansvarsprincipen inte förändras i grunden.
          </p>
        </div>
        <div xml:id="i-MPsajwh4veGxvKiucrVWb3" type="motSignatures">
          <list xml:id="i-9mWH43TPtrJ1gCFnbsFPGt">
            <item xml:id="i-8Ab2w1QpeTCdTFDb69cHF8" who="i-4NG88U8krkk9AQubiitWt6">
              Christina Zedell (S)
            </item>
            <item xml:id="i-AYZccZjguTJFAQwehiY5qW" who="i-YG3se2hZeuEdiGKSwKyaKF">
              Caroline Helmersson Olsson (S)
            </item>
          </list>
        </div>
      </div>
    </body>
  </text>
</TEI>
