<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-JuU-00449">
  <teiHeader>
    <fileDesc>
      <titleStmt>
        <title>Kriminalitet och psykiska funktionshinder</title>
        <author corresp="i-SmQxY46smWu5awEQ2oGr4n">av Ingemar Vänerlöv (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kriminalitet och psykiska funktionshinder</title>
          <idno type="rdwebb">GS02Ju449</idno>
          <rs type="number">Ju449</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GS02Ju449/text</ref>
          <ref type="dokument_url_html">http://data.riksdagen.se/dokument/GS02Ju449</ref>
          <ref type="dokumentstatus_url_xml">http://data.riksdagen.se/dokumentstatus/GS02Ju449</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EG8ie7pt4T955UbfsWtT21" type="signed"/>
        <correspContext corresp="i-EG8ie7pt4T955UbfsWtT21">
          <note type="signatory" corresp="i-SmQxY46smWu5awEQ2oGr4n"/>
        </correspContext>
        <correspAction xml:id="i-GhnCu4CvuxArdcS4dzoFXk" type="referral">
          <date when="2004-10-14"/>
        </correspAction>
        <correspAction xml:id="i-7bYju8g6j2vYcQGGiKhYTV" type="dismissal">
          <date when="2004-10-14"/>
        </correspAction>
        <correspAction xml:id="i-7fMeCcdXnhL4Y6fXebT79J" type="submission">
          <date when="2004-10-05"/>
        </correspAction>
        <correspAction xml:id="i-T7p7hENYCtxvQb9nBW7VgS" type="assigned"/>
        <correspContext corresp="i-T7p7hENYCtxvQb9nBW7VgS">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ju_449/mot_200405_Ju_449-0001.pdf"/>
      <pb facs="riksdagen-motions-pdf/data/200405/mot_200405_Ju_449/mot_200405_Ju_449-0001.pdf"/>
      <div xml:id="i-3Mg4qxc9HReYRfRqgJxPRq" type="motHeader">
        <div xml:id="i-KRHStVpw6BX8U3E9StHEoa" type="motTitle"/>
        <div xml:id="i-CXYqUhiKtaHmmqzEee3vDY" type="motSubmissionInfo"/>
      </div>
      <div xml:id="i-DCubYNDwgXUyQa9RmrhZMH" type="motBody">
        <div xml:id="i-AfCQDArPTdWuMQqTCRMFX5">
          <p xml:id="i-8DHLMBynZYLiwSsU44uhHq">
            2004/05 mnr: Ju449 pnr: kd851
          </p>
          <p xml:id="i-TjjvE8cqZA3mVfsAwg1Fxb">
            Motion till riksdagen 2004/05:Ju449
          </p>
          <p xml:id="i-2xS6PAtSNvPxwfafLdze7X">
            av Ingemar Vänerlöv (kd)
          </p>
          <p xml:id="i-FWNkuKTUXqXjWRu2km7QWP">
            Kriminalitet och psykiska funktionshinder
          </p>
          <p xml:id="i-TMBBBRU21m4MFDYLigjh5H">
            Förslag till riksdagsbeslut
          </p>
          <p xml:id="i-NtF6waZhQHyv1Kc2voijae">
            Riksdagen tillkännager för regeringen som sin mening vad i motionen
            anförs om behovet av att uppmärksamma sambanden mellan kriminalitet,
            missbruk och psykiska funktionshinder inom kriminalvården och
            i det brottsförebyggande arbetet.
          </p>
          <p xml:id="i-VMCdFkmi8HTJ8RZdtK2CCC">
            Motivering
          </p>
          <p xml:id="i-5MNw2pjEns82LZwZSizBhd">
            Den pågående intensiva psykiatridebatten har gjort det allmänt
            bekant att flertalet av de mest brottsbenägna individerna är personlighetsstörda
            — oftast vad psykiatrerna benämner antisocial personlighetsstörning
            (ASP) eller vad kriminologer och rättspsykiatrer kallar psykopati.
            Det gäller mer än hälften av alla som sitter i fängelse. Den mest
            spridda uppfattningen är att effektiv behandling saknas, att störningarna
            är närmast obotliga. I ASP ingår att man varit utagerande och
            regelbrytare sedan barndomen och att man i vuxenålder är fortsatt
            normlös, okänslig, impulsiv, aggressiv och oförmögen att planera
            för framtiden. Det handlar förstås inte om skarpt avgränsbara
            tillstånd, utan om en konstellation av egenskaper som visat sig
            ofta hänga ihop. Upprinnelsen till ASP ligger i ett olyckligt
            samspel mellan biologiska (ärftliga), utvecklingspsykologiska
            (barndomen — samspelet med föräldrarna) och sociala (utanförskap)
            faktorer. Man ärver inte kriminalitet, men väl personlighetsegenskaper
            som i ett ogynnsamt samspel ökar riskerna. Främst handlar det
            om medfödd impulsivitet och ett intensivt temperament. Cirka hälften
            av alla individer med ASP belastas också av andra medfödda psykiska
            funktionshinder, framför allt ADHD (koncentrationssvårigheter,
            överaktivitet, impulsivitet), vilket återspeglas i att cirka 25
            procent av internerna i våra fängelser har ADHD, liksom cirka
            en tredjedel av alla blandmissbrukare. Kombinationen ASP och ADHD
            innebär att leva med en dubbel impulsivitet: som att köra omkring
            med för mycket gas (ASP) och
          </p>
          <pb facs="riksdagen-motions-pdf/data/200405/mot_200405_Ju_449/mot_200405_Ju_449-0002.pdf"/>
          <p xml:id="i-Whi8QjCUz2skeNN8Wu1fsc">
            2004/05:Ju449
          </p>
          <p xml:id="i-BSFGvajNiadaRxbJ5oqh94">
            dåliga bromsar (ADHD) och att därtill löpa extra stor risk att
            hamna utanför i skolåldern. Riskerna för sociala katastrofer är
            därefter. Individerna med ASP i kombination med ADHD blir ofta
            missbrukare och kriminella redan i de tidigaste tonåren eller
            ännu tidigare och fastnar oftast i ett asocialt mönster. De har
            också en skrämmande hög överdödlighet i ung ålder. Individerna
            med ”bara” ASP debuterar lite senare och har en större benägenhet
            att så småningom hamna rätt igen. Risken för att bli asocial är
            således starkt relaterad till graden av impulsivitet. Detta är
            känt sedan årtionden tillbaka. Det finns vissa möjligheter att
            få hjälp att hantera och kanske minska impulsiviteten med anknytning
            till ASP och det finns särskilt goda behandlingsmöjligheter när
            man har ADHD. Sammanhängande stöd och behandling från barndomen
            upp i vuxenliv — ibland mycket omfattande, men på lång sikt kostnadseffektivt
            — kan förhindra att högriskbarnet hamnar i missbruk och kriminalitet.
            I december 2003 presenterades en utredning som Kriminalvårdsstyrelsen
            gjort angående brottslighet och psykiska funktionshinder. Utredaren
            Steve Ericsson fann att minst var fjärde dömd brottsling på slutna
            anstalter har ADHD. De mest överraskande uppgifterna i utredningsarbetet
            var en undersökning från riksmottagningen på Kumlaanstalten. Där
            hamnar alla män som dömts till fyra års fängelse eller mer för
            att man ska hitta den bästa anstaltsplaceringen. På Kumlaanstalten
            visade en forskningssudie som tittade på sambandet mellan ADHD
            och våldsbrottslighet att 55 procent av de grövsta våldsbrottslingarna
            i landet har haft ADHD i barndomen. Det om något är väl en väckarklocka
            för samhället att agera tidigt, menar Steve Ericsson, skrämmande
            siffror som måste tas på största allvar. Han hävdar att många
            av de kriminella personer som diagnostiserats med ADHD tidigt
            har visat tecken på att något inte står rätt till. De avviker
            ofta redan i förskolan då de hamnar utanför gruppen. När det gäller
            hur många kriminella som har ADHD tror Ericsson att mörkertalet
            är stort. De flesta interner har nämligen aldrig genomgått en
            neuropsykiatrisk undersökning och många kan alltså vara funktionshindrade
            utan att ha fått diagnosen. Steve Ericsson är medveten om att
            ADHD som diagnos är kontroversiell — den har kritiserats för att
            göra sociala problem till biologiska. Han tycker ändå att siffrorna
            är så alarmerande att det inte går att blunda längre. Därför arbetar
            han för att utveckla nya verksamheter som är anpassade till denna
            grupp kriminella. Att uppmärksamma den psykiska sårbarheten hos
            dem med ASP och ADHD, som redan hamnat i svårigheter, ökar också
            på ett avgörande vis möjligheterna att ta sig ur missbruk och
            hitta rätt i samhället. Men det tycks ha gått troll i ADHD-diagnosen.
            Flertalet av de viktigaste aktörerna vill fortfarande inte befatta
            sig med den, trots att diagnosen numera är mycket väl förankrad
            i en omfattande forskning och trots att Socialstyrelsen klart
            deklarerat att diagnosen beskriver ett funktionshinder som ofta
            medför just dessa allvarliga anpassningssvårigheter upp i vuxen
            ålder. Det har påtalats i årtionden att människor med dubbeldiagnos
            (psykisk störning och missbruk) far mycket illa och att de oftast
            hamnar mellan stolarna. För dem med ADHD och ASP ter sig situationen
            hopplös. I den mån som vuxenpsykiatrin över huvud taget börjat
            uppmärksamma ADHD, sorterar man bort dem som far
          </p>
          <pb facs="riksdagen-motions-pdf/data/200405/mot_200405_Ju_449/mot_200405_Ju_449-0003.pdf"/>
          <p xml:id="i-FsPSh5GWUCnBmy1Ey485K3">
            mest illa — de antisociala missbrukarna. Inom missbruksvården
            bortser man vanligen helt ifrån funktionshindren eller värre än
            så, förnekar dem. Vid några av behandlingshemmen inom Statens
            institutionsstyrelse (SiS) har man börjat uppmärksamma de psykiska
            funktionshindren, som är mycket vanligt förekommande också hos
            deras klienter. SiS-hemmen har få möjligheter att hitta samarbetspartner
            på hemorten, som är tillräckligt förtrogna och engagerade i den
            sammansatta problematiken. Barn- och ungdomspsykiatrin erbjuder
            vanligen inte mer än akutinsatser till de utagerande och socialt
            instabila tonåringarna (Ungdomar som finns på SiS ungdomshem och
            deras psykiatriska vårdbehov, SiS och Landstingsförbundet 2001).
            De vuxna, psykiskt funktionshindrade far ofta illa som klienter
            i kriminalvården (Unga män i anstalt och häkte, Kriminalvårdsstyrelsen
            2001). Varken under fängelsetiden eller i utslussningsfasen uppmärksammas
            deras psykiska svårigheter på ett fullgott vis. Efter verkställigheten
            återvänder de vanligen till levnadsvillkor som svarar dåligt mot
            deras behov. Aktuell statistik (där dessa klienter beskrivs som
            personlighetsstörda) visar att fängelsestraffen har katastrofalt
            dålig återfallsförebyggande effekt; inom fem år återfaller 81procent
            i brottslighet, varav 56 procent i våldsbrottslighet. Meningen
            är att internerna under fängelsevistelsen skall få insikter, som
            skall göra dem bättre rustade för framtiden. När de, med oförändrad
            stresskänslighet och impulsivitet, åter konfronteras med verklighetens
            krav, uppstår igen det kaos som föder desperation och oöverlagda
            handlingar — trots alla goda föresatser. Under verkställigheten
            bör psykiskt funktionshindrade interner erbjudas psykiatriska
            utredningar, behandlingsprogram med habiliterande målsättning
            och en utslussning som beaktar deras funktionshinder och ger dem
            en rimlig chans till social anpassning. Missbruksvården inom kriminalvården
            bör också uppmärksamma de neuropsykiatriska funktionshindren som
            i flertalet fall är så starkt länkade till missbruket. Det finns
            nu en växande insikt om problematiken inom delar av kriminalvården,
            men i praktiken får det stora flertalet psykiskt funktionshindrade
            interner inte tillnärmelsevis det stöd som de behöver. De ovan
            relaterade väldokumenterade sambanden orsakar kontinuerligt mänskliga
            / sociala tragedier, som värst våldshandlingar med dödlig utgång.
            Enligt en rapport från BRÅ (2001) dödas t ex årligen ca 16 kvinnor
            av män som de har en nära relation till. 80 procent av gärningsmännen
            är psykiskt störda, oftast personlighetsstörningar med bristande
            impulskontroll. Många tragedier kan förebyggas om man tar fasta
            på kunskaperna och prioriterar riskgruppens behov. Mot den bakgrunden
            är det anmärkningsvärt att de brottsförebyggande myndigheterna
            alltjämt förhåller sig så passiva till kunskapsområdet, särskilt
            som det berör dem som debuterar tidigast och som visar den största
            benägenheten att återfalla i kriminalitet upp i vuxen ålder. BRÅ
            har givit ut en omfattande kunskapsöversikt (Kriminell utveckling
            — tidiga riskfaktorer och förebyggande insatser, BRÅ-rapport 2001:15),
            som tar upp just den dokumentation som ligger till grund för denna
            motion. BRÅ har emellertid inte följt upp rapporten och inte över
            huvud taget lyft fram frågan.
          </p>
          <p xml:id="i-8Vr6e9BvHEN4Vqc3DxF6fw">
            2004/05:Ju449
          </p>
          <pb facs="riksdagen-motions-pdf/data/200405/mot_200405_Ju_449/mot_200405_Ju_449-0004.pdf"/>
          <p xml:id="i-MEWVWXvXuTuwjd3ZK45UBX">
            2004/05:Ju449
          </p>
          <p xml:id="i-N7p8SFyBi5EbxkVnh7kQ1d">
            Regeringen har stadfäst ett nationellt brottsförebyggande program,
            som baseras på lokala brottsförebyggande råd där polis, lokala
            politiker, skola, socialtjänst, föreningsliv med flera skall engageras.
            Programmet omnämner inte de här berörda sambanden och det appellerar
            inte till professionerna som med nödvändighet måste engageras
            för att motverka den höga risken som den här uppmärksammade gruppen
            löper. När programmet omsätts i praktiken, blir det än mer uppenbart
            att man tar mycket lätt på de psykiskt funktionshindrades situation.
            Exempelvis har de ansvariga för det brottsförebyggande projektet
            ”Trygg och säker stad” i Göteborg tydligt sagt ifrån att man inte
            vill befatta sig med psykiatriska riskfaktorer. De senaste årens
            motioner om bättre anpassning av det sociala stödet och om = brottsförebyggande
            insatser som riktas specifikt till gruppen personlighetsstörda
            med ADHD har riksdagen uttalat sig positivt om och i övrigt hänvisat
            till att en utveckling pågår, bl a med stöd av Socialstyrelsens
            unskapssamling, ”ADHD hos barn och vuxna” (Socialstyrelsen, artikel
            nr 2002-110-16). Men väldigt lite har hänt. Psykiatrisamordnaren
            Anders Milton har i några uttalanden lågmält antytt problematiken.
            Ett samhälle som fortsätter att förhålla sig passivt till att
            människor med vissa psykiska störningar och funktionshinder nästan
            ofrånkomligt hamnar i riminalitet — långt efter det att sambanden
            blivit uppenbara — har ett ansvar mot både brottsoffer och gärningsmän.
            Samhällets bristande engagemang för de neuropsykiatriskt funktionshindrade
            måste vändas till ett större engagemang för dem som inte passar
            in. Kriminalvårdsstyrelsen, SiS och BRÅ bör i bred samverkan utreda
            hur kunskapen om dessa samband kan implementeras i det brottsförebyggande
            arbetet och i en återfallsförebyggande habilitering för dem som
            hamnar inom ungdomsvården och kriminalvården.
          </p>
          <p xml:id="i-YAwHBx1kBdxAZZNxtFAszf" type="date">
            Stockholm den 4 oktober 2004
          </p>
          <p xml:id="i-YJ5vqAJPFFCnuXoZ4PWAvC" type="signatureBlock">
            Ingemar Vänerlöv (kd)
          </p>
        </div>
      </div>
    </body>
  </text>
</TEI>
