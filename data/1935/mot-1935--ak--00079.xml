<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1935--ak--00079">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1935/mot_1935__ak__79/mot_1935__ak__79-001.pdf"/>
      <fw xml:id="i-7KZ64GRSbpcMjTL4J7guuV">
        Motioner i Andra kammaren, Nr 79. 3
      </fw>
      <div xml:id="i-KXBgAurq8FENrsz4V1TimZ" type="motHeader">
        <div xml:id="i-Y9VtcinG6Yzgz2bXgaXeKz" type="motTitle"/>
        <div xml:id="i-PCUmiSiiaPzAofSGpLQtui" type="motSubmissionInfo"/>
      </div>
      <div xml:id="i-2XRV1Y9WWvpgyVakmDt6L7" type="motBody">
        <div xml:id="i-DC9EbLKMV6jqqLogqqTC2e">
          <p xml:id="i-FG7GfQVNED4Qym6WQKRTmz">
            Nr 79.
          </p>
          <p xml:id="i-Hg9dwJJiq2YFVB4ZjJeGqU">
            Av herrar Äqvist och Nyblom, angående åtgärder till höjande av
          </p>
          <p xml:id="i-WJzVosgD7HGABF3sC6cBTv">
            filmkulturen m. m.
          </p>
          <p xml:id="i-JMPcmc1Jga6CdVnBwbyFux">
            En av nutidens väldigaste kulturfaktorer är utan tvivel filmen.
            Som sådan måste den ock bliva föremål för oavlåtlig uppmärksamhet
            ej minst från det allmännas sida. Vårt eget lands inställning
            till filmen, såvitt på lagstift- ningen ankommer, finnes utkristalliserad
            i Kungl. Maj:ts förordning an- gående biografföreställningar den
            22 juni 1911 (Sv. förf.-saml. 1911:71). Här stadgas bland annat
            följande: Visar sig, att föreställning, som omförmäles här ovan
            (= offentlig före- ställning), åsyftar eller innebär något, som
            strider mot sedlighet eller allmän lag eller föranleder till svårare
            oordning, eller att av polismyndigheten med- delade ordningsföreskrifter
            rörande föreställningar icke åtlydas, äge polis- myndigheten förbjuda
            dess förnyande ($ 2). Barn under 15 år må ej lämnas tillträde
            till biografföreställning, där förevisning äger rum av andra bilder
            än sådana, som blivit för dylikt ändamål godkända ($ 3). För verkställande
            av granskning av filmer, avsedda för offentligt uppförande, tillsätter
            Kungl. Maj:t ett antal granskningsmän, vilka ej må godkänna biografbilder,
            vilkas förevisande skulle strida mot allmän lag eller goda seder
            eller eljest kunna verka förråande, upphetsande eller till förvillande
            av rättsbegreppen ($ 6). Bilder, som framställa skräckscener,
            självmord eller grova förbrytelser på sådant sätt eller i sådant
            sammanhang, att dylik verkan kan åstadkommas, må sålunda icke
            godkännas. Till förevisning vid sådan föreställning till vilken
            barn under 15 år lämnas tillträde, må ej heller godkännas bilder,
            som äro ägnade att skadligt uppjaga barns fantasi eller eljest
            menligt in- verka på deras andliga utveckling eller hälsa. — Härtill
            fogades under världskriget vissa föreskrifter, dikterade av hänsyn
            till förhållandet till främmande makter. — Bilder av annan beskaffenhet
            än nu nämnda, må granskningsman ej vägra godkänna. De riktlinjer,
            som i ovan återgivna lagrum angivits för bedömandet av för offentlig
            förevisning avsedd film, härleda sig från en tid, i mångt och
            mycket olik vår egen. Före världskriget, då dessa bestämmelser
            tillkommo, tjänade filmen huvudsakligen förströelsesyften. Även
            allmänbildande filmer (naturskildringar o. dyl.) tillhörde på
            den tiden i regel programmen. Efter- krigstiden har emellertid
            givit filmen en delvis ny inriktning. De allmän- bildande filmerna
            torde numera, sedan en del av deras uppgift övertagits av radion,
            spela en underordnad roll, där de över huvud ännu existera. De
            rena förströelsefilmerna intaga numera så gott som hela den plats,
            som förut varit anvisad för både de allmänbildande och förströelsefilmerna.
            En
          </p>
          <pb facs="riksdagen-motions-pdf/data/1935/mot_1935__ak__79/mot_1935__ak__79-002.pdf"/>
          <fw xml:id="i-Hg258FxonKxkqzjcVsKbgo">
            4 Motioner i Andra kammaren, Nr 79.
          </fw>
          <p xml:id="i-PTCrXQBnsqLW7GBmji4Tga">
            anmärkningsvärd och betänklig sänkning i förströelsefilmernas
            standard måste tyvärr konstateras hava samtidigt inträffat. Detta
            gäller såväl här i landet framställd film som importerad. Svensk
            opinion har ofta kraftigt reagerat mot såväl den konstnärliga
            formen som innehållet i de s. k. pilsner- filmer, varav vårt lands
            biografer under de senaste åren överflödat. Inne- hållet i många
            av de utländska filmer, varmed en svensk publik uppbygges, är
            ock av den art, att man vore frestad beteckna det som ett moraliskt
            bedrägeri att mot betalning bjuda svensk publik desamma. Det må
            i detta sammanhang särskilt framhållas som en visserligen tids-
            typisk men näppeligen lycklig företeelse, hurusom det sunda familjelivet
            påfallande sällan gjorts till föremål för konstnärlig film. Då
            för närvarande så mycket göres av omsorg för den uppväxande ungdomen,
            bl. a. för att underlätta skapandet av egna hem, synes det ideliga
            förhärligandet av ett slösaktigt och ytligt nöjesliv, helt ägnat
            intresse för mat och dryck, äkten- skapliga konflikter till följd
            av otrohet o. s. v. vara ägnat att verka i rent motsatt riktning
            mot ovan antydda åtgärder. Det synes oss som om man i stället
            av filmindustrien hade rätt att förvänta större hjälp i den förvisso
            icke lätta uppgiften att bereda sundare och lyckligare livsbetingelser
            åt ungdomen. Med denna industris ovan påpekade stora inflytande
            skulle det ingalunda vara betydelselöst om mera förståelse för
            denna uppgift kunde påräknas i större utsträckning. Filmer, som
            på ett konstnärligt sätt göte nytt liv i det tynande sinnet för
            arbetets och familjelivets ära och lycka, skulle säkerligen vara
            av utomordentligt stor betydelse som karaktärsdanande faktorer.
            Att filmens här ovan påtalade utveckling ej varit fördelaktig
            lärer väl ingen vilja bestrida, och de, som haft att göra med
            ungdomens fostran, be- kymmer och felsteg, kunna säkerligen giva
            belägg härför. Villigt må dock erkännas, att lysande undantag
            finnas. Sedan det väl blivit allom välbekant, vilken enorm andlig
            maktfaktor fil- men numera blivit genom den inverkan, den visat
            sig äga, ej minst på yngre personers sinnen, har filmens värde
            som propagandamedel blivit erkänt och utnyttjat. För så vitt de
            impulser, som via filmen bibringas vårt folk och enkannerligen
            det uppväxande släktet med dess stora anpassnings- och imitationsförmåga
            men även tämligen outvecklade kritik, äro goda från vår synpunkt,
            det vill här säga från synpunkten av den allmänna inställning
            ur etisk och samhällelig synpunkt, som i vårt fria och demokratiska
            stats- skick fått ett av sina uttryck, är intet väsentligt att
            invända. Men så är tyvärr långt ifrån alltid fallet. Om smak 1
            detaljer kunna med fog olika meningar hysas. Men den all- männa
            konstnärliga och kulturella nivån hos de filmer, som bjudas publiken
            och oförnekligen i många fall spela en ej oföraktlig roll som
            modeskapande både i yttre och inre hänseende, måste under alla
            förhållanden hållas så hög som möjligt. Filmindustriens egenskap
            av affär är ock en faktor av
          </p>
          <pb facs="riksdagen-motions-pdf/data/1935/mot_1935__ak__79/mot_1935__ak__79-003.pdf"/>
          <fw xml:id="i-bNGbEXQ7bmXhsUdPyMD6U">
            Motioner i Andra kammaren, Nr 79. 5
          </fw>
          <p xml:id="i-S7JGotB66t9sy1C5V1qMvo">
            utomordentlig betydelse, som bör beaktas såväl då det gäller
            att konstatera dess brister för det närvarande ur ovannämnda synpunkter
            som då man går att överväga den utan tvivel svåra och ömtåliga
            uppgiften att för fram- tiden finna utvägen från det allmännas
            sida till ett bättre sakernas tillstånd. Som ett totalomdöme måste
            sägas, att vårt land intager en framskjuten plats, då det gäller
            skydd, ej minst för ungdomen, mot inflytelser från film, som verkar
            direkt förråande eller sedlighetssårande. Men det ligger be- klagligtvis
            ett vidsträckt område mellan denna direkt skadliga film och den
            från svensk synpunkt goda, önskvärda och samtidigt konstnärliga
            filmen. Den granskning av film, vilken, som ovan nämnts, för närvarande
            äger rum genom statens biografbyrå, har endast att taga sikte
            på sådana bilder, som måste anses vara av den art, att de ej kunna
            visas. Byrån har varken skyldighet eller rättighet att stävjande
            ingripa mot sådana filmer, som i egenskap av olämpliga ur en eller
            annan synpunkt ej böra förevisas. Endast de allra undermåligaste
            filmerna bli därigenom utestängda, under det att det vida gränsskiktet
            lämnas utan varje annan kontroll eller reglering än den svaga
            garanti, som ligger i allmänhetens goda omdöme att ej uppmuntra
            genom besök. Detta vida fält ligger öppet för allsköns propaganda
            för den ena eller andra åsikten, som ofta ur politisk synpunkt
            i filmen funnit en högljuddare och effektivare förkunnare än i
            det tryckta ordet. Här spelar ej heller 15-årsgränsen någon större
            roll som skydd, då den ungdom, som i detta fall utsättes mest
            för påverkan och frestelser, befinner sig ovan denna åldersgräns.
            I dylika fall räcker det ej med att tillse, att filmen håller
            en viss konstnärlig standard eller att något visst brott förhärligas
            e. dyl. utan här är det angelägna, och detta synes mig vara en
            sak av yttersta vikt, att ej hos de unga grundvalarna lossas och
            uppluckras till den grundsyn på samhälleliga och mänskliga problem,
            som vi såsom anhängare av ett fritt statsskick omfatta. Utan att
            blanda oss i främmande länders rätt att efter eget behag gestalta
            formerna för samhället och dess liv kräva vi bestämt en rätt till
            effektivt skydd för vårt uppväxande släkte mot propaganda för
            åskådningar, som vi varken önska förhärligade eller omsatta i
            verkligheten, de må nu härröra sig från den ena eller andra ytterlighetsriktningen.
            Det lärer väl ej vara förmätet att antaga, att sådana filmer,
            varpå vi här syfta, ofta nog i egenskap av propagandainstrument
            i någon form subventioneras av de intressen, de tjäna, och därigenom
            hava en starkare ställning än så- dana, vilkas framgång och ekonomi
            helt beror av deras affärsvärde. Då hela spörsmålet om filmkontrollen
            ej varit föremål för någon ompröv- ning och utredning alltsedan
            den nuvarande lagstiftningen under helt andra, lugnare och mera
            idylliska förhållanden tillkom, och filmen som opinions- bildande
            faktor och propagandainstrument sedan denna tid enormt tillvuxit
            i vikt, synes nu tiden vara inne för en grundlig utredning i de
            här ovan berörda frågorna. I detta sammanhang må påpekas, att
            i Amerika, filmens förlovade land, en stark folkrörelse börjat
            gripa omkring sig just i liknande
          </p>
          <pb facs="riksdagen-motions-pdf/data/1935/mot_1935__ak__79/mot_1935__ak__79-004.pdf"/>
          <fw xml:id="i-CM5N8pzfxQKzaaWybgKQ4Z">
            6 Motioner i Andra kammaren, Nr 79.
          </fw>
          <p xml:id="i-Ez1Xro5YdwB5tkjqnrVQRT">
            syfte. Nyligen hava där den katolska befolkningens organisationer,
            för- eningar o. s. v. tagits i anspråk i syfte att genom publikens
            ändrade hållning till undermålig film söka påverka produktionen
            av bilder i mera önskvärd riktning. Att Europa för närvarande
            erbjuder än större anledningar att kri- tiskt granska filmer,
            torde här ej behöva närmare motiveras. För undvikande av att bestämmelser
            om filmkontroll alltför lätt kringgås synes även utredningen böra
            omfatta ett närmare klarläggande av begreppet offentlig förevisning.
            Med stöd av det ovan anförda få vi därför hemställa,
          </p>
          <p xml:id="i-7MR3uMfUZEjPkLiobzbKkZ">
            att riksdagen måtte hos Kungl. Maj:t anhålla om en grund- lig
            och allsidig utredning av frågan om kontroll av film, avsedd för
            offentlig förevisning, särskilt i syfte att såväl höja denna films
            allmänna konstnärliga nivå som ock att bereda ökat skydd mot icke
            önskvärda inflytelser i form av politisk propaganda, sedlig förflackning
            o. dyl.
          </p>
          <p xml:id="i-3Nc97dG5sGsy42o9CgMZZz" type="date">
            Stockholm den 16 januari 1935.
          </p>
          <p xml:id="i-Xm7godGtre16nJarT6csNx" type="signatureBlock">
            Ernst Åqvist. Georg Nyblom.
          </p>
        </div>
      </div>
    </body>
  </text>
</TEI>
