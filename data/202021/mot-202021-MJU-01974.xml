<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-01974">
  <teiHeader>
    <fileDesc>
      <titleStmt>
        <title>Ett hållbart och konkurrenskraftigt yrkesfiske</title>
        <author corresp="i-5tbgYo4dBB9rh3uBeCweBm">av Johan Hultberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1974 av Johan Hultberg (M)</title>
          <idno type="rdwebb">H8021974</idno>
          <rs type="number">1974</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8021974/text</ref>
          <ref type="dokument_url_html">http://data.riksdagen.se/dokument/H8021974</ref>
          <ref type="dokumentstatus_url_xml">http://data.riksdagen.se/dokumentstatus/H8021974</ref>
          <ref type="docx">http://data.riksdagen.se/fil/8D2AF6F3-809B-4190-AD56-0152981E2ACC</ref>
          <ref type="pdf">http://data.riksdagen.se/fil/F863B04A-B890-47FE-9A57-4666169DCE59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KoUJnP4yRLZmkrW5Zwm4y5" type="signed"/>
        <correspContext corresp="i-KoUJnP4yRLZmkrW5Zwm4y5">
          <note type="signatory" corresp="i-5tbgYo4dBB9rh3uBeCweBm"/>
        </correspContext>
        <correspAction xml:id="i-JpZrUoew6ZFhz5x4H8PSis" type="submitted">
          <date when="2020-10-02"/>
          <time when="17:47:10"/>
        </correspAction>
        <correspAction xml:id="i-LuYP2ih73pLdQQzU3EnvS7" type="reviewed">
          <date when="2020-10-02"/>
          <time when="18:27:55"/>
        </correspAction>
        <correspAction xml:id="i-Yt7wHH3ATM9ecLAeBgkgY" type="referred">
          <date when="2020-10-14"/>
        </correspAction>
        <correspAction xml:id="i-JqFMmAMVit6nHWJzpPNua7" type="assigned">
          <date when="2021-04-28"/>
          <time when="17:12:18"/>
        </correspAction>
        <correspContext corresp="i-JqFMmAMVit6nHWJzpPNua7">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-6NnFF3V87dndHojTQBXium" type="behandlas_i"/>
        <correspContext corresp="i-6NnFF3V87dndHojTQBXium">
          <ref type="uppgift">2020/21:MJU8</ref>
          <ref type="ref_dok_id">H801MJU8</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU8</ref>
          <ref type="ref_dok_titel">Fiskeripolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MjzeD4DzRtc6KuURw7bdNs" type="behandlas_i"/>
        <correspContext corresp="i-MjzeD4DzRtc6KuURw7bdNs">
          <ref type="uppgift">2020/21:MJU16</ref>
          <ref type="ref_dok_id">H801MJU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU16</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PhXrkNVUGk8xCdTKSfjJtF" type="motHeader">
        <div xml:id="i-APcXsJuMAR13Rz6qsWEQiv" type="motTitle">
          Motion till riksdagen 2020/21:1974 av Johan Hultberg (M) Ett
          hållbart och konkurrenskraftigt yrkesfiske
        </div>
      </div>
      <div xml:id="i-MFPtL8oRZm2YtrsdGo4Zgp" type="motBody">
        <div xml:id="i-RDq1yXeGLCoi32Grq9pL34" type="motProposal" subtype="förslag">
          <head xml:id="i-4GxViTFtTgrj6Td3wXy1h6">
            Förslag till riksdagsbeslut
          </head>
          <list xml:id="i-QLogWXyrnGZNR38txUCRfP" style="ol">
            <item xml:id="i-Hj1jrpGZZ7zppz1bcGBAjy">
              Riksdagen ställer sig bakom det som anförs i motionen om en regelförenklingskommission
              för yrkesfisket och tillkännager detta för regeringen.
            </item>
            <item xml:id="i-MVUMJ7hyp51PtNy6ProCK2">
              Riksdagen ställer sig bakom det som anförs i motionen om att
              överväga att ge Havs- och vattenmyndigheten i uppdrag att ta fram
              en handlingsplan i syfte att underlätta generations- och ägarskiften
              inom yrkesfisket och göra det enklare att bli yrkesfiskare och
              tillkännager detta för regeringen.
            </item>
            <item xml:id="i-GZiajMxNbWBXUny8pnEaLS">
              Riksdagen ställer sig bakom det som anförs i motionen om att
              pröva möjligheten att fortsatt stödja utveckling av ett mer selektivt
              och skonsamt fiske och tillkännager detta för regeringen.
            </item>
            <item xml:id="i-EiMWHB7A3fnFX71RRTYBMH">
              Riksdagen ställer sig bakom det som anförs i motionen om att
              verka för att minimimåttet för havskräfta åter ska höjas till
              det tidigare minimimåttet på 13 centimeter och tillkännager detta
              för regeringen.
            </item>
            <item xml:id="i-45uFeJqrSayymixD1HMym8">
              Riksdagen ställer sig bakom det som anförs i motionen om förändrad
              instruktion till Havs- och vattenmyndigheten och tillkännager
              detta för regeringen.
            </item>
            <item xml:id="i-UpyWiP5NK9UzTvyDz5vPMN">
              Riksdagen ställer sig bakom det som anförs i motionen om att
              pröva hur staten kan ta ett större ansvar för yrkesfiskets och
              vattenbrukets infrastruktur samt beredningsindustrin och tillkännager
              detta för regeringen.
            </item>
            <item xml:id="i-PZ5awhwZRZPpEdxGBQP28d">
              Riksdagen ställer sig bakom det som anförs i motionen om ökade
              forskningsinsatser avseende skarvens påverkan på fiskebestånd
              och skarvförvaltning i praktiken och tillkännager detta för regeringen.
            </item>
          </list>
        </div>
        <div xml:id="i-VzSoQTskg77YWT5Frc7JpL" type="motContent">
          <head xml:id="i-PrLWNZzZfiBqCCJddxvRFy" type="h1">
            Motivering
          </head>
          <p xml:id="i-PKrgAdWeCeUsJxESWsSC9N">
            Svenskt yrkesfiske har länge legat i framkant när det gäller
            utvecklingen av ett miljömässigt hållbart fiske. För detta arbete
            förtjänar våra yrkesfiskare beröm och uppskattning. Tyvärr upplever
            många yrkesfiskare snarare att de misstänkliggörs och att de tyngs
            ned av alltmer byråkrati i form av regelkrångel och kontroller.
            Omfattande byråkrati och svårigheter att få fiskelicens är förklaringar
            till varför så få personer väljer att bli yrkesfiskare. Den tunga
            regelbördan och den omfattande byråkratin minskar också såväl
            arbetsglädjen som lönsamheten för befintliga yrkesfiskare. Om
            Sverige långsiktigt ska ha kvar ett yrkesfiske, och särskilt ett
            småskaligt kustnära fiske, måste bördan av regler och byråkrati
            lätta. Det framstår som särskilt angeläget att göra det enklare
            att bli yrkesfiskare. Därav följer behovet av att underlätta generations-
            och ägarskiften. Men regeringen och januaripartierna är istället
            upptagna med att ta fram förslag om att införa kameraövervakning
            och ett generellt förbud mot bottentrålning i skyddade områden.
            Det är fel väg framåt. Nu krävs regelförenklingar och åtgärder
            för att stärka yrkesfiskets konkurrenskraft.
          </p>
          <p xml:id="i-3Kk5wvqmhu3xdev65GbN3Z">
            Antalet yrkesfiskare och fiskefartyg i Sverige har minskat mycket
            drastiskt. För omkring tio år sedan hade exempelvis Bohuslän nära
            700 fiskefartyg. Idag är antalet fartyg färre än 400. Samtidigt
            är genomsnittsåldern hos de yrkesfiskare som idag är aktiva hög
            och stigande. Enligt Sveriges Fiskares Producentorganisation är
            medelåldern i yrkesfiskarkåren nu över 55 år. En föryngring och
            en bättre återväxt av aktiva yrkes­fiskare är nödvändig. För att
            möjliggöra detta krävs regelförenklingar. Därför bör en regelförenklingskommission
            med representanter från branschen, Havs- och vatten­myndigheten
            (HaV) samt andra berörda aktörer övervägas att tillsättas. Syftet
            med kommissionen bör vara att identifiera problem och föreslå
            konkreta förändringar för att minska regelbördan och de kostnader
            som hör samman med dagens omfattande byrå­krati och kontroll.
            Riksdagen och miljö- och jordbruksutskottet har tidigare avfärdat
            detta förslag med hänvisning bland annat till uppdrag som getts
            till Havs- och vattenmyndigheten liksom pågående arbete hos myndigheten.
            Utskottet har bland annat anfört att ”regeringen har tydliggjort
            att Havs- och vattenmyndigheten ska arbeta kontinuerligt med att
            belysa hur myndigheten har beaktat fiskerinäringens förutsätt­ningar
            och vilka effekter myndighetens arbete och förvaltningsbeslut
            har haft på näringens utveckling” (2018/19:MJU3 s. 27). Det är
            bra, men vad som behövs är mer än belysningar. Det krävs konkreta
            regelförenklingar. Mycket kan berörda myndigheter, och då särskilt
            HaV, göra inom ramen för befintliga uppdrag och bemyndiganden
            men ska regelförenklingsarbetet ta fart behöver det prioriteras
            politiskt. Genom att tillsätta en regelförenklingskommission skulle
            regeringen visa att regelförenklingsarbetet är viktigt och prioriterat.
          </p>
          <p xml:id="i-Pnji6jFM7MoWrLBXhbVW4X">
            Vidare bör det övervägas att ge HaV i uppdrag att ta fram en
            handlingsplan i syfte att underlätta generations- och ägarskiften
            inom yrkesfisket och göra det enklare att bli yrkesfiskare. Den
            handlingsplanen bör utöver regelförenklingar för fisket ta sikte
            på bland annat finansierings- och skattemässiga frågor. Jordbruksverket
            och Havs- och vattenmyndigheten har fått i uppdrag att ta fram
            en ny gemensam strategi för yrkesfiske, vattenbruk, fritidsfiske
            och fisketurism. I det förslag som tagits fram, och som nu är
            ute på remiss till berörda aktörer, saknas skrivningar om hur
            nyrekrytering till yrket som yrkesfiskare kan underlättas. Men
            det konstateras att det småskaliga yrkesfisket har en hög instegströskel
            och en låg attraktionskraft för nästa generation. Detta understryker
            vikten av att regeringen agerar och ger HaV ett tydligt uppdrag
            att inte bara beskriva utmaningarna utan också ta fram en handlingsplan
            för att underlätta generations- och ägarskiften liksom för att
            sänka instegströskeln. Det behöver bli både enklare och mer attraktivt
            att bli yrkesfiskare.
          </p>
          <p xml:id="i-HVULjLZkpPMGkSRx2q4NDz">
            HaV bör också få som klar och uttalad grundläggande uppgift att
            främja ett konkur­renskraftigt svenskt yrkesfiske. I instruktionen
            till Jordbruksverket slås fas, redan i instruktionens första paragraf,
            att verket har i uppgift att arbeta för ”ett dynamiskt och konkurrenskraftigt
            näringsliv i hela landet och en livsmedelsproduktion till nytta
            för konsumenterna” (SFS 2019:712). HaV bör ges i uppgift att,
            likt Jordbruksverket, arbeta för ett konkurrenskraftigt näringsliv
            i hela landet. Det vore en förändring som skulle kunna göra stor
            skillnad för såväl yrkesfisket som vattenbruket. Regeringen bör
            därför i instruktionen till HaV införa en motsvarande skrivning
            som den som finns i 1 § förord­ningen (2009:1464) med instruktion
            för Statens jordbruksverk.
          </p>
          <p xml:id="i-2exXPazKNccgHbkhRuhUSY">
            För att utveckla ett selektivt och skonsamt fiske och för att
            underlätta för omställ­ningen till dagens landningsskyldighet
            gjorde alliansregeringen en ekonomisk satsning. En satsning som
            den rödgröna regeringen förlängde. Regeringen bör nu pröva möjlig­heten
            att fortsätta och långsiktigt stödja utvecklingen av ett mer selektivt
            och skonsamt fiske. Konkret handlar detta bland annat om att stödja
            utvecklingen av mer selektiva fiskeredskap såsom trålar med rist.
          </p>
          <p xml:id="i-CUjnuvJ2hjMbzicRFZ2DbR">
            Inom kräftfisket i Bohuslän utvecklade man en rist för att i
            trålfisket av kräfta sortera bort kräftor som är mindre än det
            tidigare minimåttet på 13 centimeter. Dessvärre minskades minimimåttet
            inom EU för havskräfta från 13 centimeter till 10,5 centimeter.
            Den sänkningen gjorde användningen av en sådant rist ekonomiskt
            närmast omöjlig. Sänkningen av minimåttet har i Sverige kritiserats
            av såväl forskare, miljöorganisationer som av kräftfiskarna. Den
            svenska fiskarkåren har varit tämligen överens om att sänk­ningen
            medför både betydande ekologiska och ekonomiska risker. Skagerrak
            och Kattegatt har bland de absolut bästa kräftbestånden i världen,
            vilket skapar goda möjligheter för ett lönsamt, ekologiskt hållbart
            och således långsiktigt fiske. Sverige måste slå vakt om denna
            goda situation och bör därför verka för att minimimåttet för havskräfta
            höjs inom EU.
          </p>
          <p xml:id="i-AF3mRLcr4YGwWTbf8UzryN">
            Nätverket Fiskekommunerna, som bland annat har nio kommuner i
            Bohuslän som medlemmar, har påtalat behovet av ett större nationellt
            ansvarstagande för att infra­struktur och beredningsindustri ska
            kunna upprätthållas och stärkas. I sitt yttrande till förslaget
            till ny gemensam strategi för svenskt fiske och vattenbruk lyfter
            Fiskekom­munerna att främjandet av större beredningsanläggningar
            och landningshamnar bör ses som ett nationellt snarare än kommunalt
            intresse.
            <ref xml:id="i-C8e5MMZaqT8uv5T7nyVhTc" target="i-CbXZNWti58nHWg7PC2m4sS">
              [1]
            </ref>
            För små kommuner är det ofta svårt eller rent av omöjligt att
            göra erforderliga investeringar i landningshamnar eller i reningsverk
            och annat som krävs för storskaliga beredningsanläggningar. Regeringen
            bör därför pröva hur staten kan ta ett större ansvar för detta.
            Ska svenskt yrkesfiske och vattenbruk kunna utvecklas är det helt
            centralt med en livskraftig beredningsindustri och erforderlig
            infrastruktur i form av bland annat hamnar med tillhörande infrastruktur
            på land.
          </p>
          <p xml:id="i-XTLorD9AmGX3dC8ksaguSr">
            Säl och skarv har en betydande påverkan på fiskbestånden. Därför
            är det bra att riksdagen 2019 gjorde ett tillkännagivande till
            regeringen om att licensjakt på säl bör införas (2018/19:MJU9).
            Nu är det angeläget att en sådan skyndsamt kommer på plats, också
            i Västerhavet eftersom antalet sälar har ökat kraftigt och därmed
            vållar allt större problem för yrkesfisket. Också antalet skarvar
            har ökat kraftigt. Idag finns det omkring 5 800 skarvpar bara
            i Bohuslän. Skarvens påverkan på fiskebestånden behöver beforskas
            mer, detsamma gäller hur en god förvaltning av skarv kan utformas.
            Området 8-fjordar, som består av fjordarna mellan och innanför
            Tjörn och Orust (dvs. By-, Havstens-, Kalvö-, Stig-, Halse-, Askerö-,
            Hake- och Älgöfjorden), lämpar sig väl för olika forskningsförsök
            avseende skarv och skarvförvaltning. Regeringen bör ta initiativ
            till ökade forskningsinsatser avseende skarvens påverkan på fiskebestånd
            liksom om skarvförvaltning i praktiken. I detta sammanhang bör
            regeringen överväga att ge Natur­vårdsverket och HaV i uppdrag
            att inleda ett gemensamt forskningsprojekt i 8-fjordar­området
            med försök med exempelvis storskalig jakt på skarv i hela eller
            delar av områ­det. Inom området har en hel del relevant forskning
            bedrivits om bland annat ekosys­tembaserad fiskeförvaltning i
            praktiken. Bland annat utifrån den relevanta forskning som redan
            bedrivits i området angående skarv, fiskefria områden med mera
            torde 8-fjordarområdet lämpa sig väl för vidare forskning om skarv
            och skarvförvaltning.
          </p>
        </div>
        <div xml:id="i-Gpog9DFtDKgqAwZz5tEJ8P" type="signatureBlock">
          <list xml:id="i-L8vNXSRHraV8v8WKTW5Est">
            <item xml:id="i-YPFyHYzn6GJDsGyevzRt2F" type="signature">
              Johan Hultberg (M)
            </item>
          </list>
        </div>
        <div xml:id="i-EgBLHJr6hGiNrA5sau7c2B" type="motNotes">
          <noteGrp xml:id="i-dn9hEuu24xc7Ed5g8hsML">
            <note xml:id="i-CbXZNWti58nHWg7PC2m4sS">
              [1] Fiskekommunerna, Remissyttrande, Strategi för svenskt fiske
              och vattenbruk – friska ekosystem och hållbara näringar https://www.fiskekommunerna.se/wp-content/uploads/2020/09/Remissvar_Strategi-svenskt-fiske-o-vattenbruk_Fiskekommunerna.pdf,
              s. 5.
            </note>
          </noteGrp>
        </div>
      </div>
    </body>
  </text>
</TEI>
