<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UU-00203">
  <teiHeader>
    <fileDesc>
      <titleStmt>
        <title>Folkrepubliken Kina och omvärlden</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Folkrepubliken Kina och omvärlden</title>
          <idno type="rdwebb">GS02U203</idno>
          <rs type="number">U203</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GS02U203/text</ref>
          <ref type="dokument_url_html">http://data.riksdagen.se/dokument/GS02U203</ref>
          <ref type="dokumentstatus_url_xml">http://data.riksdagen.se/dokumentstatus/GS02U203</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F8hqxUeWbXqDEW7gDdUWvm" type="signed"/>
        <correspContext corresp="i-F8hqxUeWbXqDEW7gDdUWvm">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-LFPpWLjpMoxwr6SAz56jME" type="referral">
          <date when="2004-10-14"/>
        </correspAction>
        <correspAction xml:id="i-QTrnAGCAHLkXPvsWAgEuNB" type="dismissal">
          <date when="2004-10-14"/>
        </correspAction>
        <correspAction xml:id="i-4hhdRm1DEvUkFLSpvs5Ah3" type="submission">
          <date when="2004-10-05"/>
        </correspAction>
        <correspAction xml:id="i-2VvYCxjREyo49dzpdHyCJM" type="assigned"/>
        <correspContext corresp="i-2VvYCxjREyo49dzpdHyCJM">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_U_203/mot_200405_U_203-0001.pdf"/>
      <div xml:id="i-KekNdkwuFoVDidPAL8orr3" type="motHeader">
        <div xml:id="i-DvHGhoSNuu5WoAaYtggoGc" type="motTitle"/>
        <div xml:id="i-Awy7JxESud2697aW6ENH2j" type="motSubmissionInfo"/>
      </div>
      <div xml:id="i-VpJGrvNDbjHLyMM4KD3Fqh" type="motBody">
        <div xml:id="i-X5w7riSJ4tg4xxeuQNLUJB">
          <p xml:id="i-EvrUTdxmwwLDMRK9ZmLiXt">
            2004/05 mnr: U203 pnr: m1169
          </p>
          <p xml:id="i-UGCx7W2R76jEpiprP4YQWv">
            Motion till riksdagen 2004/05:U203
          </p>
          <p xml:id="i-Gn7niyiCnqu4hjcEEguyKX">
            av Sten Tolgfors (m)
          </p>
          <p xml:id="i-8XdrXmFGYTTFkpZvZpfea">
            Folkrepubliken Kina och omvärlden
          </p>
          <p xml:id="i-NHmvkBUMcsmCahBeoaXhNM">
            Förslag till riksdagsbeslut
          </p>
          <p xml:id="i-73Es6eKg73v4wd9TbBgP1h">
            1. Riksdagen tillkännager för regeringen som sin mening vad i
            motionen anförs om Folkrepubliken Kinas hot om våld mot Taiwan.
            2. Riksdagen tillkännager för regeringen som sin mening vad i
            motionen anförs om stöd för demokratin i Taiwan. 3. Riksdagen
            tillkännager för regeringen som sin mening vad i motionen anförs
            om Folkrepubliken Kinas försök att påverka utfallet av fria och
            demokratiska val i Taiwan. 4. Riksdagen tillkännager för regeringen
            som sin mening vad i motionen anförs om vikten av dialog mellan
            Folkrepubliken Kina och Taiwan.
          </p>
          <p xml:id="i-2JAN6vXvk7p5asUqMoB5C9">
            Kinas hot om våld oacceptabelt
          </p>
          <p xml:id="i-P2PpKu6ah8e7nRnXKEUosV">
            Varje diskussion om förening mellan Folkrepubliken Kina och Taiwan
            måste ske på demokratisk grund och med respekt för människors
            i val uttryckta vilja. Folkrepubliken Kina använde sommaren 2004
            återigen hot om våld och invasion för att påverka demokratiska
            beslut i Taiwan, vilket är fullkomligt oacceptabelt. Den här gången
            gäller det diskussionen i Taiwan om en ny grundlag. TT rapporterade
            den 30 juli 2004: ”Taiwans president Chen Shui-bian riskerar att
            utlösa krig med Kina om han genomdriver en ny taiwanesisk grundlag
            till 2008, rapporterade tidningen China Daily på fredagen. Men
            om han erkänner att Taiwan är en del av Kina kan ön känna sig
            säker, hette det. De hotfulla uttalandena kom enligt den statliga
            China Daily från Wang Zaixi, kinesisk viceminister med ansvar
            för Taiwanpolitiken.” Diktaturen Folkrepubliken Kinas krav på
            demokratin i Taiwan är enkla: Gör som vi vill annars invaderar
            vi! Folkrepubliken Kina har under sommaren också genomfört en
            manöver utanför Taiwan, som syftade till att öva invasion av Taiwan.
            Märk väl att
          </p>
          <pb facs="riksdagen-motions-pdf/data/200405/mot_200405_U_203/mot_200405_U_203-0002.pdf"/>
          <p xml:id="i-Hm7hF8wY3hHkk31SKZcj5W">
            2004/05:U203
          </p>
          <p xml:id="i-4AkzpvZ37sY1UfGMsZcH3K">
            Taiwan inte har några offensiva ambitioner gentemot Folkrepubliken
            Kina. Dessa avskaffade man 1991, men Kina har dem fortfarande
            kvar. Folkrepubliken Kina diskuterar att stifta lag om att Taiwan
            skall förenas med folkrepubliken. Taiwans demokratiskt valde president
            Chen är rädd för att detta skulle kunna ge Kina en juridisk förevändning
            för att invadera Taiwan. ”Kina drar ut i juridisk strid. Om Taiwan
            inte viker kan militär strid följa,” sade Chen i början av augusti.
            Värt att notera är att Folkrepubliken Kina aldrig har haft kontroll
            över Taiwan. Dagens Taiwan grundades av Goumindang, som fram till
            den komunistiska revolutionen hade regeringsmakten över hela Kina.
          </p>
          <p xml:id="i-GqRDGwUtGN5WLTuSfkB4dn">
            Ett-Kina-politiken
          </p>
          <p xml:id="i-USG51LBnvBB6UaayPBNc1z">
            Regeringen i Taiwan har full demokratisk legitimitet. Dess president
            och parlament utses liksom lokala ledare i demokratiska val. Regeringen
            har kontroll över sitt territorium och respekterar mänskliga fri-
            och rättigheter. Det finns en fri press och ett självständigt
            rättsväsende. Taiwans exempel visar att västerländsk demokrati
            och kinesisk kultur inte bara är fullt förenliga, utan också en
            mycket lyckosam kombination. Taiwans demokratiseringsprocess är
            därvidlag ett gott exempel för hela regionen. Sverige, EU och
            det internationella samfundet stöder principen om ett Kina. En
            utgångspunkt för Sverige och EU är och skall vara att varje diskussion
            om återförening mellan Folkrepubliken Kina och Taiwan sker på
            demokratins grund och med respekt för mänskliga fri- och rättigheter.
            Våld eller hot om våld är inte acceptabelt i sammanhanget. Detta
            bryter dock Folkrepuliken Kina mot ständigt.
          </p>
          <p xml:id="i-XF668VNVFDRaW7bZ7Fe2rP">
            En rad av hot
          </p>
          <p xml:id="i-EqcGaGpR7ANk2tFhRa5cGb">
            Ovan redovisades hur Folkrepubliken Kinas ledning under sommaren
            2004 hotat Taiwan med militärt våld. Folkrepubliken Kina har återkommande
            hotat med krig och invasion av Taiwan. Tidigare har redovisats
            hur Folkrepubliken Kina enligt det amerikanska försvarshögkvarteret
            Pentagon tagit fram ”realistiska planer” för hur ett angrepp på
            Taiwan skulle kunna genomföras med kort varsel. Enligt Pentagons
            rapport planerar Kina för ”hur de med våld ska tvinga Taiwan att
            ge sig”. ”Utan varning, kan Peking besluta sig för att sätta in
            en begränsad styrka i luften och till sjöss för att tvinga fram
            en kapitulation.” Särskild anledning till oro ger Kinas utplacering
            av hundratals kortdistansmissiler vid Taiwansundet, liksom ambitionen
            att utöka landets strategiska nukleära förmåga, vilket utvecklas
            i egen motion.
          </p>
          <pb facs="riksdagen-motions-pdf/data/200405/mot_200405_U_203/mot_200405_U_203-0003.pdf"/>
          <p xml:id="i-23gQoNMp1RBSduSfXQ8HLn">
            Strax efter det förra presidentvalet i Taiwan sade Tang Shubei,
            Kinas ansvarige för Taiwanfrågor, att om Taiwans ledning ”inte
            godtar principen om ett Kina, om den inte erkänner att Taiwan
            är en del av Kina, så kommer resultatet inte att bli fred utan
            krig”. Upprepade gånger, under en rad år, har jag begärt att regeringen
            ska reagera på Kinas rustningar både på kärnvapen- och missilområdet
            med större tydlighet. En orsak att detta är så viktigt är säkerheten
            för Kinas demokratiska grannar. Sverige måste också tydliggöra
            att våld, eller hot om våld, varken är en framkomlig eller av
            omvärlden accepterad väg för att nå återförening mellan Folkrepubliken
            Kina och Taiwan. Likväl tog den svenske utrikesministern inte
            ens upp Kinas kärnvapenprogram när hon mötte folkrepublikens utrikesminister
            Li Zhaoxing den 15 april. Det är oacceptabel eftergivenhet gentemot
            diktaturens ledning.
          </p>
          <p xml:id="i-41KDRahgJGwokkgaTt8XX9">
            Försök att påverka fria val
          </p>
          <p xml:id="i-9q5aUfTRaVBSpWjddf3rjP">
            Samtidigt som människor i Taiwan våren 2004 fick välja president
            fick de också i folkomröstning ta ställning till ett par frågor
            som gäller relationerna till Folkrepubliken Kina. Utgångspunkten
            var att Taiwans folk vill ha fredliga relationer till Folkrepubliken
            Kina. Den ena frågan handlade om huruvida försvaret mot robotar
            skall förstärkas, försåvitt Folkrepubliken Kina inte vill ta avstånd
            från våldsanvändning och vägrar att avrusta de missiler som finns
            riktade mot Taiwan längs Taiwansundet. Den andra frågan handlade
            om huruvida regeringen skall inleda förhandlingar med Folkrepubliken
            Kina om ett ramverk för fred och stabilitet, samt integration
            över Taiwansundet. Det är värt att minnas att Folkrepubliken Kina
            tidigare försökt störa demokratiska val i Taiwan med användning
            av just dessa robotar. Folkrepubliken Kina har också genomfört
            militärövningar i syfte att påverka fria val på Taiwan. Kina skickade
            missiler mot Taiwan 1996, eftersom Taiwan höll fria och demokratiska
            presidentval. Sammantaget har Kina avfyrat ett hundratal missiler
            i sundet mellan Folkrepubliken Kina och Taiwan. Att Folkrepubliken
            Kina försöker störa ett demokratiskt val är beklagligt. I stället
            för att respektera folkets vilja försökte Folkrepubliken Kina
            skrämmas.
          </p>
          <p xml:id="i-3tL6Wkg1bS1UA18myUwHAy" type="date">
            Stockholm den 20 september 2004
          </p>
          <div xml:id="i-L4WQG1HTN4CMDqgfnFcd4U" type="signatureBlock">
            <p xml:id="i-NYAt61GWy9eW3Ybc7Hy1in" who="i-Q6uWG1k3pbJio9CebNs3Cz" type="signature">
              Sten Tolgfors (m)
            </p>
          </div>
          <p xml:id="i-GP2EBYyk9qvYGHUMm3cTE4">
            2004/05:U203
          </p>
        </div>
      </div>
    </body>
  </text>
</TEI>
