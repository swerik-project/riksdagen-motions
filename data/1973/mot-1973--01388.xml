<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--01388">
  <teiHeader>
    <fileDesc>
      <titleStmt>
        <title>angående jordbrukspolitiken.</title>
        <author>av herr Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående jordbrukspolitiken.</title>
          <idno type="rdwebb">FW021388</idno>
          <rs type="number">1388</rs>
          <ref type="dokument_url_text">http://data.riksdagen.se/dokument/FW021388/text</ref>
          <ref type="dokument_url_html">http://data.riksdagen.se/dokument/FW021388</ref>
          <ref type="dokumentstatus_url_xml">http://data.riksdagen.se/dokumentstatus/FW021388</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9MFHjq6CgKrRzcV8mJqNJd</idno>
            <name>JOHANNES ANTONSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>NILSG. HANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BHdk6r4gSueHaCjF4xQ9BW</idno>
            <name>GUNNAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIC CARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4QdseMoGvUxeSytzYyF6xm" type="signed"/>
        <correspContext corresp="i-4QdseMoGvUxeSytzYyF6xm">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-9MFHjq6CgKrRzcV8mJqNJd"/>
          <note type="signatory" corresp="r-0"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-BHdk6r4gSueHaCjF4xQ9BW"/>
          <note type="signatory" corresp="i-AJCahuHrtMzn7qwctgkSw7"/>
          <note type="signatory" corresp="r-0"/>
          <note type="signatory" corresp="i-4UgQ2nJDsz9iU1xxKcTpmu"/>
          <note type="signatory" corresp="i-DuMmQVGSnykDcj8ZwohCuA"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__1388/mot_1973__1388-001.pdf"/>
      <fw xml:id="i-BUbGeSphDKJVgkXaeFR56Z">
        Mot. 1973:1388 9
      </fw>
      <div xml:id="i-KRG75DrhiJnxveQ6WfUodM" type="motHeader">
        <div xml:id="i-N93wEFGRHJ1UJjZnnLojWo" type="motTitle"/>
        <div xml:id="i-mH3VrtmUr7D146WyRABDz" type="motSubmissionInfo"/>
      </div>
      <div xml:id="i-AyUsHyWZ14rH4zSyWEXGfY" type="motBody">
        <div xml:id="i-HNth2UJfULYEQUwpXFPJHF">
          <p xml:id="i-5A7k9iYJhqy1vdoQoisFNK">
            Nr 1388
          </p>
          <p xml:id="i-Dmc8ZzrfymMBxZFKT96BBL">
            av herr Fälldin m. fl. angående jordbrukspolitiken.
          </p>
          <p xml:id="i-MTypWVrN32LAWnh7do4xNz">
            Genom en fortgående snabb rationalisering och effektivisering
            har antalet sysselsatta inom jordbruket efter hand reducerats
            och uppgår nu till endast ca 4,5 procent av den yrkesverksamma
            befolkningen. Denna siffra ger emellertid inte en rättvisande
            bild av jordbrukets betydelse för vårt land från vare sig samhällsekonomiska
            eller andra synpunkter. För jordbruksproduktionen utnyttjas den
            mycket värdefulla natur- resurs som den odlade jorden utgör. Det
            bör slås fast att våra odlingsjordar vid en internationell jämförelse
            har mycket hög kvalitet men att tillgången på god åkerjord och
            på mark, som kan förvandlas till god åkerjord, globalt sett är
            starkt begränsad. På några håll i världen har goda åkerjordar
            förstörts genom hänsynslös exploatering som gjort dem sterila.
            En väl avvägd växtodling innebär att åkerjordens avkastningsförmåga
            kan upprätthållas och även förbättras. Vi har ett ansvar för framtiden
            att se till att jordbruksproduktionen bedrivs på ett sådant sätt
            att åkerjorden som naturresurs inte blir förbrukad. Tillgången
            på livsmedel i världen är i dag inte tillräcklig för att ge hela
            befolkningen en från alla synpunkter godtagbar försörjning. Med
            den befolkningsökning som är att vänta kommer försörjningsproblemen
            att växa i snabb takt. Ingen vet för närvarande hur de på sikt
            skall bemästras. I detta perspektiv framstår våra aktuella överskottsproblem
            som relativt bagatellartade. De bör i varje fall inte hindra att
            vi som grundläggande element i vår jordbrukspolitik anger att
            de värdefulla odlingsjordarna på alla sätt bör skyddas och bevaras
            från förstörelse. Många av våra stora tätorter är belägna i trakter
            med mycket god åkerjord. En ohämmad expansion av dessa tätorter
            kan få en ödesdiger inverkan på vår tillgång på högvärdig jordbruksjord.
            Det är därför nödvändigt att vid den fortsatta planeringen av
            mark varom riksdagen beslutat en plan upprättas över den mark
            som bör undantas från bebyggelse. Odlingsjordar som av ekonomiska
            motiv också hotas av nedläggning ligger i skogs- och mellanbygderna,
            vilka är våra mest attraktiva fritidsbygder. Det är omväxlingen
            mellan öppen odlingsmark och skog som ger detta landskap dess
            skönhetsvärden, vilka i sin tur bidrar till att skapa en lämplig
            rekreationsmiljö. För samhället bör det framstå som angeläget
            att ge människorna möjlighet till rekreation inom rimliga avstånd,
            och det finns därför anledning att ge särskilt stöd åt jordbruk
            i attraktiva fritidsbygder. Enligt vår mening bör reglerna för
            rationalise- ringsstöd ändras så att stödgivning blir möjlig även
            av naturvårds- och miljömässiga skäl. Vid en bedömning av jordbrukets
            betydelse är det nödvändigt att även
          </p>
          <pb facs="riksdagen-motions-pdf/data/1973/mot_1973__1388/mot_1973__1388-002.pdf"/>
          <fw xml:id="i-LV5BPSPzwVuoXrfA3rJEfA">
            Mot. 1973:1388 10
          </fw>
          <p xml:id="i-MirfWFN1Bwm2mErHaNVicx">
            ta hänsyn till dess indirekta sysselsättningseffekter. Man torde
            kunna räkna med att 15 å 20 procent av de yrkesverksamma på så
            sätt är beroende av den svenska jordbruksproduktionen. En minskning
            av jordbruksproduktionen skulle för övrigt försämra vår handelsbalans
            därest inte de frigjorda resurserna kunde sättas in i lönsamma
            exportnäringar. I dag framstår inte en sådan möjlighet som ett
            realistiskt alternativ. I detta sammanhang finns skäl att med
            några ord beröra debatten kring de exportöverskott som föreligger
            för olika produkter. Först bör noteras att en inte obetydlig del
            av dessa överskott är en konsekvens av det system med fri import
            som tillämpas av vårt land till skillnad från många andra länder
            som har en mer restriktiv importpolitik. Bruttoexporten blir på
            så sätt betydligt större än nettoexporten. För det andra finns
            det anledning att starkt reagera mot det förenklade tal om ”exportförluster”
            som förekommer. Det förhållan- det att viss del av produktionen
            exporteras till lägre priser än som kan tas ut inom landet är
            inte något bevis för att denna export är förlust- bringande. Inom
            näringslivet i övrigt är det vanligt att exportpriserna är lägre
            än de som kan tas ut på hemmamarknaden, vilket sällan föranleder
            tal om exportförluster eller exportsubventioner. Från samhällsekonomisk
            syn- punkt är en stor del av produktionskostnaderna i jordbruket
            att betrakta som fasta kostnader, och ett högt kapacitetsutnyttjande
            ger då låga marginalkostnader. Särskilt i fråga om överskott som
            framkommer genom övernormal skörd är talet om exportförluster
            direkt vilseledande. De senaste månadernas prisutveckling på världsmarknaden,
            bl. a. i fråga om spannmål och socker, visar också att det finns
            anledning till försiktighet då det gäller att dra slutsatser om
            vad som ur olika synvinklar är bäst på lång sikt. Ett annat synsätt
            får anläggas på nyinvesteringar som ökar produktionskapaciteten.
            Till den frågan återkommer vi senare. I 1967 års riksdagsbeslut
            om jordbrukspolitiken fastslogs att en god livsmedelsberedskap
            är en oundgänglig del av vårt totala försvar och en förutsättning
            för vår traditionella neutralitetspolitik. Riksdagens eniga ställningstagande
            i EEC-frågan utgör en kraftig markering av vårt lands fasta avsikt
            att upprätthålla denna neutralitetspolitik. En självklar konsekvens
            härav är enligt vår mening att avkall inte får göras på livsmedelsberedskapen.
            Vi måste i fredstid upprätthålla en produktion som gör det möjligt
            att vid avspärrning trygga folkförsörjningen på en sådan nivå
            att näringsliv och samhälle kan fungera. Kriskosten skall således
            inte vara enbart livsuppehållande utan fylla rimliga krav på energi-
            och näringsinnehåll samt smaklighet. Därvid skall givetvis beaktas
            den produktionsomställning som kan ske och de tillskott som kan
            erhållas från befintliga beredskapslagar. Såvitt vi kan finna
            har det ökade importberoendet i fråga om handelsgödsel, proteinfoder
            och olja medfört att vårt land blivit mera sårbart än förut, varför
            det även ur denna synpunkt är viktigt att produktionskapaciteten
            upprätthålls. Under senare tid har människorna blivit alltmer
            uppmärksamma på de risker som är förenade med användningen av
            nya tekniska och kemiska
          </p>
          <pb facs="riksdagen-motions-pdf/data/1973/mot_1973__1388/mot_1973__1388-003.pdf"/>
          <fw xml:id="i-XNfAYZ5TSEUvpNSgGmPtdw">
            Mot. 1973:1388 11
          </fw>
          <p xml:id="i-GZmqcNhkuxaVTtEcuUkhyT">
            produktionsmedel inom bl. a. livsmedelsproduktionen. Det finns
            anled- ning att med tillfredsställelse notera den beredvillighet
            som svenskt jordbruk visat då det gäller att iaktta försiktighet
            vid användning av teknik, som kan innebära risker för livsmedlens
            kvalitet och för miljön. En grundläggande målsättning är att konsumenten
            skall kunna lita på de livsmedel som produceras av svenskt lantbruk
            och dess egen livsmedels- industri. Svenskt lantbruk är ständigt
            berett att ompröva tillämpad teknik om nya undersökningar tyder
            på tidigare ej förutsedda, negativa miljökonsekvenser. Den framsynthet
            som svenskt lantbruk visat genom ställningstagan- dena i dessa
            frågor måste ges ett positivt gensvar från samhällets sida. Genom
            ett konstruktivt samarbete mellan näringen och staten i dessa
            frågor bör det vara möjligt att hos konsumenten ingjuta den trygghet
            han har rätt att känna då han köper livsmedel. En sådan trygghet
            kan dock åstadkommas endast om det vid kontrollen av importerade
            livsmedel uppställs samma krav som gäller för svenska livsmedel.
            En betydande del av vår jordbruksproduktion bedrivs vid s.k. kombinerade
            företag, dvs. gårdar med både jord- och skogsbruk. All erfarenhet
            visar att denna typ av företag har mycket stora fördelar, och
            det finns anledning att mycket bestämt avvisa alla slag av åtgärder
            och reformer som syftar till att bryta sambandet mellan jord-
            och skogsbruk och försvåra driften av sådana företag. Företagsformen
            jordbruk-skogs- bruk — speciellt av typen familjeföretag — är
            också den säkraste garantin mot att den teknik med mycket stora
            kalytor som nu introducerats inom storskogsbruket vinner allmän
            utbredning. Denna teknik kan få ytterst allvarliga konsekvenser
            ur ekologisk synpunkt och är ett svårt hot mot det rörliga friluftslivet,
            för vilka dessa kalytor är helt oanvändbara under mycket lång
            tid. Reglerna för rationaliseringsstöd är för närvarande klart
            ofördelaktiga för de kombinerade företagen genom den verklighetsfrämmande
            uppdel- ning i en jordbruks- och en skogsbruksdel som nu sker
            vid bedömningar- na. Detta synsätt måste bort och ersättas av
            en helhetssyn på företagen. En sådan ändring är så mycket mer
            angelägen som den skulle få den mest positiva effekten i skogs-
            och mellanbygderna, där det finns särskilt stor anledning att
            skapa fler goda sysselsättningstillfällen. Vi anser därför att
            vid bedömningen av den ekonomiska bärigheten för att erhålla rationali-
            seringsstöd skall skogs- och jordbruksdelen vid sådana kombinerade
            företag beaktas tillsamman. Vi vill också upprepa kravet på sådana
            ändringar i gällande bestämmelser att det blir möjligt för enskilda
            personer att få statligt stöd för förvärv av rena skogsbruksföretag.
            Även gällande bestämmelser för tillståndsgivning enligt jordförvärvs-
            lagen behöver ändras. De erfarenheter man nu har av lagstiftningens
            liberalisering ger vid handen att många för familjejordbrukarna
            lämpliga rationaliseringsobjekt förvärvas av personer som endast
            med tvekan kan anses ha för avsikt att ”yrkesmässigt och varaktigt”
            ägna sig åt jord- och skogsbruk. Genom att vederbörande vanligen
            betalar ett högt pris anser sig lantbruksnämnderna inte heller
            kunna ta risken med inlösen genom
          </p>
          <pb facs="riksdagen-motions-pdf/data/1973/mot_1973__1388/mot_1973__1388-004.pdf"/>
          <fw xml:id="i-H39VzzTkwWG5UnfHdQiZGQ">
            Mot. 1973: 1388 12
          </fw>
          <p xml:id="i-Pb7LU9hB3S4Ar1AeBiJsVK">
            att tillämpa 5 $. Starka skäl grundade på erfarenheter från lagens
            tillämpning talar således för att innebörden och syftet med begreppet
            ”yrkesmässigt och varaktigt” i 4 $ första stycket bör få en sådan
            tolkning att för familjejordbruket uppenbara rationaliseringsobjekt
            verkligen kommer till användning för rationaliseringsändamål.
            Särskilt i bygder med relativt svaga jordbruk leder de höjda priserna
            på mark till att det i dessa bygder blir allt svårare att bevara
            ett levande lantbruk. Även 48 andra stycket punkt 1 bör ändras.
            Den nuvarande tillämpningen, som prioriterar förädlare av skogsprodukter,
            leder till uppenbart felaktiga beslut. Under åberopande av råvarubehovet
            har således förädlare erhållit tillstånd att köpa skogsfastigheter
            belägna på relativt långt avstånd och utan reell betydelse för
            förädlingsindustrin. Ej heller har förvärven ingått i någon intressearrondering.
            Tvärtom har genom dessa förvärv en förnuftig strukturrationalisering
            hindrats. Inte så sällan har dessutom förvärven lett till så hård
            exploatering att syftet — råvarutrygghet — helt åsidosatts. Avarter
            av detta slag bör kunna förhindras genom smärre ändringar av förvärvslagen
            eller genom en mera ändamålsenlig tillämpning. Denna borde med
            tanke på både intresse- arronderingen och bygdeförhållandena i
            övrigt ske på ett sätt som är till fördel för uppbyggnaden av
            enskilda skogsfastigheter. År 1970 framlade en arbetsgrupp ett
            förslag rörande landskapsvården i odlingsbygder. Av en inventering
            utförd som en del av arbetet framgick det att ca 200 000 ha nedläggningshotad
            eller nedlagd jordbruksmark har sådan betydelse för landskapsbilden
            att dessa arealer även i framtiden bör hållas öppna. Arbetsgruppen
            klassificerade den aktuella marken som riksobjekt, länsobjekt
            eller kommunala objekt. Ca 90 000 ha bedömdes vara riksobjekt
            eller länsobjekt av mera allmänt intresse. Skötseln av dessa borde
            handhas av staten. I 1972 års statsverksproposition framlades
            förslag som på några väsentliga punkter avvek från arbetsgruppens
            förslag. Dels skulle kom- munerna svara för halva kostnaden, dels
            föreslogs att markägaren/bruka- ren borde få ha hand om skötseln
            av området endast då annan lämplig arbetskraft inte fanns att
            tillgå. I motion (1972:545) föreslog vi att arbetsgruppens ursprungliga
            förslag borde följas. Den önskan att hålla tillbaka det kommunala
            skatteuttaget som framkommit på olika sätt under det gångna året
            stärker ytterligare motiven för att göra den landskapsvård i odlingsbygder
            som kan karakteriseras som riksintresse till en statlig angelägenhet
            i finansierings- avseende. Vidare bör i första hand brukaren/ägaren
            anlitas för de arbeten som måste utföras. Därigenom utnyttjas
            hans kunskap och förmåga att bibehålla jordbrukslandskapets skönhetsvärden.
            Genom de ändringar som efter hand gjorts av rationaliseringsbestäm-
            melserna har vissa begränsade möjligheter öppnats för deltidsjordbrukare
            att få statligt stöd till investeringar i företaget. Vi anser
            det klart motiverat att företa ytterligare uppmjukningar i dessa
            bestämmelser till förmån för deltidsjordbruken. Det finns i dagens
            läge inte anledning att vägra rationaliseringsstöd till denna
            typ av företag. Genom den tilltagan-
          </p>
          <pb facs="riksdagen-motions-pdf/data/1973/mot_1973__1388/mot_1973__1388-005.pdf"/>
          <fw xml:id="i-kFp58m54FQxSLFGvQtNb8">
            Mot. 1973:1388 13
          </fw>
          <p xml:id="i-CLkkkxVdyqmCv2EmMLVMmT">
            de mekaniseringen förvandlas allt fler jordbruk till deltidsföretag.
            Så sker även vid ganska betydande arealunderlag. Det tillskott
            som den frigjorda arbetskraften kan lämna till övrig produktion
            är av betydande värde. Produktionen från dessa jordbruk är också
            nödvändig för upprätthållande av en tillräcklig livsmedelsförsörjning.
            Ett rationalise- ringsstöd till dessa brukningsformer är därför
            likvärdigt med stöd till annan rationell produktion och försvårar
            inte heller en önskvärd strukturrationalisering. Vi anser alltså
            att generell möjlighet skall öppnas för deltidsjordbruk att få
            rationaliseringsstöd när ett sådant stöd inte hindrar eller försvårar
            en önskvärd strukturförbättring. Vad nu sagts har nära samband
            med de ofta uttalade önskemålen om förbättrade möjligheter till
            stöd för en stegvis uppbyggnad av företag. Nu tillämpas ofta rationaliseringskungörelsen
            så att ett större jordbruk får företräde framför ett mindre vid
            kompletteringsköp. Det är ett ensidigt och felaktigt ekonomiskt
            tänkande som fäller utslaget. Det bör inte vara så att full ekonomisk
            lönsamhet från första stund skall vara ett krav. Många unga jordbrukare
            är beredda att de första åren låta sig nöja med lägre timlön eller
            längre arbetstid för att konsolidera sin ställning. Så har alltid
            varit betraktelsesättet för unga jordbrukare vid startandet av
            egna företag. De flesta har varken ekonomiskt underlag eller möjlighet
            att åtaga sig de risker som startandet av stora kapitalkrävande
            företag medför. Genom att börja med ett något mindre företag har
            många dugande jordbrukare kunnat successivt bygga upp större och
            rationellare företag. Denna möjlighet är nu nära nog helt borta
            genom den snäva och hårda tillämpning som lantbruksnämnderna i
            regel gått in för. Nu blir det i stället sökandens ekonomiska
            underlag och inte dugligheten som sättes i främsta rummet. De
            förluster som hittills åsamkats genom lånegarantier är ytterligt
            små. Ett större risktagande för lantbruksnämnderna bör därför
            kunna tillämpas varigenom ett smidigare tillvägagångssätt kan
            ernås. Vi finner därför lämpligt att rationaliseringskungörelsen
            och dess tillämpning görs till föremål för översyn i syfte att
            underlätta det successiva uppbyggandet av mindre enheter till
            större. Vi anser det alltså angeläget att rationaliseringsorganen
            i detta avseende får ökad frihet att pröva ärendena från fall
            till fall med det uttryckliga syftet att underlätta en naturlig
            tillväxt av företagen i takt med vad som i det enskilda fallet
            är praktiskt möjligt och på det sätt som den enskilde brukaren
            önskar. Samtidigt kan det vara anledning att se över den rent
            formella handläggningen av vissa ärenden inom lantbruksnämnderna
            inte minst ur demokratisk synvinkel. Många unga jordbrukare har
            förklarat att de knappast känner sig som ställda inför ett hjälpande
            och stödjande forum då de ansöker hos lantbruksnämnden om lånegarantier
            för köp eller för driftslån vid arrenden. Med full rätt kan de
            anse att deras eget under många år i praktiskt jordbruksarbete
            förvärvade bedömande av sina ekonomiska möjligheter att klara
            ett företag borde få väga tyngre än nu är fallet vid låneärendenas
            behandling. Tjänstemännen inom lantbruks- nämnderna är emellertid
            hårt bundna till rationaliseringskungörelsen och dess tillämpningsbestämmelser.
            Anmärkningarna måste därför riktas mot
          </p>
          <pb facs="riksdagen-motions-pdf/data/1973/mot_1973__1388/mot_1973__1388-006.pdf"/>
          <fw xml:id="i-DG5FfLCQLAPS1CMyqx9ozg">
            Mot. 1973:1388 14
          </fw>
          <p xml:id="i-3HdCn4HPuT6sV2PCLieDmZ">
            dessa snäva bestämmelser. Om inte ett företag bedöms från början
            ge minst lantarbetarlön utesluts det oftast från lånegarantier.
            Eftersom många sådana hjälpsökande unga jordbrukare är helt beroende
            av de förmånligare lån som kan erhållas med lantbruksnämndernas
            garanti är handläggningen av dessa ärenden en ytterst grannlaga
            uppgift. Ett ökat kommunalt inflytande vid avgörandet av jordförvärvs-
            och låneärenden skulle stärka de lånesökandes ställning och underlätta
            lantbruksnämnder- nas beslutsfattande. De inom kommunerna befintliga
            ortsombuden för lantbruksnämnderna borde erhålla större inflytande
            än vad nu är fallet på grund av kännedom om lokala förhållanden.
            Lämpligen borde de också kunna inkallas såsom rådgivande vid nämndens
            beslutsfattande. Genom de förändringar av jordförvärvslagen som
            skett under senare år och genom de stora markförvärv som gjorts
            av kommuner, byggnadsföre- tag och andra liknande kapitalstarka
            köpare har markpriserna drivits i höjden på ett sätt som från
            jordbrukets ekonomiska synpunkter är olyckligt. Jordpriserna överstiger
            för närvarande på grund av dessa köpares inträde på marknaden
            avsevärt det avkastningsvärde som marken har för jordbruksändamål.
            Detta innebär oöverstigliga hinder för många unga människor att
            etablera sig inom jordbruket eller också medför det orimliga risktaganden.
            Genom de höga räntesatser som under en längre tid varit gällande
            har svårigheterna ytterligare skärpts. Det innebär att redan etablerade
            eller mera välsituerade personer, företag och kommuner har ett
            övertag då det gäller konkurrensen om salubjuden jordbruksjord.
            För den framtida rekryteringen av unga och dugande människor till
            jordbruket är denna situation beklaglig. Trots förmånliga villkor
            vid statlig långivning är dock på grund av räntesatser och amorteringstider
            risktagandet ofta ett oöverstigligt hinder. Vi anser därför att
            den nyligen tillsatta jordbruksutredningen även bör pröva huruvida
            och på vad sätt lättnader kan åstadkommas vid finansieringen av
            jordbruksföretag. Detta gäller framför allt amorteringstiderna
            och räntesatserna på de långa krediterna. Under senare år har
            produktionsstrukturen för slaktsvin och ägg ändrats radikalt.
            Från att tidigare ha varit utspridd på ett mycket stort antal
            jordbruk med små och medelstora besättningar har stora delar av
            produktionen nu kommit att koncentreras till ett fåtal mycket
            stora företag med svag eller ingen anknytning till egen produktion
            av fodermedel. Antalet mycket stora leverantörer har ökat radikalt
            under senare tid. Det finns dock ingen tillförlitlig statistik
            över besättningsfördelningen. Klart är att en kraftig förskjutning
            skett mot stora besättningar inom den kommersiella produktionen.
            Det innebär att ett hundratal av de största besättningarna svarar
            för en fjärdedel av totalproduktionen. För nästa fjärdedel svarar
            några hundratal något mindre företag. Enstaka företag är på väg
            att byggas ut på ett sätt som — om de får efterföljare — skulle
            innebära att hela konsumtionsutrymmet skulle kunna täckas av några
            tiotal enheter. Tillgängliga undersökningar utvisar att dylika
            ”animalie- fabriker” inte framställer billigare produkter än det
            konventionella
          </p>
          <pb facs="riksdagen-motions-pdf/data/1973/mot_1973__1388/mot_1973__1388-007.pdf"/>
          <fw xml:id="i-2aEkHnwvdRXmaZWf1os6ia">
            Mot. 1973:1388 15
          </fw>
          <p xml:id="i-XdS5z1ezexFvRq11bZQPg7">
            jordbruket. Denna utveckling medför om den får fortsätta en orimlig
            situation för svenskt jordbruk. Den rycker undan förutsättningarna
            för den samord- nade vegetabilie- och animalieproduktion som är
            grundläggande för i första hand familjejordbruket, som för att
            existera måste kunna ge sysselsättning året runt och inte enbart
            under växtodlingssäsongen. Man finge också en ännu kraftigare
            säsongarbetslöshet bland de anställda. Det finns i dag ingen kontroll
            av utbyggnader och nyetableringar inom animalieproduktionen utöver
            den som koncessionsnämndens prövning kan innebära. Vi anser det
            nödvändigt att kraftigt motverka en fortsatt uppbyggnad av animaliefabriker
            om det skall vara möjligt att få till stånd en rimlig produktionsbalans.
            Beträffande företag som söker statlig kreditgaranti sker nu en
            prövning med hänsyn till marknadsförhållan- dena. Denna är nu
            ganska restriktiv, varför utbyggnader och nyetablering- ar sker
            vid företag som har eget kapital eller kan låna pengar utan statlig
            garanti. Det är inte acceptabelt att de olägenheter som dessa
            animalie- fabriker åstadkommer utan vidare skall övervältras på
            producenter som lojalt medverkar till en förbättring av produktionsbalansen.
            Vi anser att en prövning av etableringar med hänsyn till marknadsförhållandena
            bör ske även i sådana fall då vederbörande inte söker lånegaranti
            hos lantbruksnämnden. Om så inte sker kommer företag som kan lösa
            finansieringsfrågorna på annat sätt i ett bättre läge än de som
            måste ha statlig lånegaranti. Vi anser också att det bör allvarligt
            övervägas om inte en differen- tiering av slaktdjursavgifterna
            bör ske. Dessa animaliefabriker bidrar nämligen i hög grad till
            det förlustbringande exportöverskott som förekommer framför allt
            på fläsk och som kan bli särskilt besvärande om vi inte uppnår
            sådana överenskommelser med EEC-staterna som säkrar vår hittillsvarande
            export dit. Kostnaderna för dylika exportförluster får nu bäras
            lika av alla producenter genom att slaktdjursavgifterna utgår
            med samma belopp per djur oavsett om bidraget till överskottet
            är litet eller stort. Detta är en orättvisa mot det bestående
            och konventionella familjejordbruket, vilket dock är den form
            av livsmedelsproduktion som vi på såväl kort som längre sikt måste
            lita till för vår försörjning. Det är därför rimligt att sådana
            storföretag som på grund av liten eller ingen egen foderproduktion
            kan bedömas såsom varande ”fabriksmässiga” får bära en högre slaktdjursavgift
            till ersättning av de förorsakade exportför- lusterna. Utöver
            detta betraktelsesätt på dessa företag bör nämnas deras i allmänhet
            negativa inflytande på miljövården. En betydligt strängare bedömning
            ur dessa synpunkter borde göras än vad nu är fallet. Ett större
            inflytande på förläggningen av sådana animaliefabriker bör ges
            åt den ortsbefolkning som berörs av företaget. Bostäder kan bli
            mer eller mindre obeboeliga på grund av obehaglig lukt från närliggande
            svinfabriker, och trivseln inom hela samhällen kan äventyras.
            Ett visst kommunalt veto är därför önskvärt vid behandlingen av
            ifrågavarande ärenden. Vi anser att koncessionsnämndens villkor
            för startandet av ”animaliefabriker” bör skärpas i denna riktning.
            Hela problemet fordrar emellertid en mer
          </p>
          <pb facs="riksdagen-motions-pdf/data/1973/mot_1973__1388/mot_1973__1388-008.pdf"/>
          <fw xml:id="i-97A6xk98RmKbHNmnARYtfv">
            Mot. 1973:1388 16
          </fw>
          <p xml:id="i-CAmeDhkdmfeB6hDjqbJhqq">
            ingående prövning än vad som kan ske i detta sammanhang, varför
            vi förordar att 1972 års jordbruksutredning får i särskilt uppdrag
            att granska alla de med strukturförändringarna inom animalieproduktionen
            — särskilt slaktsvins- och äggproduktionen — förenade problemen.
            Om inte särskilda överenskommelser kan träffas till skydd för
            den svenska jordbruksproduktionen medför utvidgningen av den gemen-
            samma marknaden att våra exportmöjligheter beträffande jordbrukspro-
            dukter avsevärt försämras. Det är därför ett förstahandsintresse
            att överläggningar upptas med den gemensamma marknaden i syfte
            att trygga svensk export av bl.a. spannmål, fläsk och smör. Om
            inte tillfredsställande lösningar kan uppnås måste andra åtgärder
            vidtas i första hand så att den svenska marknaden i princip reserveras
            för den egna produktionen. Vid sidan härav bör undersökas andra
            vägar som är lämpliga och möjliga. Allt tänkbart stöd bör sålunda
            lämnas för att utveckla exporten till Japan och Öststaterna. Det
            synes också naturligt att smarbete inleds med Norge, som har ett
            betydande importbehov av jordbruksvaror. Den höga kvaliteten på
            svenska livsmedel bör i ännu högre grad än hittills utnyttjas
            som försäljningsargument. Över huvud taget bör åtgärder vidtagas
            som kan befrämja avsättningen utomlands av svenska jordbruksprodukter,
            särskilt om svårigheter kom- mer att yppa sig i förhållande till
            EEC-marknaden. Medel torde nu saknas för önskvärd utvidgning av
            propaganda och utställningsverksamhet utomlands för jordbrukets
            produkter. Likaså torde kännedomen om det svenska jordbrukets
            höga kvalitet på sina varor inte vara tillräckligt omfattande
            överallt. Jordbruket står inte efter den svenska industrin då
            det gäller kvalitetsproduktion, men det finns en avsevärd skillnad
            då det gäller möjligheterna att bedriva önskvärd propaganda härom.
            Jordbrukets utövare är att räkna till vårt lands lägsta inkomsttagare,
            och därför är näringens ekonomiska resurser i detta avseende otillräckliga.
            Det bör ingå i den tillsatta jordbruksutredningens uppdrag att
            undersöka på vilket sätt en ökad propaganda för svensk export
            av jordbruksprodukter lämpligen bör kunna ordnas. I sammanhanget
            vill vi också erinra om att det internationella sockeravtalet
            utlöper vid årsskiftet 1973—1974. Sverige har i detta avtal förbundit
            sig att begränsa odlingen till ca 40 000 ha. År 1967 då avtalet
            slöts var importpriset på socker 35 —40 öre per kg men uppgick
            1972 för samma kvalitet till i medeltal 105 öre per kg. Under
            perioden har priset på socker av svenska betor sjunkit något,
            men sockerbetsodlingen är trots detta en konkurrenskraftig odling,
            främst tack vare en förbättrad odlingsteknik. FAO:s prognoser
            tyder på att sockerkonsumtionen i världen kommer att stiga kraftigt
            under 1970-talet, vilket rimligen bör leda till att världsmarknadspriset
            på socker kommer att förbli relativt högt. Med hänsyn härtill
            är det angeläget att det svenska avsättningsutrymmet kan täckas
            med inhemsk odling. Genom ökad sockerbetsodling kan motsva- rande
            minskning beräknas ske av spannmålsskörden, varigenom export-
            överskottet på detta område kan nedbringas. I kommande förhandlingar
          </p>
          <pb facs="riksdagen-motions-pdf/data/1973/mot_1973__1388/mot_1973__1388-009.pdf"/>
          <fw xml:id="i-TsEdFH8sXkCRJyvBYU49sA">
            Mot. 1973:1388 17
          </fw>
          <p xml:id="i-CDeh3XvHcucnS6qLZcrms">
            om ett nytt internationellt sockeravtal bör därför tillses att
            en väsentlig utökning av den svenska odlingen kan ske. Med hänvisning
            till det anförda får vi hemställa att riksdagen 1. uttalar a)
            att skyddandet av de värdefulla odlingsjordarna från bebyggelse
            och bevarandet av desamma för livsmedelsproduk- tion utgör ett
            grundläggande element i vår jordbrukspolitik, b) att sambandet
            mellan jord- och skogsbruk skall bevaras och driften av sådana
            företag främjas, c) att vad som i motionen anförts beträffande
            finansieringen och anlitande av arbetskraft vid landskapsvårdande
            åtgärder i odlingsbygd iakttas, 2. beslutar att till Vård av naturvårdsområden
            m. m. (bil. 11, p. H6. s. 136 ff.) för budgetåret 1973/74 anvisa
            ett i förhållande till Kungl. Maj:ts förslag med 1 milj. kr. förhöjt
            reservationsanslag av 10,4 milj. kr., 3. hos Kungl. Maj:t begär
            sådan ändring i jordförvärvslagen att a) innebörden och syftet
            med begreppet ”yrkesmässigt och varaktigt” i jordförvärvslagens
            4 $ första stycket får en sådan tolkning att för familjejordbruket
            uppenbara rationaliserings- objekt verkligen kommer till användning
            i fastighetsrationa- liseringen, b) prioriteringen av skogsförvärv
            får en sådan utformning att intressearronderingar och strukturrationaliseringar
            inom privatskogsbruket främjas före prioritering av råvaruföräd-
            lare, 4. hos Kungl. Maj:t begär sådana ändringar i bestämmelserna
            rörande statligt stöd till jordbrukets rationalisering att a)
            jordbruks- och skogsdelen vid kombinerade företag ge- mensamt
            tas i betraktande vid bedömningen av olika rationa- liseringsåtgärder,
            b) statligt stöd kan utgå till enskilda personer även för förvärv
            av rena skogsbruksföretag, ec) delstidsjordbruk inte skall undantagas
            från möjlighet till rationaliseringsstöd, d) rationaliseringspolitiken
            bör inriktas på en stegvis upp- byggnad av familjeföretag inom
            jordbruk och skogsbruk, e) även naturvårds- och miljömässiga skäl
            kan medtagas i underlaget för bedömning av rationaliseringsstöd,
            5. hos Kungl. Maj:t hemställer att a) en översyn verkställs av
            gällande rationaliseringskungörel- se samt av formerna för handläggning
            av ärenden i lantbruks- nämnderna i syfte att främja en mera demokratisk
            ordning, b) 1972 års jordbruksutredning får i uppdrag att pröva
            hur lättnader i jordbrukets finansiering bör kunna åstadkommas,
            c) 1972 års jordbruksutredning får i särskilt uppdrag att
          </p>
          <pb facs="riksdagen-motions-pdf/data/1973/mot_1973__1388/mot_1973__1388-010.pdf"/>
          <p xml:id="i-NSPSW6tScd6FK3gbhtAK1U">
            Mot. 1973:
          </p>
          <p xml:id="i-4CDCsV4URVEE2otLdzK5yj">
            1388 18
          </p>
          <p xml:id="i-9C82PwTM7jeXMJuLKuALHj">
            granska alla de med strukturförändringarna i animalieproduk-
            tionen förenade problemen — särskilt beträffande slaktsvins- och
            äggproduktionen — samt framkomma med förslag i syfte att begränsa
            de skadliga verkningarna av den fabriksmässiga produktionen, d)
            överläggningar upptas med EEC i syfte att trygga svensk export
            av bl. a. spannmål, fläsk och smör till detta område, e) allt
            tänkbart stöd lämnas för utveckling av export av jordbruksprodukter
            till Japan och Öststaterna liksom även till Norge och andra EFTA-länder
            med importbehov, f) 1972 års jordbruksutredning får i uppdrag
            att undersöka och framkomma med förslag i syfte att främja propaganda
            utomlands för svenska jordbruksprodukter, g) vid kommande förhandlingar
            om ett nytt internationellt sockeravtal tillses att en väsentlig
            utökning av den svenska odlingen kan ske, h) sådana åtgärder vidtas
            att det vid kontrollen av importera- de livsmedel uppställs samma
            krav som gäller för svenska livsmedel, i) motionen överlämnas
            till 1972 års jordbruksutredning.
          </p>
          <p xml:id="i-CzK9mYkNwmRsnzpyrBQ3uk" type="date">
            Stockholm den 26 januari 1973
          </p>
          <p xml:id="i-GpFVpmP152vd8hCHP4HUSF">
            THORBJÖRN FÄLLDIN (c)
          </p>
          <p xml:id="i-35hucUQmX21oKFj4VBqbWF">
            JOHANNES A NTONSSON (c) KARIN SÖDER (c) NILS G. HANSSON (c) GUNNAR
            LARSSON (c) i Skegrie i Luttra TORSTEN BENGTSON (c) FRITZ BÖRJESSON
            (c) i Jönköping i Glömminge JAN-IVAN NILSSON (c) ERIC CARLSSON
            (c) i Tvärålund i Vikmanshyttan RUNE GUSTAVSSON (c) ELVY OLSSON
            (c) i Alvesta i Hölö BERTIL JONASSON (c)
          </p>
        </div>
      </div>
    </body>
  </text>
</TEI>
