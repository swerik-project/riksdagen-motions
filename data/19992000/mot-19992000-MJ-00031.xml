<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0031/mot_199900_MJ_0031-0001.pdf"/>
      <div type="motHeader" xml:id="i-AWw4EWJNKcQguDcvaQbS8S">
        <div type="motTitle" xml:id="i-6jTqqPZtWZJHAF7LnZR7oo"/>
        <div type="motSubmissionInfo" xml:id="i-QtTVd7mWRZFdeurwz5u2mQ"/>
      </div>
      <div type="motBody" xml:id="i-E56mox1es4CVNH8HZxgRMT">
        <div xml:id="i-S7nXfxTXwweLbuKBDKzZ5J">
          <p xml:id="i-RyZSgEnRhr4yhcsKgA1Vj6">
            1999/2000 mnr: MJ31 pnr: c171
          </p>
          <p xml:id="i-RKrKTir18qxd3xgVTBT4c2">
            Motion till riksdagen
          </p>
          <p xml:id="i-QPXBsVFrzjXDYZiyQrUAQb">
            1999/2000:MJ31 av Eskil Erlandsson m.fl. (c) med anledning av
            prop. 1999/2000:73 Jaktens villkor
          </p>
          <p xml:id="i-KMccWcX7mqSEceE6ht7wQN">
            Centerpartiet anser att det är av största vikt att Sverige har
            en effektiv och väl fungerande jaktpolitik. Jakten är viktig både
            som regulator av viltstammarna och som fritidssysselsättning för
            många människor. Tyvärr uppfyller regeringens proposition inte
            kraven för att landet ska få en effektiv och väl fungerande jaktpolitik.
            Detta är olyckligt.
          </p>
          <p xml:id="i-CF4ATf8gCANRPE2ZBsJLhX">
            Samordning av jakt
          </p>
          <p xml:id="i-JdxYnhC7hqbhQaKmty9iSF">
            Regeringen föreslår i sin proposition att viltarterna ska särskiljas.
            Detta genom att regeringen anser att småviltet inte har samma
            behov av sam- ordning som de större viltslagen. Då det finns mycket
            stora regionala skill- nader i Sverige blir konsekvenserna av
            regeringens förslag mycket svåra att överblicka. I de delar av
            landet som är starkt ägosplittrade kan de praktiska möjligheterna
            att bedriva småviltjakt avsevärt försvåras. Detta bl.a. för att
            det enligt jaktlagen 35 $ inte är tillåtet att med vapen avsedda
            för jakt färdas över annans jaktområde. Det måste ifrågasättas
            om det är rimligt att fatta beslut om en ny lag om viltvårdsområden
            som får stora konsekvenser för den samordnade jakten och viltvården
            i landet samt för ett mycket stort antal människor utan att ett
            samlat grepp tagits över den offentligrättsliga tvångs- lagstiftningen.
            Regeringen bör därför återkomma med förslag vad avser samordningen
            av jakten även vad avser småviltet. Detta bör ges regeringen till
            känna.
          </p>
          <p xml:id="i-VXw817KvqV37MF62tAeemb">
            Jaktkorts- och jägarexamensregister
          </p>
          <p xml:id="i-GuwurZ2ZbPNyEsUmzRtyEt">
            Då dessa register föreslås sekretessbeläggas anser vi det naturligt
            att en myndighet har det formella ansvaret för registren. Centerpartiet
            förutsätter att kostnaderna i de olika registren inte blir högre
            än vad som är fallet idag. Högre kostnader för administrationen
            slår ofrånkomligen tillbaka på jägarna. Detta vore en olycklig
            utveckling. Vidare förutsätter vi att kostnadseffekti- vitet ska
            råda vid hållningen av jaktkorts- och jägarexamenregistren. Hand-
            havandet av registren har hittills fungerat på ett bra och kostnadseffektivt
            sätt. Det finns en uppenbar risk att kostnaderna ökar med regeringens
            förslag. Därtill är det mest naturliga att det administrativa
            ansvaret för registren även i framtiden sköts på det sätt som
            nu sker. Detta bör ges regeringen till känna.
          </p>
          <pb facs="riksdagen-motions-pdf/data/199900/mot_199900_MJ_0031/mot_199900_MJ_0031-0002.pdf"/>
          <p xml:id="i-2Gdc7bRSmZNYAHAmSQd6mF">
            Viltforskning och viltövervakning
          </p>
          <p xml:id="i-9XvujJ3Tfd1c422SwaUtv2">
            Centerpartiet anser att jakten har en stor betydelse för vårt
            land. Mer än 500 000 människor är direkt eller indirekt berörda
            av jakten. Jakten är också en naturlig och viktig del i viltvården
            och förvaltningen av våra viltstammar. Mot bakgrund av detta är
            det viktigt att viltforskningen och viltöver- vakningen av de
            jaktbara arterna tillförs erforderliga resurser. Det är ange-
            läget att regelverken utformas så att viltövervakningen kan fortsätta
            med stöd av medel ur jaktvårdsfonden. Dagens ordning för viltforskning
            och viltöver- vakning infördes 1939 och Centerpartiet ser ingen
            anledning att ändra på denna. Den värdefulla kompetens som under
            åren byggts upp riskerar att gå förlorad om regeringens förslag
            realiseras. Detta är att liknas vid kapital- förstöring. Centerpartiet
            vill, i motsats till regeringen, ta tillvara denna kompetens även
            i framtiden. Ordningen för viltforskning och viltövervakning bör
            således inte förändras. Detta bör ges regeringen till känna.
          </p>
          <p xml:id="i-AVdBdR6fvfGQ41zrZZyKE1">
            Det allmänna uppdraget och styrelserepresentation
          </p>
          <p xml:id="i-CwhMNVzjb7EyJzZD5ejcaU">
            Den sedan 1938 rådande organisationsformen för att sköta det
            så kallade all- männa uppdraget för jakten och viltvården i landet
            fungerar på ett tillfreds- ställande sätt. Uppdraget finansieras
            med medel ur jaktvårdsfonden. I enlighet med propositionen finner
            vi det naturligt att denna uppläggning fort- sätter. Däremot motsätter
            vi oss å det bestämdaste den statliga styrning det innebär att
            regeringen skall utse en styrelseledamot i de båda jägar- organisationerna.
            Utvecklingen under 1990-talet har gått i den motsatta rikt- ningen
            med större frihet och mindre styrning av folkrörelserna. I flera
            organisationer har den statliga styrelserepresentationen upphört.
            Center- partiet ser ingen anledning till varför jägarorganisationerna
            ska få statlig styrelserepresentation när den upphör i andra organisationer.
            Varför ska politiker tillsättas i organisationer som bevisligen
            är demokratiskt uppbyggda och väl fungerande? Förslaget med statlig
            representation i de centrala jägarorganisationerna avvisas. Riksdagen
            bör besluta om att avslå förslaget med statlig representation
            i de centrala jägarorganisationerna. Utifrån samma utgångspunkter
            som anförts ovan är det inte befogat att utse politiska företrädare
            i de blivande länsviltvårdsnämnderna, än mindre att det ska tillsättas
            en politisk ordförande. De nuvarande länsviltnämnderna och de
            blivande länsviltvårdsnämnderna är sammansatta av alla de parter
            som berörs av jakten. Därtill sköts arbetet bra utan politisk
            inblandning. Det finns därför ingen anledning att utse två politiska
            företrädare i dessa. Förslaget om att utse politiska företrädare
            i de blivande länsviltvårdsnämnderna avvisas. Riksdagen bör besluta
            om att avslå förslaget att utse politiska företrädare i länsviltvårdsnämnderna.
          </p>
          <p xml:id="i-VR5UTVn3ts4Bt642UqT69o">
            Jakt på allmänt vatten
          </p>
          <p xml:id="i-4r45gV1AzvLZNcpCenuqYw">
            Propositionen föreslår inga förändringar i bestämmelserna för
            upplåtande av jakt på allmänt vatten. Det ankommer fortsatt på
            länsstyrelserna att avgöra jaktens omfattning och om jakt på allmänt
            vatten bör tillåtas i större
          </p>
          <p xml:id="i-9LbDsm6Qxt3J5zErk3pZ1B">
            1999/2000 MJ31
          </p>
          <pb facs="riksdagen-motions-pdf/data/199900/mot_199900_MJ_0031/mot_199900_MJ_0031-0003.pdf"/>
          <p xml:id="i-4oK3Fw1qBNu1nxBmevrvH1">
            utsträckning än i dag. Centerpartiets uppfattning är att länsstyrelserna
            i större 1999/2000 utsträckning än vad som sker idag skulle kunna
            öppna för jakt på allmänt MJ31 vatten. Detta är dock ett beslut
            som måste tas på regional nivå men Centerpartiet anser det viktigt
            att länsstyrelserna uppmanas att arbeta i den riktning som vi
            här har anfört. Detta bör ges regeringen till känna.
          </p>
          <p xml:id="i-XnvtL1Z7rPpeypZezrbQsm">
            Älgförvaltning
          </p>
          <p xml:id="i-CR6TtvP7UxaPZziW45LV4j">
            Som propositionen framhåller intar älgen och älgjakten en särställning
            bl.a. genom att den förekommer i stort sett i hela landet. Jakten
            måste ske med kunnande och ansvar. Den kan inte heller ske inom
            för små områden om den skall ha någon betydelse som antalsreglerande
            faktor. En viktig del i älgförvaltningen är att avskjutningen
            hålls på en nivå som minimerar betesskador på skogs- och jordbruksgrödor.
            I vissa delar av landet har dessa skador fått en stor omfattning
            med betydande ekonomiska förluster som följd. De ekonomiska förlusterna
            kan för många fastighetsägare vara mycket betungande. Att älgstammens
            storlek regleras är också viktigt för att hålla antalet trafikolyckor
            på en så låg nivå som möjligt. Centerpartiet konstaterar att regeringen
            har remissbehandlat förslag till älgförvaltning, vilket vi anser
            vara ett angeläget allmänt intresse. Det är därför viktigt att
            regeringen snarast möjligt lägger fram förslag till ny älg- förvaltning
            utifrån de skäl som vi här angivit. Detta bör ges regeringen tillkänna.
          </p>
          <p xml:id="i-KpbrtnyyycxNhFR3kjRtgD">
            Säkerställande av jakttillfällen
          </p>
          <p xml:id="i-V9JKGFq61Qxf9bM47mUCcU">
            Arbetet med att finna lämpliga åtgärder för att säkerställa fler
            tillfällen till jakt måste fortgå. Svårigheter att få möjlighet
            till jakt kan på sikt försvåra rekryteringen till jägarkåren.
            Detta kan få allvarliga konsekvenser för viltvården och förvaltningen
            av viltstammen med negativa ekologiska konse- kvenser som följd.
            Jakten är ett mycket viktigt inslag i många människors liv, främst
            kanske för dem som dagligen lever nära naturen på den svenska
            lands- och glesbygden. Att fler ska kunna få del av jakten är
            mycket viktigt. Mot bakgrund av detta är det av yttersta vikt
            att lämpliga åtgärder för att säkerställa jakttillfällen vidtas.
            Möjligheten till att upplåta ytterligare jakt på statliga marker
            bör utredas. Detta bör ges regeringen till känna.
          </p>
          <p xml:id="i-6V2AYnLpmzbRCvVfNkw6GY">
            Hemställan
          </p>
          <p xml:id="i-Pf2vJ2nMPH4zneKq9UHd4b">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            samordningen av jakten även vad avser små- viltet, 2. att riksdagen
            som sin mening ger regeringen till känna vad i motionen anförts
            om det administrativa ansvaret för jaktkorts- och jägarexamensregistren,
          </p>
          <pb facs="riksdagen-motions-pdf/data/199900/mot_199900_MJ_0031/mot_199900_MJ_0031-0004.pdf"/>
          <p xml:id="i-NzfcLq8Ci9Spf1Lyz7nmWa">
            3. att riksdagen som sin mening ger regeringen till känna vad
            i 1999/2000 motionen anförts om att ordningen för viltforskning
            och viltöver- MJ31 vakning inte bör förändras, 4. att riksdagen
            avslår förslaget om statlig representation i de centrala jägarorganisationerna,
            5. att riksdagen avslår förslaget att utse politiska företrädare
            i länsviltvårdsnämnderna, 6. att riksdagen som sin mening ger
            regeringen till känna vad i motionen anförts om jakt på allmänt
            vatten, 7. att riksdagen som sin mening ger regeringen till känna
            vad i motionen anförts om förslag till ny älgförvaltning, 8. att
            riksdagen som sin mening ger regeringen till känna vad i motionen
            anförts om att utreda möjligheten till att upplåta ytterligare
            jakt på statliga marker.
          </p>
          <p xml:id="i-8b9oVsb5odGTuFRVHwbmJr">
            Stockholm den 6 april 2000 Eskil Erlandsson (c) Sven Bergström
            (c) Birgitta Carlsson (c)
          </p>
          <p xml:id="i-KHqJxHXR4BSULqjKgMG8Ft">
            Viviann Gerdin (c) Åke Sandström (c)
          </p>
        </div>
      </div>
    </body>
  </text>
</TEI>
