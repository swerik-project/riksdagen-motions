<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__fk__133/mot_1920__fk__133-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammåren, Nr 133. 1
          </p>
          <p>
            Nr 1838.
          </p>
          <p>
            Av kerrar von Koch och Petrén, Alfred, om åvägabringande av förslag
            till lagbestämmelser m. m. i syfte dels att bekämpa olaglig tillverkning
            och försäljning av rusdrycker och dels att åstadkomma ett strängare
            beivrande av fylleri- förseelser.
          </p>
          <p>
            Det är allmänt bekant, att under de allra senaste åren en betänklig
            tillbakagång ägt rum i nykterhetsavseende i vårt land. Och dock
            voro förhoppningarna goda så sent som 1917. Tages hänsyn till
            antalet ftylleriförseeler, visar det sig nämligen, att under hela
            året 1917 ett oavbrutet avtagande ägde rum av fyllerifrekvensen.
            Så uppgick antalet nämnda förseelser, enligt socialstyrelsens
            statistik under första kvartalet 1917, till ej mindre än 6,651,
            men hade sjunkit till allenast 2,811 under fjärde kvartalet. Under
            år 1918 ökades däremot antalet fylleriförseelser från 3,006 under
            första kvartalet till respektive 4,740, 5,343 och 5,165 under
            de följande kvartalen. Under de tre första kvartalen av år 1919
            steg antalet ytterligare, så att de utgjorde 5,917 under första,
            9,121 ander andra och 9,222 under tredje kvartalet. Den' allmänna
            erfarenheten bestyrker dessa siffror. Ej allenast i vårt lands
            båda storstäder, i vilka ungefär 50 procent av fylleriförseel-
            serna förekommo under tredje kvartalet 1919, utan även i andra
            städer och å landsbygden har en avsevärd ökning av fyllerifrekvensen
            ägt rum. Söker man en förklaring till detta sorgliga förhållande,
            finner man i socialstyrelsens statistik vissa uppgifter av intresse.
            Det visar sig så- lunda, att den olagliga rusdrycksförsäljningen
            varit en allt mer fram- Bihang till riksdagens protokoll 1920.
            3 saml. 55 häft. (Nr 1338—134.) 1
          </p>
          <pb facs="riksdagen-motions-pdf/data/1920/mot_1920__fk__133/mot_1920__fk__133-002.pdf"/>
          <p>
            2 Motioner i Första kammaren, Nr 133.
          </p>
          <p>
            trädande orsak till ifrågavarande förseelser. Medan under år
            1918 den olagliga försäljningen var orsak till blott några få
            procent av förseel- serna, hade siffran under tredje kvartalet
            1919 stigit till nära en tiondel (9.7 procent). Men härtill kommer,
            att ett mycket stort antal förseelser orsakats av »rusdrycker,
            som förmedlats av andra, vid privata sam- kväm, å utskänkningsställe
            och dylikt», nämligen ej mindre än 28.3 procent av förseelserna.
            Om till dessa siffror läggas de, som orsakats av rusdryckssurrogaten
            (19.9 procent) samt sådana, vilkas orsak är obe- kant (0.7 procent)
            framgår, att i allenast 41.4 procent av fylleriförseelserna berusningsmedlet
            erhållits på legalt sätt. Dessa siffror visa sålunda, att i en
            mycket stor utsträckning den tilltagande dryckenskapen måste tillskrivas
            den olagliga rusdryckshandeln. I Stockholm, där undertecknade
            genom sitt arbete i nykterhetsnämnden väl känna förhållandena,
            har motbokskontrollen i väsentligt avseende förlorat sin betydelse.
            Olaglig tillverkning och försäljning av rusdrycker förekommer
            i stor utsträckning. Orsaken till det nuvarande beklagliga tillståndet
            torde till mycket stor del vara att söka däri, att de strängare
            restriktionsbestämmelserna i fråga om försäljning av rusdrycker
            tillkommo under en tidsperiod, då det på grund av rådande livsmedelsknapphet
            utfärdades en mängd kris- tidsbestämmelser, vilkas nödvändighet
            den stora allmänheten ofta icke insåg och mot vilka överträdelser
            därför gjordes av många eljest oförvitliga medborgare, utan att
            sådana överträdelser i den allmänna opinionen betraktades som
            lagbrott. Utan tvivel har den minskade respekten för lagar och
            förordningar, som var så karakteristisk för den gångna kris- tiden,
            haft sin dryga skuld till den utbredning, som olaga tillverkning
            och försäljning av rusdrycker tagit, utan att samhället tillräckligt
            reagerat häremot. De, som göra sig skyldiga till sådana lagöverträdelser,
            äro säkerligen de första att förvåna sig över, att de i nästan
            obegränsad frihet fått utöva sitt samhällsskadliga arbete. I friskt
            minne är, hur hembränningsapparater för några år sedan tillverkades
            och försåldes fullt öppet och utan att några effektiva åtgärder
            vidtogos däremot. Olaglig hembränning i större omfattning torde
            för närvarande bedrivas av allenast ett jämförelsevis obetydligt
            antal personer i Stockholm, vilka emellertid till en stor del
            äro ökända för sin hantering. Någon gång bötfällas de för sin
            olaga verksamhet eller beslagtagas deras apparater, men detta
            betyder ingenting för dem på grund av den stora förtjänst de erhålla
            på sin olagliga hantering. Dessa personer utöva icke allenast
            själva hembränning, de tjäna dessutom som undervisare i yrket
            och som förmedlare av varor och apparater. En närmare undersökning
            av
          </p>
          <pb facs="riksdagen-motions-pdf/data/1920/mot_1920__fk__133/mot_1920__fk__133-003.pdf"/>
          <p>
            Motioner i Första kammaren, Nr 133. 3
          </p>
          <p>
            dessa yrkesbrännare visar, att de tillhöra samhällets lägsta
            skikt, utgöra vad man kallar samhällsparasiter. Den för hembränning
            gynnsamma konjunkturen har fört dem in på derag nuvarande »yrke»,
            men deras antisociala uppfattning tillåter dem att sysselsätta
            sig i vilket ohederligt arbete som helst, där det kan förtjänas
            pengar. Det är fullkomligt upprörande, att dessa personer skola
            få fortsätta med sin i hög grad samhällsskadliga verksamhet. De
            borde helt enkelt oskadliggöras och tvingas att sysselsätta sig
            med ett nyttigt arbete, så att samhället kunde få åtminstone någon
            nytta av dem. Man bör sålunda ej tveka att mot personer, som yrkesmässigt
            öva olaglig tillverkning och försäljning av rusdrycker, använda
            mycket långt gående åtgärder. Med tanke särskilt på stadsförhållanden
            kan sålunda rekommenderas, att de omedelbart upp- sägas från sina
            bostäder; äga de familj, bör denna omhändertagas på stadens asyler.
            Det kan betraktas som en stor fördel för barnen att komma ifrån
            den pestemittade atmosfären i yrkesbrännarens hem. Själv borde
            en sådan ställas under myndighets tillsyn och interneras å lämplig
            anstalt, där han kunde lära sig ett nyttigt arbete. Vid utskrivning
            borde han under viss tid stå under myndighetens tillsyn för att
            för- hindras att åter hemfalla till sina dåliga vanor. Det är
            vår övertygelse, att om exempelvis i Stockholm ett till- räckligt
            stöd av lagen gåves för en dylik behandling av hembrännarna, skulle
            det onda, varav vi nu lida, på förvånande kort tid försvinna.
            Förhållandet torde nämligen vara det, att den under en viss tidpunkt
            ganska utbredda trafiken att för egen räkning tillverka brännvin
            och andra spritdrycker numera väsentligen uppbört. Denna beklagliga
            trafik uppstod under inflytande av kristidens i det föregående
            antydda demora- liserande verkningar och är som sagt att tillskriva
            under densamma alstrade förvirrade rättsbegrepp. Under de mera
            normala förhållanden, som nu mera inträtt, torde de allra flesta
            av dessa slags hembrännare hava återvunnit sina rättsbegrepp och
            upphört med hanteringen, och de, som ej så gjort, skola säkert
            förmås härtill om kraftigare åtgärder vid- toges. Problemet inskränker
            sig därför huvudsakligen till att tillräckligt effektivt ingripa
            mot nyssnämnda kategori yrkesbrännare och utövarna av olaga rusdrycksförsäljning,
            och detta torde icke böra överstiga ett normalt samhälles krafter.
            Då vi ha oss bekant, att från annat håll väckes en motion, som
            avser att utrota hembränningen, behöva vi ej här ingå på frågan
            om strängare straff å lönnbrännare. Ej heller är det här nödigt
            att utreda behovet av lämpliga krafter att uppspåra hembrännarna,
            emedan denna fråga även behandlas i nämnda motion.
          </p>
          <pb facs="riksdagen-motions-pdf/data/1920/mot_1920__fk__133/mot_1920__fk__133-004.pdf"/>
          <p>
            4 Motioner i Första kammaren, Nr 133.
          </p>
          <p>
            Däremot böra några ord sägas om den olagliga försäljningen av
            rusdrycker. Det står för oss klart, att det ej är tillräckligt
            att utrota hembränningen, det gäller ock att rikta sig mot nämnda
            försäljning. Var gränsen mellan bränning och olaga försäljning
            går, är ofta ovisst. Myndigheterna böra äga möjlighet att beivra
            båda förseelserna. Det synes oss, som om nuvarande bestämmelser
            mot olaga försäljning äro alldeles otillfredsställande. De bevis,
            som krävas i fråga om denna för- säljning, äro så svåra att åstadkomma
            — även när det av allt är uppen- bart, att en olaglig handling
            begåtts — att det endast i mycket få fall lyckas att fälla den
            brottslige. Och har man verkligen efter mycket stora ansträngningar
            erhållit nödiga bevis, är bötesbeloppet enligt nu- varande penningvärdet
            så löjligt litet (första gången lägst 30 kronor och i allmänhet
            torde dömas till lägsta straffsatsen) att den överbevisade brottslingen
            helt naturligt måste le åt lagens svaga arm. Fn mycket väsentlig
            ökning av bötesbeloppet, måhända till det tiodubbla, är sålunda
            nödvändig och därjämte måste ovillkorligt frihetsstraff krävas
            redan efter andra förseelsen. Men därjämte böra även andra åtgärder
            vidtagas. Det kan med skäl ifrågasättas, om den nuvarande skyldigheten
            för åklagarmakten att bevisa, att olaga försäljning förekommit,
            verkligen skall krävas. Under de förhållanden, som nu råda, och
            med de möjlig- heter att konstatera, att inköp av rusdrycker skett
            på legitimt sätt (genom motbokssystemet) borde man i varje fall
            kunna fordra, att den, som innehar ett spritparti skall kunna
            bevisa, att han på lagligt sätt bekommit detsamma. Bevisskyldigheten
            skulle sålunda överflyttas till den, som inköper sprit. Det är
            förklarligt, om mången anser, att en viss varsamhet bör iakttagas,
            när det gäller att tillämpa en sådan princip under ett tillstånd
            av spritförbud; men saken ställer sig helt annorlunda under nuvarande
            rikliga sprittilldelning. Det kan icke förefalla obilligt, att
            den som ej kan bevisa, att han på lagligt sätt förvärvat sig en
            kvantitet spritdrycker — när nämligen sådant tillfälle står öppet
            för varje oförvitlig medborgare — skall genom beslagtagning förlora
            möjligheten att deltaga i en trafik som är olaglig. Annu en åtgärd
            för att komma ifrån det nuvarande beklagligau tillståndet må här
            antydas. Det gäller ett stävjande av de i vårt land så talrika
            fylleriförseelserna. Ingen som rest i utlandet har kunnat undgå
            att finna, att svenskarna stå mycket lågt i anseende på ett nyktert
            och anständigt uppträdande. En av undertecknade, som nyligen besökt
            Amerika, kan knappast erinra sig ha sett ett enda fall av dryckenskap
            å offentlig plats under halvannan månads vistelse i några av världens
            största städer! Och liknande erfarenhet kan anföras från besök
            i andra
          </p>
          <pb facs="riksdagen-motions-pdf/data/1920/mot_1920__fk__133/mot_1920__fk__133-005.pdf"/>
          <p>
            Motioner + Första kammaren, Nr 133. 5
          </p>
          <p>
            länder. Men i Stockholm behöver man bara gå på en av de större
            gatorna under en halvtimme under natten för att kunna iakttaga
            en mängd berusade. Och det betänkliga är, att det är unga människor
            i alla samhällslager, som för allmänheten, till synes med stolthet,
            kungöra, att de icke äro herrar över sig själva. Det är tydligt,
            att ett av de väsentligaste medlen mot denna defekt i vår nationalkaraktär
            är upplys- ningsarbete, cj minst förrättat i skolan. Men därjämte
            torde krävas straffbestämmelser, som kunna inskärpa kravet på
            anständigt uppförande på offentliga platser. De bestämmelser,
            som nu kunna komma till användning mot de berusade, äro så immeffektiva,
            att vi måste yrka på att även här en väsentlig straffsekärpning
            äger rum. Hur ineffektiv den nuvarande lagstiftningen är, kan
            bland annat belysas därmed, att de brännvinsflaskor, som de berusade
            haft med sig vid förvaringen å polis- stationen, måste återlämnas
            till dem, när de i tillnyktrat tillstånd lämna stationen. Vad
            ovan anförts avser icke att vara uttömmande i frågan. Det utgör
            endast exempel på, i vilken riktning ansträngningarna för att
            komma till ett bättre nykterhetstillstånd böra gå. Det kan möjligen
            invändas, att de föreslagna åtgärderna äro väl rigorösa, men så
            är också det onda av den art, att kraftåtgärder äro nödvändiga.
            Det är vår tro, att sam- hället låtit sig alltför länge terrorisera
            av ett obetydligt antal antisociala individer, som icke äro värda
            något undseende och alls icke förtjäna en hänsynsfull och mjuk
            behandling. Och att det skall lyckas att med stränga åtgärder,
            stödda av den stora massan ansvarsmedvetna medbor- gare, slå ned
            den demoraliserande och för statens anseende förödmju- kande hembränningen
            och olaga rusdrycksförsäljningen, därom borga erfarenheterna från
            förra århundradets mitt, då vårt folk var ändå mera nedsjunket
            i detta elände än det är nu, och då genom behjärtade mäns kraftåtgärder
            hembränningen faktiskt avskaffades. Till samma resultat kunna
            vi nu komma, blott vi med kraft och målmedvetet gripa oss verket
            an. Då endast Kungl. Maj:t torde kunna förbereda och för riksdagen
            framlägga de lagbestämmelser och anslag, som krävas för ett effektivt
            bekämpande av omskrivna sociala missförhållande, och då det är
            önskligt, att redan vid innevarande riksdag beslut kunna fattas,
            få undertecknade anhålla,
          </p>
          <p>
            att riksdagen måtte besluta att med beaktande av vad här ovan
            anförts hos Kungl. Maj:t hemställa, att Kungl. Maj:t måtte för
            innevarande riksdag fram-
          </p>
          <pb facs="riksdagen-motions-pdf/data/1920/mot_1920__fk__133/mot_1920__fk__133-006.pdf"/>
          <p>
            Motioner i Första kammaren, Nr 133.
          </p>
          <p>
            lägga förslag till lagbestämmelser och andra effektiva åtgärder
            i syfte dels att bekämpa olaglig tillverkning och försäljning
            av rusdrycker och dels att åstadkomma ett strängare beivrande
            av fylleriförseelser.
          </p>
          <p>
            Stockholm den 21 januari 1920.
          </p>
          <p>
            G. H. von Koch. Alfred Petrén.
          </p>
        </div>
      </div>
    </body>
  </text>
</TEI>
