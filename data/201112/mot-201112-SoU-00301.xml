<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00301">
  <teiHeader>
    <fileDesc>
      <titleStmt>
        <title>Utbildningsstöd för familjehemsplacerade barn</title>
        <author corresp="i-LQN2UB7ZUM3n6gNS929Hes">av Thomas Finnborg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildningsstöd för familjehemsplacerade barn</title>
          <idno type="rdwebb">GZ02So301</idno>
          <rs type="number">So301</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So301/text</ref>
          <ref type="dokument_url_html">http://data.riksdagen.se/dokument/GZ02So301</ref>
          <ref type="dokumentstatus_url_xml">http://data.riksdagen.se/dokumentstatus/GZ02So301</ref>
          <ref type="doc">http://data.riksdagen.se/fil/00BF4C68-6328-4D2F-96DB-BD03884C96E4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-xW5PKPdJbXpaYrL8k45eC" type="signed"/>
        <correspContext corresp="i-xW5PKPdJbXpaYrL8k45eC">
          <note type="signatory" corresp="i-LQN2UB7ZUM3n6gNS929Hes"/>
        </correspContext>
        <correspAction xml:id="i-8QUk5JQmKitDj7nsnfnjJ4" type="numbering">
          <date when="2011-10-04"/>
        </correspAction>
        <correspAction xml:id="i-PsctpcFyJ7deV8DJdJK36t" type="submission">
          <date when="2011-09-30"/>
        </correspAction>
        <correspAction xml:id="i-KNGtPkiXzv8sBzTusTr8i6" type="transfer">
          <date when="2011-09-29"/>
        </correspAction>
        <correspAction xml:id="i-Rm1CTDNQFzJXGfAwwvjm1i" type="assigned"/>
        <correspContext corresp="i-Rm1CTDNQFzJXGfAwwvjm1i">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Eo9if1GETJz4LseRBDBWUt">
            Förslag till riksdagsbeslut
          </head>
          <p xml:id="i-PbzYRRjayqjMUWwCz1w39i">
            Riksdagen tillkännager för regeringen som sin mening vad som
            anförs i motionen om utbildningsstöd för familjehemsplacerade
            barn.
          </p>
        </div>
        <div type="motContent">
          <head xml:id="i-12DFWWz5H9nBRtTngx2Kfi" type="h1">
            Alla barn har rätt till utbildning
          </head>
          <p xml:id="i-2fkDLwr8NgNbFfEMpCuaMn">
            Alla barn som växer upp i Sverige har rätt till utbildning, oavsett
            om de lever med sina biologiska föräldrar eller har placerats
            utanför hemmet av olika skäl. Denna rättighet finns formulerad
            i socialtjänstlagen där det framgår att barn som är placerade
            i exempelvis familjehem ska få god vård (6 kap. 1 § SoL) och att
            socialnämnden ska verka för att de får lämplig utbildning (6 kap.
            7 § SoL). Även i skollagen (1 kap. 2 § SL) står det att alla barn
            och ungdomar har lika tillgång till utbildning oberoende av kön,
            geografiskt hemvist samt sociala och ekonomiska förhållanden.
            Skollagen föreskriver också att skolan ska ta hänsyn till elever
            i behov av särskilt stöd. Alla barns rätt till utbildning framhålls
            även i artikel 3 i FN:s barnkonvention som anger att det är barnets
            bästa som ska komma i främsta rummet vid alla åtgärder som rör
            barnet. Artikel 28 föreskriver att barnet ska uppmuntras till
            olika typer av utbildningar efter grundutbildningen och dessa
            ska vara tillgängliga och åtkomliga för alla barn. Varje lämpligt
            medel ska användas för att ge barnet möjlighet att genomföra högre
            utbildning, och åtgärder ska vidtas så att barnet inte skolkar
            eller har studieavbrott.
          </p>
          <head xml:id="i-MsfxifFDG7YvnrqjZsBfYi" type="h1">
            Barn placerade utanför hemmet utgör en riskgrupp
          </head>
          <p xml:id="i-TWySucdkCY5jKrgLE8ZHnt">
            Socialstyrelsens Social rapport 2010 visar att barn som växer
            upp i samhällets vård löper betydligt större risk för en ogynnsam
            utveckling över tid. En hög förekomst av skolmisslyckande är en
            nyckelfaktor för att förklara och förstå detta. Majoriteten av
            pojkarna i gruppen har låga eller ofullständiga betyg från årskurs
            9. Förklaringen till detta kan bara delvis finnas i skillnader
            i kognitiv förmåga, och som vuxna har den här gruppen en lägre
            utbildningsnivå jämfört med jämnåriga med samma kognitiva förmåga.
            Skillnaden kvarstår även då man jämför med andra barn med samma
            betyg från grundskolan. Enligt rapporten är låga eller ofullständiga
            betyg från årskurs 9 den starkaste riskfaktorn för framtida psykosociala
            problem bland dessa barn. Det omvända sambandet gäller också genom
            att goda resultat i skolan är den starkaste skyddande faktorn
            när det gäller de här barnens framtidsutsikter.
          </p>
          <p xml:id="i-TnvPeH57K8awKtzN6jkS3N">
            Som familjehemsvården är utformad idag vet vi av rapporten att
            den har små möjligheter att kompensera de risker som finns för
            utsatta barns framtidsutsikter. Det gäller inte minst just skolprestationer
            och utbildning, trots att man i lagstiftningen tydliggör kommunernas
            särskilda ansvar för de placerade barnens utbildning. Den samlade
            bilden visar att riktade insatser för att förbättra utsatta barns
            möjligheter i skolan förmodligen är nödvändiga för att deras mer
            långsiktiga utveckling ska förbättras.
          </p>
          <p xml:id="i-KMP645xs8vFbyC2rHHF1rn">
            Av såväl etiska som samhällsekonomiska skäl borde det vara av
            allra största vikt att de barn som samhället tagit ansvar för
            att ta hand om får en så god utbildning som möjligt, särskilt
            eftersom vi vet att just utbildning är en av de mest kraftfulla
            faktorerna för att säkra dessa barns framtida utveckling. Att
            säkerställa att varje placerat barn får en god skolgång utifrån
            sina individuella förutsättningar för lärande är en kraftfull
            åtgärd för att bryta negativa mönster. Det innebär också att barnkonventionens
            intentioner omsätts i konkret handling.
          </p>
          <head xml:id="i-KVhBDZcWeScZncTismQiqr" type="h1">
            Lyckat försök kan spridas till hela landet
          </head>
          <p xml:id="i-5XKu2hwNPMEjgtcK1AaToP">
            Skolfam® Skolsatsning inom familjehemsvården är en arbetsmodell
            som har utvecklats i Helsingborgs stad med stöd från professor
            Bo Vinnerljung, Socialstyrelsen, och lektor och leg. psykolog
            Eva Tideman, Lunds universitet. Projektet inleddes 2005 i samverkan
            mellan Helsingborgs socialförvaltning och skol- och fritidsförvaltning
            och omfattade 25 barn. År 2008 utvärderades satsningen med hoppfulla
            resultat. Två år efter att projektet inletts visade barnen högre
            kognitiv prestationsförmåga och medelvärdena hade förbättrats
            i nästan alla pedagogiska tester. Idag är Skolfam® en del av den
            permanenta familjehemsverksamheten i Helsingborgs stad (läs mer
            på www.helsingborg . se/skolfam).
          </p>
          <p xml:id="i-QeAfKGGDQa3RuisnwQyFpq">
            SkolFam® är unikt i Sverige och har fått stor nationell uppmärksamhet.
            Till exempel lyfter Socialstyrelsen fram arbetet i Social rapport
            2010. Liknande projekt har inletts i andra kommuner och i samarbete
            med Stiftelsen Allmänna Barnhuset och Sveriges Kommuner och Landsting
            ingår Helsingborgs stad i en arbetsgrupp som utgör grunden för
            det nätverk som andra kommuner kan ansluta sig till.
          </p>
          <p xml:id="i-X8oKhXXjEWVMmc8QZNRrwf">
            Den här frågan är allt för viktig för de barn som berörs och
            för hela samhället för att inte lyftas ytterligare en nivå, där
            Skolfam liksom andra relevanta metoder kan utgöra grunden för
            ett mer strategiskt nationellt arbete. Vi vill därför att man
            ser över möjligheten att arbeta vidare med att förbättra skolresultaten
            för familjehemsplacerade barn i hela Sverige genom att till exempel
            ge Socialstyrelsen i uppdrag att driva frågan vidare.
          </p>
        </div>
        <div type="motSignatures">
          <list>
            <item xml:id="i-QTMDmDPykNzvTwCn8WQsep" who="i-LQN2UB7ZUM3n6gNS929Hes">
              Thomas Finnborg (M)
            </item>
          </list>
        </div>
      </div>
    </body>
  </text>
</TEI>
