<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-UbU-00573">
  <teiHeader>
    <fileDesc>
      <titleStmt>
        <title>Politik för vuxenutbildningen</title>
        <author corresp="i-A6T9WoUzRwW8LUK52znHwX">av Ibrahim Baylan m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Politik för vuxenutbildningen</title>
          <idno type="rdwebb">H102Ub573</idno>
          <rs type="number">Ub573</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H102Ub573/text</ref>
          <ref type="dokument_url_html">http://data.riksdagen.se/dokument/H102Ub573</ref>
          <ref type="dokumentstatus_url_xml">http://data.riksdagen.se/dokumentstatus/H102Ub573</ref>
          <ref type="doc">http://data.riksdagen.se/fil/9BD9BE4F-8DCF-49F1-A1CB-EBBDC2F20C4F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A6T9WoUzRwW8LUK52znHwX</idno>
            <name>Ibrahim Baylan</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-N5iuULmv8oTkuJcr1C9SFD</idno>
            <name>Håkan Bergman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Y7QyEzZ7gFrVaMjjyMzXk</idno>
            <name>Gunilla Svantorp</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-WjFt6fTSYNFkhwrZDFYPM4</idno>
            <name>Adnan Dibrani</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-CksKgXj6RQCidtpN3NmKCH</idno>
            <name>Cecilia Dalman Eek</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8iEyVLPUPpW2pd5i2TZ7aM" type="signed"/>
        <correspContext corresp="i-8iEyVLPUPpW2pd5i2TZ7aM">
          <note type="signatory" corresp="i-A6T9WoUzRwW8LUK52znHwX"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-N5iuULmv8oTkuJcr1C9SFD"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-6Y7QyEzZ7gFrVaMjjyMzXk"/>
          <note type="signatory" corresp="i-WjFt6fTSYNFkhwrZDFYPM4"/>
          <note type="signatory" corresp="i-CksKgXj6RQCidtpN3NmKCH"/>
        </correspContext>
        <correspAction xml:id="i-4JFu9VAxSVmTFCoo5ByZEV" type="numbering">
          <date when="2013-10-08"/>
        </correspAction>
        <correspAction xml:id="i-B6wcbdqrUeyUpLoih1MG4f" type="submission">
          <date when="2013-10-04"/>
        </correspAction>
        <correspAction xml:id="i-DJFEPScaZhUTXjn8nLdojw" type="transfer">
          <date when="2013-10-03"/>
        </correspAction>
        <correspAction xml:id="i-XjXK3mukBHw9CYaBDExfYr" type="assigned"/>
        <correspContext corresp="i-XjXK3mukBHw9CYaBDExfYr">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-KG2LttA62BguiLiNMLRok8">
            Förslag till riksdagsbeslut
          </head>
          <list style="ol">
            <item xml:id="i-CPoDy9TRP6NB9mgVTk9tYy">
              Riksdagen tillkännager för regeringen som sin mening vad som
              anförs i motionen om vuxenutbildningens uppdrag och styrkor.
            </item>
            <item xml:id="i-WLNWEirbcoh4czSnpog59x">
              Riksdagen tillkännager för regeringen som sin mening vad som
              anförs i motionen om utmaningar som vuxenutbildningen kan hjälpa
              oss att möta.
            </item>
            <item xml:id="i-MUTsZTCVGxDVZQ9oztsyin">
              Riksdagen tillkännager för regeringen som sin mening vad som
              anförs i motionen om fler studieplatser inom den kommunala vuxenutbildningen.
            </item>
            <item xml:id="i-7PjvSEsfegK833GwqpnEJu">
              Riksdagen tillkännager för regeringen som sin mening vad som
              anförs i motionen om riktade insatser såsom uppsökning, information
              och motivation av studieovana grupper.
            </item>
            <item xml:id="i-BSjhrktaFXf9WrFBW71csw">
              Riksdagen tillkännager för regeringen som sin mening vad som
              anförs i motionen om det riktade statsbidraget för vuxenutbildning.
            </item>
            <item xml:id="i-691ot4rtzcRbqqQPvHMy5L">
              Riksdagen tillkännager för regeringen som sin mening vad som
              anförs i motionen om utbildningskontrakt.
            </item>
            <item xml:id="i-FY8tiDHbruSzf8sTcDtV5u">
              Riksdagen tillkännager för regeringen som sin mening vad som
              anförs i motionen om behovet av fler studieplatser i yrkeshögskolan.
            </item>
            <item xml:id="i-KtbtBMHrDuwYDYGfE3jMhM">
              Riksdagen tillkännager för regeringen som sin mening vad som
              anförs i motionen om att ge yrkeshögskolan i uppdrag att samverka
              med arbetsmarknadens parter och staten för att garantera vidareutbildning
              för yrkesverksamma.
            </item>
            <item xml:id="i-EvmX9e7KSNM3vmk3fk1TwC">
              Riksdagen tillkännager för regeringen som sin mening vad som
              anförs i motionen om det viktiga livslånga lärandet.
            </item>
            <item xml:id="i-M6prMYJhqr4szQEs85YLQr">
              Riksdagen tillkännager för regeringen som sin mening vad som
              anförs i motionen om validering.
            </item>
            <item xml:id="i-MpDMfNyWufh8XnHPHW7EXv">
              Riksdagen tillkännager för regeringen som sin mening vad som
              anförs i motionen om utbildning i svenska för invandrare.
            </item>
            <item xml:id="i-QWonGRSsgoUrRRN2eyvCPt">
              Riksdagen tillkännager för regeringen som sin mening vad som
              anförs i motionen om den nya gymnasieskolans krav på mer vuxenutbildning.
            </item>
            <item xml:id="i-AtwE9MZCWkdEJetSLxeWDe">
              Riksdagen tillkännager för regeringen som sin mening vad som
              anförs i motionen om allas möjlighet att läsa inom vuxenutbildningen.
            </item>
            <item xml:id="i-Lg1yujNyu7zeAZNck6fGwQ">
              Riksdagen tillkännager för regeringen som sin mening vad som
              anförs i motionen om ett ökat regionalt samarbete.
            </item>
            <item xml:id="i-K15wUUuAbYcns45ZZCvoL7">
              Riksdagen tillkännager för regeringen som sin mening vad som
              anförs i motionen om styrning, uppföljning och kontroll av vuxenutbildningsinsatser.
            </item>
          </list>
        </div>
        <div type="motContent">
          <head xml:id="i-DyNeqRighHfE7iDAnaFsKu" type="h1">
            Vår syn på vuxenutbildningens uppdrag och styrkor
          </head>
          <p xml:id="i-Q8w4akSttzTCEPpoNMtQBj">
            Utbildning är inte något man får en gång som ung och förvaltar
            tills man blir gammal. Företag och organisationer behöver kompetenta
            medarbetare, i ständig utveckling. Det kräver investeringar i
            kompetensutveckling, yrkesutbildning och vuxenutbildning. Det
            är en ekonomisk fråga om Sveriges konkurrenskraft, men lika mycket
            en ideologisk fråga om människans rätt till kunskap, utveckling
            och därmed frihet. Vi sänker inte människors pris – vi ger alla
            möjligheten att höja sitt värde.
          </p>
          <p xml:id="i-A1LZT1ackKBvPQr9UBuFpJ">
            Vi ser vuxenutbildning som en möjlighet till personlig utveckling
            genom utbildning och bildning som öppnar för vidare studier. Vi
            ser också vuxenutbildningens viktiga roll i att erbjuda utbildning
            och bildning som svarar mot arbetsmarknadens och näringslivets
            behov samt vara en motor för kompetensutveckling för vuxnas lärande
            i arbetssituationer då behovet av uppdaterad kunskap är stor i
            dagens arbetsmiljöer.
          </p>
          <p xml:id="i-3eQpcHdivQcQafALmMUFNH">
            Inte minst är vuxenutbildning viktig för att den ger människor
            kompetens att vara aktiva samhällsmedborgare som tillvaratar sina
            rättigheter och fullgör sina skyldigheter.
          </p>
          <p xml:id="i-MSxtCFdfoEZ4p8idQQdPuy">
            Den kommunala vuxenutbildningen finns i stort sett i varje kommun
            och är därför nära medborgarna, den ger samma kompetens och behörighet
            som ungdomsskolan och ger därför vuxna möjlighet att komplettera
            sin tidigare utbildning eller skaffa sig ny kompetens. Den har,
            när den fungerar som bäst, en flexibel organisation som inte är
            knuten till terminer och läsår och kan därför anpassas till samhällets,
            näringslivets och individens behov med kombinationer av olika
            utbildningar, utbildningsnivåer, närundervisning och distansundervisning.
          </p>
          <head xml:id="i-J9QeUtrcmGXobs8v1qA9L8" type="h1">
            Utmaningar som vuxenutbildningen kan bidra till att möta
          </head>
          <p xml:id="i-HL1hKxkmhHUVPnaMSHHo1K">
            Globaliseringen ökar den internationella konkurrensen och ställer
            allt högre krav på svenskt näringsliv och svensk arbetsmarknad.
            Den vuxna befolkningen måste därför ständigt uppgradera sin kompetens.
            En stor utmaning vi har i Sverige idag är att 800 000 personer
            i arbetsför ålder i Sverige idag saknar gymnasieutbildning, något
            som kraftigt försvårar möjligheten att få arbete eller att byta
            arbete om man inte längre trivs med sitt jobb.
          </p>
          <p xml:id="i-9Lgsy2iGBo73x2Z9bd42Lx">
            Särskilt allvarligt är att långtidsarbetslösheten ökar och antalet
            arbetslösa som har mycket svårt att ta sig in på arbetsmarknaden
            ökar. Antalet personer som varit arbetslösa riktigt länge, mer
            än två år, har de senaste fem åren ökat från drygt 28 000 till
            nästan 70 000. Den genomsnittliga arbetslöshetstiden har ökat
            med cirka 40 procent jämfört med 2006. Ungdomsarbetslösheten,
            oavsett vilket mått som används, är mycket hög och har ökat under
            se senaste fem åren, och också bland unga har långtidsarbetslösheten
            ökat.
          </p>
          <p xml:id="i-Rw6aguxegWE7dkgEgiU4vL">
            En annan utmaning är den demografiska utvecklingen. En åldrande
            befolkning medför stora pensionsavgångar som måste ersättas och
            allt större vårdbehov. Ungdomsskolan klarar inte att fylla luckorna
            och det kommer att uppstå stor arbetsbrist inom en rad sektorer,
            inte minst inom vård och omsorg, om inte även den vuxna befolkningen
            får kompetens för de jobb som finns. Det gäller inte minst den
            nyanlända befolkningen som oavsett en kort eller lång utbildningsbakgrund
            snabbare behöver få tillgång till såväl språkutbildning, yrkesutbildning
            som akademisk utbildning.
          </p>
          <head xml:id="i-3A44qey5PPX6QU1BHqkyAk" type="h1">
            Fler studieplatser inom den kommunala vuxenutbildningen
          </head>
          <p xml:id="i-VtzwBCv1fX2WWFNe3qZY7g">
            Över 400 000 personer i Sverige vaknar varje dag upp till ytterligare
            en dag av arbetslöshet. Samtidigt har regeringens projekt med
            sysselsättningsfas, tidigare kallad fas 3, blivit en av Sveriges
            största arbetsgivare. Ett projekt som stänger in människor i verksamheter
            utan möjligheter att utvecklas och komma vidare. Detta samtidigt
            som var femte försök från arbetsgivare att anställa någon misslyckas
            eftersom man inte hittar personer med rätt kompetens för just
            det arbetet. Så här kan det inte fortgå. Vi socialdemokrater vill
            investera i framtidens konkurrenskraft genom att satsa på fler
            möjligheter till utbildning.
          </p>
          <p xml:id="i-WnT9JFAck9K1fTcqSsosTo">
            Vi behöver utbildning som främjar rörlighet och flexibilitet:
            arbetsmarknadsutbildning, vuxenutbildning och kompetensutveckling.
            Fler ska våga och kunna ta nya steg i arbetslivet, våga släppa
            taget om det gamla och kliva in i någonting nytt. Genom en konsekvent
            satsning på människors kompetens kan arbetslösheten bekämpas.
            Det handlar om yrkesutbildning och högskoleutbildning för att
            möta arbetsmarknadens behov men också om nya utbildningschanser
            för alla som hamnat långt från arbetsmarknaden. Rejäla resurser
            måste satsas på alla de ungdomar som tillåtits misslyckas i skolan
            för att de ska nå gymnasiekompetens och ett varaktigt jobb. Det
            behövs också riktade insatser mot de grupper som inte tar del
            av vidareutbildning i arbetslivet. Det kan handla om uppsökande
            verksamhet med information och insatser för att motivera människor
            att läsa vidare.
          </p>
          <p xml:id="i-RFME9KDN6KYxMHfJWUCPd5">
            De neddragningar inom vuxenutbildningen som gjordes efter valet
            2006 var omfattande. Regeringen har backat en del de senaste åren
            på grund av konjunkturen, men antalet platser inom vuxenutbildningen
            har långt ifrån motsvarat det behov som finns. Regeringen har
            sedan 2011 dragit ned det statliga stödet till vuxenutbildningen
            och planerar fortsatta stora neddragningar de kommande tre åren.
          </p>
          <p xml:id="i-SEcpZ24PyCZ2xmLtgxVneQ">
            Sverige behöver stora investeringar i att fler ska få möjlighet
            till utbildning. Utbildning inom kommunal vuxenutbildning och
            yrkesvux samt inom ramen för yrkeshögskolan behöver dimensioneras
            för att motsvara det behov som finns. I en tid av en mycket hög
            arbetslöshet är det helt rätt läge att satsa på en mer kompetent
            befolkning som kan ta morgondagens jobb. Därför motsätter vi oss
            regeringens stora neddragningar på det statliga stödet till vuxenutbildning.
          </p>
          <head xml:id="i-Ji6QQhH2XZYf3QL3G2dJhv" type="h1">
            Det riktade statsbidraget för vuxenutbildning
          </head>
          <p xml:id="i-U5zMEeycdUtd77g2PWPyWk">
            Riksdagen uppmanade regeringen i ett tillkännagivande i februari
            2012 att ta fram ett förslag om ett riktat statsbidrag för vuxenutbildning
            som garanterar en hög nivå på utbildningen. Riksdagens beslut
            grundade sig på en motion från oss socialdemokrater.
          </p>
          <p xml:id="i-W5rJHCrr8fGiq8jM6Zqs4x">
            Riksdagen hade flera skäl till sitt beslut. Allt fler arbetsgivare
            rapporterar svårigheter att – trots hög arbetslöshet – hitta rätt
            arbetskraft. I lågkonjunktur gäller det att ta till vara möjligheterna
            att bygga på människors kunskapsbas så att de står redo när de
            nya jobben kommer. Riksdagen konstaterade också att rekordstora
            ungdomskullar nu lämnar gymnasieskolan. Många längtar efter högre
            studier eller kommer att behöva komplettera och fortbilda sig
            för att bli attraktiva på arbetsmarknaden. Antalet platser inom
            vuxenutbildningen under föregående och innevarande mandatperiod
            är färre än under mandatperioden 2002–2006 trots att det då var
            högkonjunktur. Platserna inom yrkeshögskolan och yrkesvux täcker
            inte behoven på långa vägar.
          </p>
          <p xml:id="i-M2DLv4eu5upGcpnNT4JqZV">
            Riksdagen framhöll dessutom att de förändringar som konstant
            pågår på arbetsmarknaden medför att arbetskraften ständigt, oavsett
            konjunktur, har ett behov av kunskapspåfyllnad. Att satsa på vuxenutbildning
            är ett av de mest effektiva sätten att bryta kunskapsklyftor mellan
            människor och skapa ett samhälle utan stora klyftor. Riksdagen
            poängterade avslutningsvis att vuxenutbildningen riskerar att
            i hög grad bli ett offer för besparingar om inte det riktade statsbidraget
            återinförs.
          </p>
          <p xml:id="i-7B77thhB5yez54TzxvLxhG">
            Med anledning av riksdagens beslut är det nu hög tid att återinföra
            det riktade statsbidraget för vuxenutbildningen.
          </p>
          <head xml:id="i-JG2pZXGDPp13y5Xmzn8jRt" type="h1">
            Utbildningskontrakt
          </head>
          <p xml:id="i-NunAhkBGmaBbSuVMoGtyDU">
            För unga som saknar en gymnasieexamen är inte fokus på att snabbt
            komma ut i arbete det långsiktigt mest effektiva. Tvärtom kan
            en insats som leder till ett tillfälligt jobb minska individens
            möjligheter att klara den egna försörjningen på lång sikt. Kraftfulla,
            riktade utbildningsinsatser med syfte att lyfta så många unga
            som möjligt till gymnasiekompetens är viktigare för att pressa
            tillbaka ungdomsarbetslösheten. Det är att ta ansvar både för
            samhällsekonomin och för individens möjligheter på lång sikt.
            En möjlighet till fullföljd gymnasieutbildning i den tidiga vuxenåldern
            ger den arbetslöse betydligt bättre chanser på arbetsmarknaden
            i flera decennier framåt.
          </p>
          <p xml:id="i-SbZvcvaHGcuvmXwNdFxhpX">
            För att pressa tillbaka ungdomsarbetslösheten och ge unga bra
            förutsättningar att lyckas på arbetsmarknaden vill vi införa ett
            utbildningskontrakt för alla unga arbetslösa under 25 år som inte
            fullgjort sina gymnasiestudier. Utbildningskontraktet innebär
            att man erbjuds en individuellt utformad utbildningsplan och garanteras
            insatser som ska leda fram till gymnasieexamen. För unga som är
            under 25 år ska det inte längre vara möjligt att få stöd från
            det offentliga utan att man följer en handlingsplan som leder
            till gymnasieexamen.
          </p>
          <head xml:id="i-USfViGngseh231J5ykL1QT" type="h1">
            Satsa på fler yrkeshögskoleplatser
          </head>
          <p xml:id="i-9X4sNvXZ9M6E3U4ubE32GR">
            Utbildningarna inom yrkeshögskolan leder i mycket hög utsträckning
            till arbete. Yrkeshögskoleutbildningar är en viktig förutsättning
            för att samhället ska kunna tillgodose behovet av rätt arbetskraft
            och för att kunna underlätta företagsetableringar inom specifika
            områden.
          </p>
          <p xml:id="i-6pqkkibp4VRKxoh8tX1jKs">
            Behovet av och efterfrågan på yrkeshögskoleutbildningar ökar
            varje år. Ansökningarna om att få starta YH-utbildning är långt
            fler än de som beviljas. År 2012 beviljades endast 25–30 procent
            av ansökningarna om att bedriva YH-utbildning med statligt stöd
            och det var i genomsnitt 4,2 sökande per studieplats. Med de goda
            resultat som utbildningen ger bör platserna kraftigt utökas. I
            samband med detta bör en översyn göras av var i landet platserna
            finns så ingen del av landet förfördelas.
          </p>
          <p xml:id="i-HRipdANqksbYzMmSHEE982">
            Vi vill också prova att satsa på särskilda utbildningar inom
            yrkeshögskolan inom socialt utsatta områden riktade mot studenter
            med utländsk bakgrund syftande till att bygga ihop språklig och
            kulturell kompetens med företagande och handel.
          </p>
          <p xml:id="i-CUmDnL6vWx4VuyYrANszya">
            Även om akademiska utbildningar och utbildningar inom yrkeshögskolan
            har olika struktur och innehåll är det mycket viktigt att undvika
            vattentäta skott mellan utbildningsformerna. Studenterna och deras
            fortsatta utvecklingsmöjligheter måste stå i fokus. Studenter
            på yrkeshögskolan måste kunna gå vidare till högskolan och högskolestudenter
            kan ha god nytta av att komplettera sin akademiska utbildning
            med kurser inom yrkeshögskolan.
          </p>
          <p xml:id="i-UUpzX6YQySLsVxZ1JZMB48">
            För största möjliga flexibilitet bör också möjligheterna för
            sökande att läsa en yrkeshögskoleutbildning på distans och att
            läsa enstaka kurser utvecklas. Distansutbildning är en form som
            efterfrågas alltmer av de grupper som attraheras av yrkeshögskoleutbildningar.
            Många önskar också utbildningar på halvfart för att kunna kombinera
            sin utbildning med arbete.
          </p>
          <head xml:id="i-3ANFFnfoQMWRsNjaQknMuz" type="h1">
            Ge fler yrkesverksamma möjlighet att återkomma till yrkeshögskolan
          </head>
          <p xml:id="i-N2r8NB3jYqrsv6scPewU5S">
            Arbetsmarknaden förändras och då måste politiken, högskolor,
            universitet och yrkeshögskolan förändras med den. När kraven på
            arbetsmarknaden höjs så ökar också människors behov av påfyllnad
            av kunskap under sitt arbetsliv. Den utbildning man avslutar som
            tjugufemåring räcker inte för att klara ett över fyrtio år långt
            arbetsliv.
          </p>
          <p xml:id="i-XPBaoU3igjhUTJcmTDZiA7">
            Vi vill därför förstärka uppdraget till yrkeshögskolan att skapa
            kurser och program som är anpassade till de yrkesverksammas behov.
            Yrkeshögskolan ska samverka med arbetsmarknadens parter för att
            säkerställa att de kurser och program som erbjuds passar de yrkesverksamma
            vad gäller innehåll men också tid och rum.
          </p>
          <p xml:id="i-ELyNwkkidmEZBKxetp7eMh">
            Vi vill att yrkeshögskolan ges i uppdrag att samverka med arbetsmarknadens
            parter och staten för att garantera vidareutbildning för yrkesverksamma.
          </p>
          <head xml:id="i-Wzv7rKTy6Dk3ESnT8QnAz" type="h1">
            Det viktiga livslånga lärandet
          </head>
          <p xml:id="i-TrLCaPAuEB292Dn7jyFy4N">
            Rätten till arbete är tätt sammankopplad med möjligheten till
            utbildning, och den är helt avgörande både för vår framtida konkurrenskraft
            som land och varje individs möjlighet att forma sitt eget liv.
            Därför är investeringar i utbildning både en ekonomisk och en
            ideologisk fråga, och det är den som ska föra Sverige framåt.
            Oavsett om man söker arbete eller vill utvecklas i arbetslivet
            ska man alltid veta att ett livslångt lärande är fullt möjligt
            – och tillgängligt för alla.
          </p>
          <p xml:id="i-Rgtmz5njyqf8YvX4BmNjTr">
            Den demografiska utmaningen är stor och kompetensutveckling av
            anställda gör oerhört mycket för att människor ska kunna och vilja
            arbeta längre, vilket är viktigt för att kunna finansiera framtidens
            välfärd. I dag blir människor arbetslösa för att jobben förändras,
            kompetensutveckling kan förhindra det.
          </p>
          <p xml:id="i-Cstk4cNSWipNJ45uJ6tgUh">
            Det handlar om den svenska konkurrenskraften. För att stärka
            vår ställning på den globala marknaden måste vi lära snabbare
            än konkurrenterna. Kompetens är det enskilt viktigaste som företag
            pekar på när de pratar om konkurrenskraft. Vi behöver se över
            individens möjligheter till finansiering av det livslånga lärandet.
          </p>
          <head xml:id="i-NPD4ccGqvNh7RfPkhShXf8" type="h1">
            Validering för en bättre matchning
          </head>
          <p xml:id="i-DksgBdesPt3wR2Ric9tEWF">
            Utvecklingen av en svensk metod för validering av informellt
            lärande skulle fylla ett tomrum i svensk utbildnings- och arbetsmarknadspolitik.
            Den har sin plats i både hög- och lågkonjunktur. En väl fungerande
            validering av kunskap, färdigheter och kompetens förbättrar arbetsmarknadens
            funktionssätt och motverkar inlåsningseffekter. Huvudsyftet med
            validering är att ta vara på varje individs samlade kunskap oberoende
            av hur och var kunskapen har tillägnats men det finns också flera
            andra syften:
          </p>
          <list style="ul">
            <item xml:id="i-SWAvHSSmwvbD38zdCUo5P5">
              att få formella bevis på sin reella kompetens
            </item>
          </list>
          <list style="ul">
            <item xml:id="i-Jupj9meYpdEVNeoQXPw1Ra">
              att kunna påbörja studier på rätt nivå och få möjlighet att förkorta
              utbildningstiden vid fortsatta studier
            </item>
            <item xml:id="i-KY6iCuEqKz6Kh6LPTNfspn">
              att öka sin konkurrenskraft på arbetsmarknaden
            </item>
            <item xml:id="i-EanbMCesMz1tL46e97HBSa">
              att öka möjligheten att få ett arbete inom sitt kompetensområde
            </item>
            <item xml:id="i-DbjuyuEwUuLF9SpbGLnbNL">
              att förkorta tiden i utbildning.
            </item>
          </list>
          <p xml:id="i-PZvyxMDsWoHb4zCKeq6VoE">
            För dem som har invandrat till Sverige kan validering vara en
            förutsättning för att tillgodoräkna sig utbildning från ett annat
            land och för att undersöka och verifiera hur kompetensen uppfyller
            svenska utbildningsnivåer eller andra uppsatta standarder.
          </p>
          <p xml:id="i-2ELKtEkhXNwQfCLZEjvp5U">
            Hittills har hela utbildningsväsendet byggts upp utifrån en grundläggande
            premiss: att man utbildar sig som barn och ung; och att man bara
            utbildar sig en gång i livet. Men så ser inte verkligheten ut.
            En undersökning från TCO visar att var fjärde person i åldern
            30–55 år anser att de kommer att behöva komplettera sin utbildning
            i framtiden med studier på högskola eller universitet. 20 procent
            av dem menar att det är en nödvändighet om de ska vara säkra på
            att behålla sitt nuvarande jobb. 60 procent av dem vill göra det
            för att ha möjligheten att byta jobb i framtiden.
          </p>
          <p xml:id="i-T5ynbvp6oYDt1UQbnGRv99">
            Sannolikt kommer kraven på att vidareutbilda sig genom livet
            att fortsätta att öka. Och då håller det inte att lägga hela ansvaret
            för detta på den enskilde. Vi vill att vi tillsammans ska skapa
            betydligt bättre förutsättningar för alla att förbättra sin kompetens
            genom hela livet. Vårt mål är att det ska vara enkelt att byta
            karriär eller förnya sin utbildning mitt i livet.
          </p>
          <p xml:id="i-YDnYXkDXbewcCzruW2dy2a">
            Arbetet med validering fick fart i samband med Kunskapslyftet.
            Den socialdemokratiska regeringen tillsatte bland annat en valideringsdelegation
            som kom med sin slutrapport 2008. Den borgerliga regeringen lämnade
            delegationens förslag utan åtgärd. I dag är det YH-myndigheten
            som har ansvar för valideringsfrågorna.
          </p>
          <p xml:id="i-TbF9RpuGcanTAEwzT7wq9M">
            Vi socialdemokrater menar att det behövs en bättre struktur för
            validering som omfattar både yrkesverksamma, arbetslösa och nytillträdda
            på den svenska arbetsmarknaden. Valideringsarbetet bör kunna utvecklas
            för fler grupper utifrån en branschcertifiering som sker inom
            respektive bransch där olika utbildningsanordnare och arbetsmarknadens
            parter kommer överens om vilka kriterier som ska gälla och hur
            certifieringen ska gå till. Därför föreslår vi socialdemokrater
            att arbetsmarknadens parter, privata och offentliga branschföreträdare
            samt företrädare för vuxenutbildningen och Arbetsmarknadsverket
            gemensamt utvecklar ett nationellt valideringscentrum.
          </p>
          <p xml:id="i-Xjf4PgqDwrbKSBitUEwQ5c">
            Traditionellt är det oftast formella betyg som har hög status
            för att mäta kunskaper och kompetens. Det finns många grupper
            som är i behov av att få sina kunskaper och erfarenheter validerade
            och dokumenterade. Arbetsgivaren är i stort behov av metoder som
            riktar sig mot yrkets krav och behov.
          </p>
          <head xml:id="i-DCUnAxLvXCEK3GMvLWLotG" type="h1">
            Utbildning i svenska för invandrare
          </head>
          <p xml:id="i-4wQVsnhTbHrd7Bbj32Xef2">
            Dagens utbildning i svenska för invandrare behöver utvärderas.
            Idag är inte utbildningen tillräckligt anpassad till människors
            förkunskaper. Många verkar hamna fel i systemet, de läser på för
            låga nivåer, t ex gymnasiekurser trots att de har högskoleexamen
            från hemlandet, vilket i onödan förlänger arbetsmarknadsinträdet.
            Modern teknik behöver också användas i större utsträckning.
          </p>
          <p xml:id="i-BTBkAew5UBCUrXmm1EwLJ1">
            Vi menar att det är högprioriterat att investera i svenska för
            invandrare-lärares kompetensutveckling då en mycket stor andel
            av lärarna saknar ämneskompetens i ämnet svenska som andraspråk.
            Behörighetskravet är dessutom för lågt satt och bör höjas. Som
            exempel kan nämnas att Stockholms universitets nya sfi-lärarutbildning
            har tre terminers svenska som andraspråk som krav medan kravet
            för lärarlegitimation bara är en termin. Det ger felaktiga signaler.
          </p>
          <p xml:id="i-YMGvYQwCEUma2bnW3ik9ip">
            Undervisningen i svenska för invandrare måste på ett mer ingående
            sätt kombineras med praktik och arbetslivsorientering. En kraftfull
            satsning på att erbjuda fler studerande svenskundervisning på
            sitt modersmål behövs och skrivningarna om modersmålets betydelse
            i läroplan och kursplan behöver stärkas. Kommunerna ska erbjuda
            ett kontinuerligt intag av studerande samt erbjuda flexibla studietider.
            Många som kommer till Sverige talar flera språk och är vana vid
            akademiska studier. Vi vill att det på några ställen i landet
            införs intensivkurser i svenska på högskola eller universitet
            för dem som önskar.
          </p>
          <p xml:id="i-PqsfD6MrmKyhu3tbXDZomY">
            Vi avvisar bestämt tanken om att begränsa antalet terminer inom
            svenska för invandrare. Det skulle innebära att de som har en
            längre väg att gå, exempelvis analfabeter, slussas ut i den kommunala
            vuxenutbildningen, där det inte blir lättare att anpassa undervisningen
            individuellt.
          </p>
          <p xml:id="i-FdtAhi2QP2VXxTbBCZTQvH">
            En viktig fråga för många invandrare som lämnat sfi och gått
            över till att läsa grundläggande vuxenutbildning handlar om den
            egna finansieringen av studierna. Många hamnar med mycket stora
            skulder då de tvingas ta lån för att läsa in svensk grundskolekompetens.
            Det är orimligt menar vi att vuxna ska behöva låna pengar inom
            studiemedelssystemet för att skaffa sig grundskolekompetens. Detta
            bör ses över.
          </p>
          <head xml:id="i-CbmPYLhCFmVyN2wHDQkqp2" type="h1">
            Den nya gymnasieskolans krav på mer vuxenutbildning
          </head>
          <p xml:id="i-UsYPD5x8EYro3kyMJboWAW">
            Med den nya gymnasieskola vi är mitt inne i har ambitionerna
            på yrkesprogrammen sänkts genom att kunskapskraven i svenska och
            engelska blivit lägre. Vi anser att det är helt fel väg att gå.
            Fler, inte färre, måste få de kunskaper som är så viktiga för
            både individens och landets framtid. Eftersom inte alla gymnasieutbildningar
            idag automatiskt ger högskolebehörighet ställs de enskilda ungdomarna
            inför kravet att läsa utökat program eller att läsa in efteråt.
            När regeringen valt att dra ner antalet platser i vuxenutbildningen
            samtidigt som fler personer kan förväntas behöva läsa in sin behörighet
            inom vuxenutbildningen riskerar det att konkurrera ut andra som
            vill studera.
          </p>
          <p xml:id="i-A7eefFyVCiYDCrfevnsFPe">
            Skolverket visar i sin första uppföljning av Gy 201 att den nya
            gymnasieskolan innebär att tendenserna förstärks att andelen elever
            på yrkesprogrammen minskar och andelen på högskoleförberedande
            program ökar. Dessa tendenser, menar Skolverket, påverkar utbudet
            hos huvudmännen och kan leda till negativa spiraler. För vuxenutbildningen
            kan det innebära att fler som valt teoretiska program i vuxen
            ålder kommer att vilja omskola sig och gå ett yrkesinriktat program.
            Det krävs att vi då har en väl utbyggd vuxenutbildning som inte
            stoppar människors vilja till omskolning och vi behöver därför
            se över allas möjligheter att läsa in en yrkesutbildning, oavsett
            vad man tidigare läst.
          </p>
          <p xml:id="i-2VzCM1MsfGT6CpozVSCu6J">
            Regeringen vill nu stärka rätten att läsa in gymnasiet inom vuxenutbildningen
            så att den omfattar också de elever som kommer från ett högskoleförberedande
            program samt göra det möjligt att läsa in särskild behörighet.
            Nya regler ska tas fram tillsammans med SKL och börja gälla 1
            januari 2017. Samtidigt menar regeringen att detta ska finansieras
            av det ökade utrymme kommunerna får genom att regeringen nu ändrar
            sig om gymnasiereformens finansiering. Men redan från 2016 och
            framåt planerar regeringen neddragning på gymnasiet med 470 mkr
            årligen.
          </p>
          <p xml:id="i-HRbuom619M3xgAoDhVWZE9">
            Antagningsreglerna till högskolan missgynnar de elever som upptäcker
            att de, efter avslutat gymnasium, saknar den särskilda behörighet
            de behöver och läser in denna i efterhand. Vidare missgynnar reglerna
            de elever som inte klarar av att få godkänt i alla ämnen under
            sin gymnasietid. De utbildningsval som görs tidigt i livet bör
            naturligtvis inte få sådana livsavgörande konsekvenser.
          </p>
          <head xml:id="i-X83MVrx6a4P9NL53CNCQqR" type="h1">
            Underlätta möjligheten att läsa inom vuxenutbildningen
          </head>
          <p xml:id="i-V5pPMgwmEYRJwMErE74iQL">
            Många människor behöver en möjlighet att kombinera arbete med
            studier för att höja sin kompetens och ha beredskap för den typ
            av omställning som arbetslivet ofta kräver, inte minst under lågkonjunkturer.
            Det måste vara en reell möjlighet att studera inom vuxenutbildningen
            på deltid parallellt med att man arbetar. Studierna ska kunna
            bedrivas på grundskole- eller gymnasienivå för att uppnå en gymnasieexamen
            med grundläggande och särskild behörighet till högskolan.
          </p>
          <p xml:id="i-UCvKx59DMicvgi9oTRGbtm">
            Den som är 18 eller 19 år och har gått ut gymnasiet och vill
            studera på komvux eller folkhögskola har inte rätt till studiemedel
            förrän höstterminen det år denne fyller 20 år. Innan dess har
            man bara rätt till studiehjälp, vilket innebär ett mycket lägre
            belopp. Det innebär att de elever som gått gymnasieskolans yrkesprogram
            och som inte fått högskolebehörighet inom ramen för programmet
            och som direkt vill komplettera inom vuxenutbildningen får det
            mycket svårt att klara sin försörjning under studierna. Det bör
            ses över om det är rimligt att systemen utestänger unga människor
            från vidareutbildning även i fortsättningen.
          </p>
          <head xml:id="i-GCHW1j4jenrjrPSewzqP14" type="h1">
            Stimulera fram regionalt samarbete
          </head>
          <p xml:id="i-CdppFNQE1szDjvgJRbbdgp">
            Under de riktade satsningarna mot yrkesvux har vi sett många
            goda exempel på där olika aktörer samverkat och resultatet har
            blivit mycket bra för såväl individ som samhälle och näringsliv.
            Vi menar att fler sådana statliga styrningsmekanismer som t ex
            att olika aktörer ska samverka för att få resurser är rätt väg
            att gå.
          </p>
          <head xml:id="i-5psUchdzbtrYKH6kX8k38J" type="h1">
            Styrning, uppföljning och kontroll av vuxenutbildningsinsatser
          </head>
          <p xml:id="i-TinpATBKW6owPQvmSPD7NK">
            Vi behöver få bättre kontroll över om de statliga resurser som
            avsätts till vuxenutbildning också bidrar till att uppfylla våra
            mål om livslångt lärande. Kommunerna får statliga medel för grundläggande
            vuxenutbildning och gymnasial vuxenutbildning, men bilden av vad
            kommunerna erbjuder är för dålig. Vi behöver därför med hjälp
            av Skolinspektionen följa upp vuxenutbildningsinsatser på ett
            mer ingående sätt än vad som görs idag.
          </p>
        </div>
        <div type="motSignatures">
          <list>
            <item xml:id="i-RGwixuMJyQk34npLKgQUiS">
              Ibrahim Baylan (S)
            </item>
            <item xml:id="i-PCMoiU4kQwzuUn21eFPHkn">
              Louise Malmström (S)
            </item>
            <item xml:id="i-FbeKmdAEr4evkkFRNmVqpB">
              Håkan Bergman (S)
            </item>
            <item xml:id="i-H36SECRRGjxycnUMLiin2j">
              Caroline Helmersson Olsson (S)
            </item>
            <item xml:id="i-7SNXMchRhXNyhiHXVDAZCD">
              Thomas Strand (S)
            </item>
            <item xml:id="i-FZqZvhBga4gaLD6iXMyguz">
              Gunilla Svantorp (S)
            </item>
            <item xml:id="i-RMCrK3WUg3Nh3xhJo6AU66">
              Adnan Dibrani (S)
            </item>
            <item xml:id="i-PbDLukVoB1MttcMmhijLBo">
              Cecilia Dalman Eek (S)
            </item>
          </list>
        </div>
      </div>
    </body>
  </text>
</TEI>
