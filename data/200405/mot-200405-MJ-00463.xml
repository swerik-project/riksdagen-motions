<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_463/mot_200405_MJ_463-0001.pdf"/>
      <pb facs="riksdagen-motions-pdf/data/200405/mot_200405_MJ_463/mot_200405_MJ_463-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ463 pnr: c350
          </p>
          <p>
            Motion till riksdagen 2004/05:MJ463
          </p>
          <p>
            av Åsa Torstensson (c)
          </p>
          <p>
            Jordbrukarnas EU-ersättningar
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om att regeringen skall rekvirera böndernas
            EU- ersättningar så snart de blir tillgängliga.
          </p>
          <p>
            Motivering
          </p>
          <p>
            Det är av stor vikt att både ett hushåll och en nation sköter
            sin ekonomi, anpassar sina utgifter till inkomsterna och ser till
            att ha en rimlig buffert för oförutsedda utgifter. De flesta inser
            även vikten av att för ett hushåll och en nation sköta sina åtaganden,
            undvika böter och se till att de löner, räntor och ersättningar
            man har rätt till snarast rekvireras. Tyvärr agerar inte nuvarande
            riksdagsmajoritet på detta sätt, vilket skickar fel signaler både
            till EU och till de svenska hushållen. Sverige har åtagit sig
            att betala sin medlemsavgift till EU varje gång den förfaller.
            Vid föregående årsskifte missade man medvetet förfallodagen och
            sköt betalningen över årsskiftet med två genanta resultat: dels
            noterar EU att Sverige inte sköter betalningarna och dels får
            Sverige betala böter. Tydligen är det nu helt uppenbart att det
            är Sveriges bönder som skall fixa regeringens mycket svaga budget
            genom att avstå från sin inkomster. Istället för att göra det
            som borde vara det självklara att ha en budget i balans och se
            till att utgiftstak respekteras fortsätter regeringen att trixa
            med den svenska bondens pengar. När andra familjer i samhället
            börjar köpa julklappar får den svenske bonden och dennes familj
            vackert vänta på sina inkomster till nästa år. EU:s bönder kompenseras
            för sänkta priser med betydande årliga ersättningar, som Sverige
            har rätt att rekvirera från EU för vidare befordran till de svenska
            bönderna varje år från november och framåt. På grund av det pressade
            lönsamhetsläget för jordbruket anstränger sig många EU-länder
            att rekvirera och betala ut dessa pengar snarast möjligt. EU har
            också flyttat fram den möjliga utbetalningstidpunkten för mjölkbidraget
            från den 1/12 till den
          </p>
          <pb facs="riksdagen-motions-pdf/data/200405/mot_200405_MJ_463/mot_200405_MJ_463-0002.pdf"/>
          <p>
            2004/05:MJ463
          </p>
          <p>
            18/10. Sverige väljer dock återigen den andra vägen och anser
            uppenbarligen att böndernas barn kan få sina julklappar efter
            nyår. Det är både oförskämt och rättsosäkert för den enskilde
            företagaren. Vilken annan yrkesgrupp skulle acceptera att hanteras
            på detta sätt. Istället borde regeringen få i uppdrag att rekvirera
            EU-ersättningarna så snart de blir tillgängliga. Det är så man
            stöttar svenska bönder och svensk företagsamhet. Detta bör ges
            regeringen tillkänna.
          </p>
          <p>
            Stockholm den 3 oktober 2004
          </p>
          <p>
            Åsa Torstensson (c)
          </p>
        </div>
      </div>
    </body>
  </text>
</TEI>
