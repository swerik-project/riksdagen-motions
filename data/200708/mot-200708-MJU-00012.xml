<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00012">
  <teiHeader>
    <fileDesc>
      <titleStmt>
        <title>med anledning av prop. 2007/08:108 En skogspolitik i takt med tiden</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:108 En skogspolitik i takt med tiden</title>
          <idno type="rdwebb">GV02MJ12</idno>
          <rs type="number">MJ12</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ12/text</ref>
          <ref type="dokument_url_html">http://data.riksdagen.se/dokument/GV02MJ12</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ12</ref>
          <ref type="doc">http://data.riksdagen.se/fil/EEFFD013-A2CD-471B-B91C-A6BF552E092A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-82JYkSfoXnEHz2Cm1hUTA2</idno>
            <name>Aleksander Gabelic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-RYfQPYszLPVrPs5i7M3m8Q</idno>
            <name>Dan Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Uyez42JYotKiLgAyzfM1V9" type="basedOn"/>
        <correspContext corresp="i-Uyez42JYotKiLgAyzfM1V9">
          <ref>Proposition 2007/08:108</ref>
        </correspContext>
        <correspAction xml:id="i-6PYtm97dMoDm1SvvRLC4Yn" type="signed"/>
        <correspContext corresp="i-6PYtm97dMoDm1SvvRLC4Yn">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-MKm68HiDPih8eisvsh6GJg"/>
          <note type="signatory" corresp="i-82JYkSfoXnEHz2Cm1hUTA2"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-RYfQPYszLPVrPs5i7M3m8Q"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-B34sv9ytsiioT1XaQtyXUo"/>
        </correspContext>
        <correspAction xml:id="i-CU7qTU2ka8nq9VxJ98D77P" type="referral">
          <date when="2008-04-11"/>
        </correspAction>
        <correspAction xml:id="i-Ha4rtwidahNMbswvw8VSiT" type="dismissal">
          <date when="2008-04-10"/>
        </correspAction>
        <correspAction xml:id="i-Byahbin71yy9W1cv3oTXjT" type="dismissal">
          <date when="2008-04-10"/>
        </correspAction>
        <correspAction xml:id="i-DkdzVAETs6E6R1oJdESpuj" type="transfer">
          <date when="2008-04-09"/>
        </correspAction>
        <correspAction xml:id="i-HgELNuXyDb6yFt7g2UUJH" type="submission">
          <date when="2008-04-09"/>
        </correspAction>
        <correspAction xml:id="i-B68URwxPZyhskWZLjb7DjC" type="assigned"/>
        <correspContext corresp="i-B68URwxPZyhskWZLjb7DjC">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6TNDEwmbgLVqpSw5dpbTXz" type="motBody">
        <div xml:id="i-H76ZHX66WEdaE9aVNnQfdP" type="motProposal" subtype="förslag">
          <head xml:id="i-BD8qSBAfUrXauVZ3mD3sTK">
            Förslag till riksdagsbeslut
          </head>
          <list xml:id="i-Ru7BEHSHJzCCAzXE4vBuXi" style="ol">
            <item xml:id="i-YQtHR5Z8kzNhw8LHVZrjdn">
              Riksdagen tillkännager för regeringen som sin mening vad som
              anförs i motionen om att regeringen snarast bör återkomma med
              förslag till åtgärder för att öka röjningen i den svenska skogen.
            </item>
            <item xml:id="i-LdeVsLSEXPNZTHRx3FZDdF">
              Riksdagen tillkännager för regeringen som sin mening vad som
              anförs i motionen om utökad satsning på utvecklingen av ny miljöteknik
              för skogsbruket.
            </item>
            <item xml:id="i-VPR4qmFMarudeHuhQ2hMTB">
              Riksdagen tillkännager för regeringen som sin mening vad som
              anförs i motionen om införandet av skogsbruksplaner.
            </item>
            <item xml:id="i-Y8erbFAmXdzKXa2ty7KKjY">
              Riksdagen avslår regeringens förslag om att begränsa Skogsstyrelsens
              uppdragsverksamhet.
            </item>
            <item xml:id="i-41TdhefTJYC52d22ZeJMQb">
              Riksdagen tillkännager för regeringen som sin mening vad som
              anförs i motionen om att ett intensifierat skogbruk måste föregås
              av noggranna miljökonsekvensbeskrivningar.
            </item>
            <item xml:id="i-NdKbwWS7Jw9bAtSNneWC12">
              Riksdagen tillkännager för regeringen som sin mening vad som
              anförs i motionen om ett kraftfullt arbetsmiljöprogram för skogen.
            </item>
            <item xml:id="i-AgBHR9q39wF2Bwv924i5Jf">
              Riksdagen tillkännager för regeringen som sin mening vad som
              anförs i motionen om bevarandet av den biologiska mångfalden.
            </item>
            <item xml:id="i-W9FMqjyBf4EnQqxGh7mYQi">
              Riksdagen tillkännager för regeringen som sin mening vad som
              anförs i motionen om viltbete.
            </item>
            <item xml:id="i-CXTRDQNSU6ofMrqXLvhSdy">
              Riksdagen tillkännager för regeringen som sin mening vad som
              anförs i motionen om beaktandet av rennäringens intressen.
            </item>
            <item xml:id="i-QmiTdesAEo1MRgqPeopxxH">
              Riksdagen tillkännager för regeringen som sin mening vad som
              anförs i motionen om hårdare sanktionsmöjligheter för skogsmiljöbrott.
            </item>
            <item xml:id="i-Bof3jytQWVjfefraHRkhxx">
              Riksdagen tillkännager för regeringen som sin mening vad som
              anförs i motionen om ett kalhyggesfritt skogsbruk.
            </item>
            <item xml:id="i-N8fcnRDDELGW4S8R4m5oEF">
              Riksdagen tillkännager för regeringen som sin mening vad som
              anförs i motionen om minskad kemikalieanvändning i skogen.
            </item>
            <item xml:id="i-3Mb6WJKLexAvrew8hKEJwU">
              Riksdagen tillkännager för regeringen som sin mening vad som
              anförs i motionen om en utvecklad forskning om de skogliga systemen.
            </item>
            <item xml:id="i-FSd4r8xHz6NwpFDqRXUBPj">
              Riksdagen tillkännager för regeringen som sin mening vad som
              anförs i motionen om en övergripande helhetssyn på skogspolitiken.
            </item>
          </list>
        </div>
        <div xml:id="i-UJwTzQZ9T5ie2qC9G71F89" type="motContent">
          <head xml:id="i-EikbH5vBg5hc7fRAnxcDep" type="h1">
            Motivering
          </head>
          <p xml:id="i-X9JS3UUgP9W3icQ7c3qZSy">
            Drygt halva Sveriges yta är täckt av skog. Sveriges skogsmark
            utgör en fjärdedel av skogsmarksarealen inom EU, vilket gör Sverige
            till unionens största skogsland. Våra skogar har under århundraden
            varit en värdefull tillgång för vår överlevnad. Skogen har bidragit
            till utvecklingen av vår välfärd; den har gett arbetstillfällen
            i såväl glesbygd som i industrisamhällen och den innebär en stabil
            bas i den svenska ekonomin.
          </p>
          <p xml:id="i-EaayGwBLXux5EWBzQRJ8Sr">
            Dagens svenska skogar är nästan alla ett resultat av en framsynt
            och noggrann skogsvård, ända från slutet av 1800-talet och fram
            till våra dagar. Den första skogsvårdslagen kom redan 1904, i
            syfte att säkerställa återbeskogningen och framtida tillgång till
            virke. Därefter har lagen skrivits om ett antal gånger, men ständigt
            med samma avsikt: att med omsorg verka för en långsiktig virkesförsörjning.
          </p>
          <p xml:id="i-QFctebVsTQaeaaPBZCbVFs">
            Drygt tre fjärdedelar av den svenska skogen är i dag privatägd.
            Det hindrar oss inte från att betrakta den som en nationell tillgång.
            Vårt stöd ligger i allemansrätten, en rätt att fritt vistas i
            skog och mark som saknar motstycke i andra länder.
          </p>
          <p xml:id="i-6tTtzXbBsw29yDXsrzC512">
            Grunden för den skogspolitik som bedrevs fram till regeringsskiftet
            2006 och som beslutades av en enig riksdag 1993 bygger på principen
            om omsorg gentemot kommande generationer. Skogen ska vårdas och
            nyttjas så att vi alla, våra barn, barnbarn och barnbarnsbarn,
            får del av dess nyttigheter. Skogsägarna gavs i beslutet ett övergripande
            praktiskt och ekonomiskt ansvar för skogsbruket kombinerat med
            en ökad frihet för hanteringen av den enskilda skogstillgången.
            1993 års beslut tog också upp vårt internationella ansvar, i enlighet
            med FN:s beslut om hållbart brukande av alla typer av skogar.
          </p>
          <p xml:id="i-Cs9mgeWdyy9zb9MnGp34Rf">
            Vi socialdemokrater menar att omsorgen om kommande generationer
            är en självklar utgångspunkt när vi nu ska möta framtidens globala
            och nationella klimatutmaningar.
          </p>
          <p xml:id="i-F4hSphGxEok4dchZiGeCwm">
            Skogen och skogsmarken är en nationell tillgång som ska skötas
            så att den långsiktigt och uthålligt ger god avkastning, samtidigt
            som den biologiska mångfalden behålls.
          </p>
          <p xml:id="i-QTEU7ZuWmmTq4WFQnBLL3Y">
            Hänsyn ska även tas till andra allmänna intressen. Skogen är
            betydelsefull för människors möjlighet till rekreation och förbättrad
            hälsa. Upplevelseturismen är en växande sektor med stor ekonomisk
            potential. Den tätortsnära naturen uppfyller mångas behov av grönområden
            för friluftsliv. Skogs- och tränäringen är en viktig tillgång
            i arbetet för ett hållbart samhälle. Trä och träfiber är en förnybar
            och nationell resurs, och en ökad användning av trä ska främjas.
            Genom utökad forskning breddar vi användningen av en av de bästa
            biologiska förnybara råvarorna. Som en av världens främsta skogsnationer,
            den största inom EU och tillhörande de nio länder i världen som
            har mer än 65 % av landarealen täckt av skog, är vi också en internationell
            föregångare. Sverige har en pedagogisk uppgift i arbetet för ett
            långsiktigt hållbart skogsbruk.
          </p>
          <p xml:id="i-NUnNDDVkDNC7M3ZoQX5eRD">
            Skogsvården måste därför förbättras på ett mer konstruktivt sätt
            än vad regeringens proposition föreslår, för att ge hög och uthållig
            avkastning. Skogsstyrelsens arbete som expertmyndighet åt regeringen,
            som rådgivare åt skogsnäringen och som främjare av skogsvårdslagen
            måste stödjas. Avvägningen mellan de två jämställda skogspolitiska
            målen, miljömålet och produktionsmålet, är en grundläggande uppgift.
            Vi motsätter oss starkt förslaget till avveckling av Skogsstyrelsens
            uppdragsverksamhet. Skogsstyrelsens arbete som värderande tredje
            part mellan köpare och säljare bör fortsätta.
          </p>
          <head xml:id="i-BhLPqwqiqLF2AQJcnUW5Vr" type="h2">
            Att möta framtiden
          </head>
          <p xml:id="i-KyVjLvog9Heys8quVHzvL7">
            Regeringens skogspolitiska proposition 2007/08:108 har fått namnet
            En skogspolitik i takt med tiden. Det är en titel som enligt vår
            bedömning är lika defensiv som själva innehållet. Modern skogspolitik
            ska inte endast försöka hålla takt med tiden den ska förmå möta
            framtiden.
          </p>
          <p xml:id="i-UqnWLoHBebVCkEJP35xq9i">
            Kraftfulla satsningar krävs för att anpassa den svenska skogspolitiken
            efter de effekter som dagens och framför allt morgondagens klimatförändringar
            innebär. Dessa satsningar har regeringen inte lyckats samla sig
            till. Propositionen är passiv och saknar framåtblickande, konkreta
            åtgärder. De utredningsuppdrag och fromma förhoppningar som präglar
            den bidrar inte till att förbättra en nödvändig skogsskötsel.
            Det krävs handling.
          </p>
          <p xml:id="i-3SMawWXuWn3KbmnBPaT7G5">
            I propositionen betonar regeringen att man inte tänker förändra
            balansen mellan skogspolitikens två jämställda mål: miljömålet
            och produktionsmålet. Miljömålet innebär att skogsmarkens naturgivna
            produktionsförmåga ska bevaras. Den biologiska mångfalden och
            den genetiska variationen ska säkras. Växt- och djurarter som
            naturligt hör hemma i skogen ska kunna fortleva under naturliga
            betingelser och i livskraftiga bestånd. Estetiska och sociala
            värden samt kulturmiljövärden ska värnas. Produktionsmålet innebär
            att skogen och skogsmarken ska utnyttjas effektivt och ansvarsfullt
            så att den ger en uthålligt hög avkastning. Skogsproduktionens
            inriktning ska ge handlingsfrihet i användningen av vad skogen
            producerar.
          </p>
          <p xml:id="i-7T2oT68jw9nCw4vgL35yL7">
            Den som läser förslaget till hur svensk skogspolitik ska gå i
            takt med tiden får dock svårt att uppfatta den jämställda balansen.
            Propositionen låter den nog så viktiga tillväxten dominera på
            bekostnad av hänsynen till natur- och kulturmiljövärden samt även
            sociala värden.
          </p>
          <p xml:id="i-7uQ4oQgx7yyCn3v2dxeZjt">
            Vi menar att regeringen här tappar fokus. En skogspolitik för
            framtiden kräver ett helhetsperspektiv på skogen och ett reellt
            erkännande av de jämställda målen. Den kräver ett förbättrat system
            för sanktionsavgifter och bättre uppföljning av frivilliga avsättningar,
            bättre utnyttjande av miljöanalysinstrumentet i skogsvårdslagen
            och bättre anpassning till ramdirektivet för vatten, för att ta
            några exempel . En skogspolitik för framtiden bör också omfatta
            skogens sociala betydelse och möjligheten för lokalbefolkningen
            att dra nytta av dess resurser.
          </p>
          <p xml:id="i-SjKWMWS7L5AAvxRhEX5B1s">
            Den svenska skogs- och träindustrin har ett stort och odiskutabelt
            behov av råvara. Efterfrågan på pappersmassa och bioenergi ökar,
            liksom vilket regeringen tycks glömma efterfrågan på sågtimmer
            av hög kvalitet. Samtidigt är Sverige mycket långt ifrån miljömålet
            om levande skogar vilket miljömålsrådet nyligen konstaterade i
            sin rapport. Vi socialdemokrater hävdar en möjlig väg där uttaget
            ur skogen expanderar i samklang med miljömålen.
          </p>
          <p xml:id="i-NeiB7w4jQ44RE1rY6qziJd">
            Vi har i detta sammanhang förväntat oss en mer framsynt skogspolitisk
            strategi av regeringen än de defensiva idéer som som alltid vad
            gäller moderatstyrd politik förlitar sig på att marknaden ska
            lösa problemen.
          </p>
          <p xml:id="i-ScHeMy8nBxGwpZMEF3BUeB">
            När regeringen konstaterar att det inte finns några garantier
            för vad som kommer att efterfrågas i framtiden och att det är
            svårt att i dag avgöra vilken produktion som är mest lämplig,
            anser den att lösningen ligger i att ge marknadskrafterna möjlighet
            att effektivt styra vad som produceras och hur den skogliga produktionen
            sker. När regeringen till en början konstaterar att de två jämställda
            målen ligger fast markerar den strax därefter att den långsiktiga
            äganderätten är en förutsättning för miljömålet: Förändringar
            av styrmedel som påverkar äganderätten och införs på kort tid
            reducerar skogsägarnas incitament till långsiktigt hållbart brukande
            av skogen och skogsmarken.
          </p>
          <p xml:id="i-mh55CvzYX31tC7TWpiibs">
            Vi socialdemokrater tolkar regeringens skogsproposition som otydlig,
            omodern och i synnerlig otakt med tiden, och vi befarar att ett
            systemskifte är på gång inom den svenska skogspolitiken.
          </p>
          <head xml:id="i-DjJ5TGmuYvJJBHNuFD2kcL" type="h2">
            Eftersatt röjning
          </head>
          <p xml:id="i-2ii75FPiwFs8YCYb1E2nza">
            Röjning är en förutsättning för ett ekonomiskt hållbart skogsbruk;
            det är de flesta skogsägare medvetna om. Ändå är röjningen på
            en del håll kraftigt eftersatt. Det akuta röjningsbehovet i Sverige
            uppgår, enligt Skogsstyrelsen, till 1,2 miljoner hektar (vilket
            innebär ca 5 % av skogsmarken). Det är en fördubbling av behovet
            jämfört med mitten av 1990-talet.
          </p>
          <p xml:id="i-Ec8AjE7dunGrLx3urGLjDg">
            Vi menar att en eftersatt skogsvård inte är förenlig med ett
            skogsbruk som ska motverka och anpassas för kommande klimatförändringar.
            Skogsstyrelsen bör snarast ges resurser för utökad rådgivning,
            och effekterna av röjningsplikt kontra röjningsbidrag måste noggrant
            övervägas. Den miljötekniska utvecklingen måste ges ett kraftfullt
            stöd, och en förbättrad skogsteknik kan i mångt och mycket komplettera
            en vikande arbetskraft. En utvecklad teknik för att tillvarata
            och sälja röjningsrester kan också öka skogsägarnas drivkraft
            att röja.
          </p>
          <p xml:id="i-AHYJdDaAQKXc89Ne2KY98h">
            Den mekaniserade skogsvården ska dock skötas med varsamhet vad
            gäller t.ex. kulturminnesvärden, vattendrag och renbetesområden.
            I detta sammanhang vill vi påminna om att den socialdemokratiska
            satsningen på gröna jobb gav ett mervärde till såväl skogsnäringen
            som besöksnäringen och det rörliga friluftslivet. Gröna jobb innebar
            en satsning på att de som stod långt från arbetsmarknaden kunde
            komma tillbaka till jobb eller studier.
          </p>
          <head xml:id="i-6kowpqZEud2ohxLBi3E4j8" type="h2">
            Skogsbruksplaner
          </head>
          <p xml:id="i-MqdZ6b1YbFHReZ78AGLAFJ">
            Införandet av skogsbruksplaner anser vi vara ett utomordentligt
            redskap för varje skogsägare som vill ha överblick över de nödvändiga
            åtgärderna i den egna skogen. En satsning på ökad utbildning bör
            därför göras för att ge skogsägarna möjlighet att vårda skogen
            på bästa sätt.
          </p>
          <p xml:id="i-FtNafPGDauMz9E4REM4yJX">
            Den borgerliga regeringen argumenterar i propositionen för upprättandet
            av skogsbruksplaner. Men den klarar trots det inte av att samla
            sig till ett entydigt förslag.
          </p>
          <p xml:id="i-BD49H6PECPVM9awdF6XWnA">
            Också i Skogsutredningen finns krav på att skogsbruksplaner ska
            ersätta dagens skogs- och miljöredovisning (Smör). Vi stöder utredningens
            förslag . Skogsbruksplanerna underlättar för ett hållbart skogsbruk
            och bidrar till att förenkla avvägningen mellan miljö- och produktionsmålen.
          </p>
          <head xml:id="i-54U813QBPgV6ef1KNEVxVA" type="h2">
            Skogsstyrelsens uppdragsverksamhet
          </head>
          <p xml:id="i-NNYemTrH7pBe8u2wFokvPc">
            Ursprunget till Skogsstyrelsens uppdragsverksamhet härstammar
            från det tidiga 1900-talet. Skogsägaren var då helt utlämnad åt
            skogsbolagens värderingar när han eller hon skulle sälja sin skog.
            Än i dag säljs mycket skog i form av rotposter träd som märks
            upp i skogen och värderas på rot. Skogsstyrelsen har hittills,
            som tredje part mellan köpare och säljare, stått för värderingarna.
            Det har varit en trygghet för båda parter att få en neutral bedömning
            av ett statligt organ.
          </p>
          <p xml:id="i-3RDPyENnyhqC9bz138Khd6">
            Uppdragsverksamheten omfattar också en rad andra skogliga tjänster,
            t.ex. upprättandet av skogsbruksplaner, markberedning och planteringsarbeten.
            Denna verksamhet stod under förra året (2007) för drygt 40 % av
            myndighetens intäkter.
          </p>
          <p xml:id="i-BLLfWBQRd6xEWTeGVLR3sU">
            Regeringen föreslår nu att rotpoststämplingen och annan uppdragsverksamhet
            ska upphöra från den 1 januari 2009, om inte synnerliga skäl föreligger
            . Regeringen menar att en statlig myndighet inte ska agera på
            en konkurrensutsatt marknad. Privata utförare ska i stället ges
            möjlighet att etablera sig eller utöka sin verksamhet. Med synnerliga
            skäl menas situationer där det inte finns någon annan aktör som
            kan utföra uppdraget. I dessa synnerliga situationer ska Skogsstyrelsen
            fortsätta sin verksamhet.
          </p>
          <p xml:id="i-XoSPLzqFWPG1ai4eiJ3a1B">
            Vi ifrågasätter med vilken kompetens Skogsstyrelsen ska kunna
            rycka in när dessa synnerliga skäl inträffar. En avvecklad uppdragsverksamhet
            får till följd att den lokala närvaron i glesbygden minskar. Vi
            motsätter oss att regeringen fråntar sin myndighet dess resurser,
            samtidigt som nya tunga uppgifter ska genomföras. Vi anser att
          </p>
          <list xml:id="i-Cc64G8C8ptCjpqRftmAtdc" style="ul">
            <item xml:id="i-7zRsVQbuwsJ8Jixd6sUX4o">
              avvecklingen av uppdragsverksamheten kan få marknadshämmande
              effekter när färre aktörer finns på marknaden
            </item>
            <item xml:id="i-JtUHoMsBf1NiuGTZCt17k8">
              skogsstyrelsen i dag fungerar väl som en oberoende part på virkesmarknaden
            </item>
            <item xml:id="i-Xn9StEsnD75V7BB2wC2Qr">
              kunderna i första hand är skogsägare som inte är anslutna till
              någon skogsägarförening och som har behov av en oberoende part
            </item>
            <item xml:id="i-8FubvsS6AesMGZSFWQQSqV">
              beslutet medför stora omställningskostnader och att myndigheten
              mister kompetens.
            </item>
          </list>
          <head xml:id="i-3WDXoSTZTcqe7ym8YZjjTt" type="h2">
            Ökad tillväxt
          </head>
          <p xml:id="i-SkJREedcybrzkbf4mNvkpZ">
            En ökad tillväxt av skogen är nödvändig. Den svenska skogs- och
            träindustrin har stort behov av en fortsatt jämn tillgång till
            skogsråvara av hög kvalitet. När efterfrågan ökar skärps konkurrensen
            om virket. Industrins behov av råvara måste säkerställas. Genom
            att utveckla vidareförädlingen skapas lönsammare företag och fler
            arbetstillfällen. Restprodukter som grenar och rötter, bioenergigrödor
            samt uttjänta träprodukter bör gå till värmeverken. Den skogliga
            tillväxten motverkar också klimatförändringarnas effekter genom
            upplagring av kol i växande skog och i skogsprodukter. Detsamma
            gäller för den ökande produktionen av biobränsle; också den bidrar
            till att minska en global uppvärmning.
          </p>
          <p xml:id="i-Be6q84Y5sWMQjhqEHoJ5Xq">
            Ökad tillväxt innebär att skogsbruket intensifieras. Det kan
            i sin tur innebära ökad dikning, ökad gödsling och ökad markberedning.
            Redan i dag kan vi gödsla på betydligt större areal och ändå följa
            skogsvårdslagen. Detsamma gäller för dikesrensning. Stubbrytningen
            får bedrivas på en begränsad yta varje år tills miljöanalysarbetet
            är färdigt. Då kommer nya riktlinjer för om och hur brytningen
            kan accepteras.
          </p>
          <p xml:id="i-VQH99Qn8MY1xzugJsotS4d">
            Denna intensifiering av skogsbruket leder till ett flertal svåra
            avvägningar. Vad händer med djur och växter vid skogsgödsling?
            Påverkar stubbrytning de arter som är beroende av död ved? Hur
            kan vi dika skogsmark utan att förstöra värdefullla våtmarker?
          </p>
          <p xml:id="i-Bg6wTMGLDGemc9RQkQrkhs">
            Vi vet att ett intensivare bruk påverkar våra möjligheter att
            bevara den biologiska mångfalden. Därför måste varje förändring
            föregås av ytterst noggranna konsekvensanalyser. Nya konkreta
            strategier, byggda på breddad forskning, krävs för att möta den
            motstridiga efterfrågan på skogsprodukter och levande skogar.
          </p>
          <head xml:id="i-Hdfn4SUC3t2mebcGULJ3X6" type="h2">
            Arbetsmiljösatsning
          </head>
          <p xml:id="i-9AZTFWMWj8odf1SCoZg3th">
            De människor som arbetar i skogen löper fyrtio gånger högre risk
            att dödas på sin arbetsplats jämfört med andra arbetstagare. Det
            visar siffror från Arbetsmiljöverket.
          </p>
          <p xml:id="i-MSvCm3x6NbCzwf4UKDK3M5">
            I det perspektivet är regeringens vision om ett säkrare skogsbruk
            genant kortfattat. Men med tanke på det tidigare ointresset för
            arbetsmiljöfrågor nedskärningar i anslagen till Arbetsmiljöverket,
            nedläggningen av Arbetslivsinstitutet och förlängda dispenser
            för kemikaliebehandlade plantor är bristen på idéer kanske inte
            förvånande.
          </p>
          <p xml:id="i-AoqgbkYRBoE4nu7Xd2Rycd">
            Vi menar att av en skogspolitik för framtiden måste det krävas
            mer än en tillfällig utbildningsinsats. Att Sveriges lantbruksuniversitet
            (SLU) får i uppdrag att utbilda personer i rådgivning för säkerhetsfrågor
            på gårdsnivå är en möjlig strategi, men varför bara för två år
            och varför ett fåtal?
          </p>
          <p xml:id="i-96Vhdh2Kx8uZEGpGytvuq3">
            Vi efterlyser en rejäl satsning på en trygg arbetsmiljö för alla
            som arbetar i skogen. Det samarbete för ett säkrare skogsarbete
            som nu pågår mellan skogsägareföreningar, Skogsstyrelsen, AFA,
            Arbetsmiljöverket och tillverkare av skogsutrustning måste uppmuntras.
            Vi förutsätter att regeringen i någon form återkommer med ett
            kraftfullt arbetsmiljöprogram för skogen.
          </p>
          <head xml:id="i-H8C1YGiiNA1UCZngfoCtve" type="h2">
            Biologisk mångfald
          </head>
          <p xml:id="i-NVLJitFfMTxBpxujQunRLk">
            Ett av miljöpolitikens viktigaste mål är att bevara den biologiska
            mångfalden. Arterna och deras livsmiljöer måste värnas, för att
            i slutändan ge mänskligheten en chans till överlevnad. Den utvärdering
            som Miljömålsrådet nyligen presenterade bekräftar att m iljöarbetet
            i dag går för långsamt framåt. Delmålet om en hejdad förlust fram
            till år 2010 blir svårt att uppnå.
          </p>
          <p xml:id="i-XqTPBfS11sXx11MY1Hmozm">
            Problemen med att bevara ett rikt växt- och djurliv är sedan
            länge kända. Ändå väljer den borgerliga regeringen att, i sin
            budget för 2008, skära ned på anslaget för den biologiska mångfalden.
            Detta gör man paradoxalt nog med hänvisning till just svårigheten
            att uppnå miljömålet Levande skogar. Regeringen konstaterar att
            marknadspriserna på skogsfastigheter stiger sedan en tid tillbaka
            kraftigt och att det bidrar till en försening att nå arealmålet.
            Därefter gör regeringen bedömningen att områdesskyddet kan anpassas
            till en lägre kostnadsnivå.
          </p>
          <p xml:id="i-DWiXnZP8xKNrMGD8dFUc6r">
            Regeringens politik saknar engagemang. Förlusten av biologisk
            mångfald måste hejdas. Nya modeller måste tas fram för att skydda
            skogen, modeller som tar hänsyn till att de ekologiska och sociala
            faktorerna förändras. En reservstrategi måste utvecklas som omfattar
            bevarandet av den biologiska mångfalden när klimatförändringarnas
            effekter slår igenom. Nya former för medverkan av markägarna måste
            uppmuntras, och hänsynen till den biologiska mångfalden måste
            utvecklas när tillväxten i produktionsskogen ökar.
          </p>
          <p xml:id="i-CqeJ4kz9vcbSdS2h6yPNsY">
            En framåtsyftande politisk strategi bör sammanställas och presentera
            färdiga förslag för nya och mer kostnadseffektiva åtgärder för
            att upprätthålla områdesskyddet.
          </p>
          <head xml:id="i-3oM6666huEFnU82uBDzUUg" type="h2">
            Viltförvaltningen
          </head>
          <p xml:id="i-8FJ3F2PVw1WeiQTnHNd1q3">
            Också ifråga om viltförvaltningen har Skogsstyrelsen en viktig
            uppgift. Myndigheten ska bl.a. ansvara för rådgivningen om hur
            klövviltets skadeverkningar på skogen kan minska. Regeringen säger
            sig vilja utveckla denna rådgivning om viltanpassad skogsskötsel
            och ger (ytterligare ett) utredningsuppdrag till Skogsstyrelsen.
          </p>
          <p xml:id="i-PLafSXfaWfJHaveNwns38G">
            Vi anser att frågan kräver ett större engagemang och vill att
            regeringen återkommer med ett förtydligande om möjligheten att
            anlägga viltbete på marker som inte är föremål för skogsproduktion.
            Tänkbara ställen för plantering av älgfoder (tall och videarter)
            kan vara kraftledningsgator och marker längs skogsbilvägar. Även
            en gödsling av kraftledningsgator kan tänkas kunna styra bort
            klövviltet från det aktiva skogsbruket. En översyn av älgförvaltningen
            måste göras. Vi vill betona att framtidens viltförvaltning måste
            omfatta kombinationen av en stark älgstam och ett hållbart skogsbruk.
          </p>
          <head xml:id="i-EoTBxByRQVpEW9qX3UaGU5" type="h2">
            Rennäringen
          </head>
          <p xml:id="i-Dfi1ZJY5QXCKhEr7e6AHiC">
            Vi konstaterar att rennäringens intressen inte togs upp i Skogsutredningen
            och inte heller finns beaktade i regeringens skogsproposition.
            Vi finner det bekymmersamt att förslagen om ökat uttag av biobränsle,
            ökad gödsling och översynen av gränserna för svårföryngrad skog
            skapar stor oro för framtiden hos näringens företrädare. Regeringen
            måste, för att inte framkalla ytterligare konflikter, genomföra
            eventuella förändringar i samverkan med rennäringen.
          </p>
          <head xml:id="i-2VTteu1WcoEtuCsmLNPvrq" type="h2">
            Utländska trädarter
          </head>
          <p xml:id="i-9cAzRBYA1VzxJYVBmsWDx9">
            Vi välkomnar regeringens insikt om att utländska trädarter bör
            användas med försiktighet och i begränsad omfattning och att Skogsstyrelsen
            ska få i uppdrag att se över lagstiftningen för skogsodling med
            utländska trädarter. Vi menar dock att regeringen i högre grad
            än vad propositionen anger bör fokusera på effekterna av den globala
            uppvärmningen. Vilken påverkan har t.ex. en ökning av medeltemperaturen
            i Sverige på de främmande trädarternas förmåga till självspridning?
          </p>
          <head xml:id="i-6WCUTieF9aKWLxZmdPrB1V" type="h2">
            Skogens miljöbovar
          </head>
          <p xml:id="i-GYwxYjvvmpYs7A5kH476eP">
            Nära en tredjedel av alla markägare bryter mot skogsvårdslagens
            hänsynsparagraf när de avverkar skog, detta enligt Skogsstyrelsens
            senaste beräkning från år 2006.
          </p>
          <p xml:id="i-7WAotGp46edPgPuDQEis9M">
            Vi menar att miljöbrott i skogen är oacceptabelt. En skärpning
            av skogsvårdslagen är nödvändig, liksom en ökad tillsyn. Vi vill
            att regeringen återkommer med förslag till hårdare sanktioner
            mot skogsmiljöbrott.
          </p>
          <head xml:id="i-7j1GEfYe4ghTXCh6qmesPX" type="h2">
            Kalhyggesfritt skogsbruk
          </head>
          <p xml:id="i-H3eD7mBH3DAXALNfYHtDyV">
            Skogsstyrelsens projekt med s.k. kontinuitetsskogar har visat
            på ett nytänkande inom det svenska skogsbruket. Den kalhyggesfria
            skogsskötseln kan t.ex. förbättra förutsättningarna för såväl
            biologisk mångfald som människors hälsa och rekreation. Hittills
            har dock kalhyggesfritt skogsbruk varit svårt att förena med de
            krav på återväxt som skogsvårdslagen ställer. Trakthyggesbruk
            har ansetts som det långsiktigt hållbara alternativet. Men studier
            visar att kalhyggen utarmar skogens ekosystem och ökar läckaget
            av näringsämnen till våra sjöar och vattendrag.
          </p>
          <p xml:id="i-XiM9RBn3qEPNNfrvhfpw3U">
            Vi anser att en satsning på kalhyggesfritt skogsbruk är en satsning
            för framtiden och att lagstiftningen därför måste ses över. Forskningen
            kring olika hyggesmetoder bör ges större utrymme. Mindre markägare
            bör uppmuntras med stöd och rådgivning.
          </p>
          <head xml:id="i-BUFtcbou4CYpCyJTHfu2h8" type="h2">
            Giftfritt skogsbruk
          </head>
          <p xml:id="i-LczxsXC5dyuqDiuFM3RQft">
            Den borgerliga regeringen har inte agerat för ett kemikaliefritt
            skogsbruk. Trots protester från fack och anställda har giftbehandlade
            plantor getts dispens. Vi menar att utvecklingen mot en hållbar
            kemikalieanvändning går för långsamt. Det behövs fler och tyngre
            insatser för att hindra att nya gifter sprids. En stor del av
            Kemikalieinspektionens anslag går i dag till att sanera förorenade
            områden och följa halterna av redan förbjudna ämnen i miljön.
          </p>
          <p xml:id="i-QTDm2PCD8DQCiA5g9fFksb">
            Godtagbara alternativ finns till de kemiska bekämpningsmedel
            som används i skogen. Men dessa alternativ kräver ökad kunskap
            och rådgivning, och så länge giftbehandling tillåts anses den
            metoden enklare och substitutionen kommer i andra hand. Vi vill
            verka för en skärpt tillstånds- och dispensgivning för de kemiska
            bekämpningsmedel som används i skogbruket och på plantskolor.
            Vi vill att regeringen tar giftfrågan på allvar och snarast återkommer
            med en plan för hur kemikalieanvändningen ska minska i det svenska
            skogsbruket.
          </p>
          <head xml:id="i-Y2ETs4nECU4q6JB8Pv9zef" type="h2">
            Forskningen
          </head>
          <p xml:id="i-QSzsRP2dzwv5ZWQVztMi16">
            En utvecklad skogsforskning bidrar till att stärka Sveriges internationella
            konkurrensförmåga. Kunskaper och teorier inte enbart från skogsvetenskaperna
            utan också från samhällsvetenskap, ekonomi, ekologi, sociologi
            m.m. ska sammanställas och göras tillgängliga för intressenter
            från allehanda sektorer.
          </p>
          <p xml:id="i-z3qaJcWDHVJbmUsJSKxP8">
            Många frågor kräver kunniga svar: Hur kommer de globala klimatförändringarna
            att påverka svenskt skogsbruk? Ökar risken för utbrott av skadegörare?
            Vilka miljömässiga konsekvenser ger de nya, exotiska trädslagen?
            Behöver vi nya reservatsstrategier? Vilka är skogssektorns metoder
            för att hantera konflikter mellan skilda intressegrupper?
          </p>
          <p xml:id="i-H5D4p31h5oTrmHqvRkCxbU">
            Från socialdemokratisk sida har vi sedan länge markerat att vi
            vill bryta Sveriges oljeberoende till år 2020. Vi vet att vi kan
            göra det genom en stram energieffektivisering och en energisk
            satsning på förnybara energikällor. Vi har också förklarat att
            vi vill satsa två och en halv miljard mer än regeringen på forskning
            och investeringar för att nå målet. I denna forskning och utveckling
            har skogsbrukarens omställning till energiproducent en given plats,
            liksom behovet av klimatanpassade åtgärder.
          </p>
          <head xml:id="i-5YFzJxr1ahF5ZfevDoxV9A" type="h2">
            Visioner för framtiden
          </head>
          <p xml:id="i-DYhHWj2qeo72ZCNNFXBZtL">
            Skogen är vår framtid, och vi måste vara ytterst varsamma med
            den. Den ska räcka till mycket och ge mer av allt: mer högklassigt
            virke, mer förnybar biomassa, ett utökat skydd mot klimatförändringar,
            mer naturupplevelser, mer rent vatten och ren luft, mer bärplockning
            och mer jakt. Framtidens ekosystem måste kunna motstå den ökade
            miljöbelastning som en ökad produktion och en ökad konsumtion
            innebär och samtidigt upprätthålla sina grundläggande och livsnödvändiga
            funktioner.
          </p>
          <p xml:id="i-JmqkGdjgYFF2XQszHKMLe8">
            För oss socialdemokrater är det självklart att vi ska hålla fast
            vid den höga ambitionsnivån för såväl skogsproduktion som miljömål.
            För att miljömålet Levande skogar ska nås krävs engagerade markägare
            och en kunnig regering. Många privata markägare gör i dag betydelsefulla
            insatser för skogsvården och tar ansvar långt utöver vad lagstiftningen
            kräver. Skogsägarnas egen satsning, Kraftsamling skog, har här
            haft stor betydelse i spridandet av kunskap om naturhänsynen vid
            ökad tillväxt. Från regeringens sida vill vi dock se ett större
            engagemang än det som skogspropositionen ger uttryck för.
          </p>
          <p xml:id="i-J8t3ded9uAyEYvAJGR1f6E">
            Vi uppmanar till en övergripande helhetssyn på skogen och skogsbruket.
            Avvägningen mellan gödsling, dikning och växtförädling för ökad
            tillväxt och strävan efter att nå miljömålen och bevara mångfalden
            måste värderas mer ingående. Efterfrågan på skogsråvara från träindustrin,
            pappersbruken och kommunernas biobränslepannor måste vägas av
            på ett för alla tillfredsställande sätt. Skogs- och tränäringens
            betydelse för utvecklingen av det framtida Sverige för omställningen
            till ett långsiktigt hållbart samhälle kan inte nog poängteras.
          </p>
        </div>
        <div xml:id="i-VcR1rGk1EzLEyyALtRdALp" type="signatureBlock">
          <list xml:id="i-AWMj2H7ZWrGYJARQbUHtP3">
            <item xml:id="i-WxvEhuxjMTzECQzP8yrbnB" who="i-NW2TEoH8XmW9aSn2aKJ8EA" type="signature">
              Anders Ygeman (s)
            </item>
            <item xml:id="i-EsTC7pDHJX2FNERewnSKRL" who="i-JfXS8EFEqMfBiyryszrVvW" type="signature">
              Ann-Kristine Johansson (s)
            </item>
            <item xml:id="i-4wkiUtzBQXuWSvLvUujWMA" who="i-MKm68HiDPih8eisvsh6GJg" type="signature">
              Bo Bernhardsson (s)
            </item>
            <item xml:id="i-4FWbTF4tFyDW2PYdGcm8gC" who="i-82JYkSfoXnEHz2Cm1hUTA2" type="signature">
              Aleksander Gabelic (s)
            </item>
            <item xml:id="i-2QxyKwbqnzxZMnLyNZwQ58" who="i-FrC3WwfjWAuoWu4BnbedDa" type="signature">
              Jan-Olof Larsson (s)
            </item>
            <item xml:id="i-ArLBQJoxFNpoyp58Dgbd57" who="i-RYfQPYszLPVrPs5i7M3m8Q" type="signature">
              Dan Nilsson (s)
            </item>
            <item xml:id="i-TMQ4TJPTnxvKArLJ7zkbPa" who="i-Uxe3rhosBnSZpqJX5d7gpy" type="signature">
              Carina Ohlsson (s)
            </item>
            <item xml:id="i-KQsZKBgpr9wVQwu7aGYuJY" who="i-B34sv9ytsiioT1XaQtyXUo" type="signature">
              Helén Pettersson i Umeå (s)
            </item>
          </list>
        </div>
      </div>
    </body>
  </text>
</TEI>
