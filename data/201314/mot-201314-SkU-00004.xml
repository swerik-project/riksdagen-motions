<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-SkU-00004">
  <teiHeader>
    <fileDesc>
      <titleStmt>
        <title>med anledning av prop. 2013/14:76 Förändrad trängselskatt och infrastruktursatsningar i Stockholm</title>
        <author corresp="i-FnfN9cA2cbqkM9kt541hzu i-45Ku79yUMEXGE2zwpUReMK">av Thoralf Alfsson och David Lång (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:76 Förändrad trängselskatt och infrastruktursatsningar i Stockholm</title>
          <idno type="rdwebb">H102Sk4</idno>
          <rs type="number">Sk4</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H102Sk4/text</ref>
          <ref type="dokument_url_html">http://data.riksdagen.se/dokument/H102Sk4</ref>
          <ref type="dokumentstatus_url_xml">http://data.riksdagen.se/dokumentstatus/H102Sk4</ref>
          <ref type="doc">http://data.riksdagen.se/fil/5F19C6A0-1CEB-47BD-B803-F2914DFAB4F9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FnfN9cA2cbqkM9kt541hzu</idno>
            <name>Thoralf Alfsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-PBzTXpoABj33pXigE8ZC1v"/>
        <correspContext corresp="i-PBzTXpoABj33pXigE8ZC1v">
          <ref>Proposition 2013/14:76</ref>
        </correspContext>
        <correspAction xml:id="i-NpRtofmYPbPJN4GzAeQJDJ" type="signed"/>
        <correspContext corresp="i-NpRtofmYPbPJN4GzAeQJDJ">
          <note type="signatory" corresp="i-FnfN9cA2cbqkM9kt541hzu"/>
          <note type="signatory" corresp="i-45Ku79yUMEXGE2zwpUReMK"/>
        </correspContext>
        <correspAction type="referral" xml:id="i-T1pRfHK431qiyLrZsqm7Pa">
          <date when="2014-02-26"/>
        </correspAction>
        <correspAction type="referral" xml:id="i-MQzLagT6AjC6w6UJRArTqj">
          <date when="2014-02-26"/>
        </correspAction>
        <correspAction type="dismissal" xml:id="i-QPCXTArjR2xTjc2xsmTWRb">
          <date when="2014-02-25"/>
        </correspAction>
        <correspAction type="dismissal" xml:id="i-FnV2ubyMWx8bAXGNLWgirp">
          <date when="2014-02-25"/>
        </correspAction>
        <correspAction type="submission" xml:id="i-A1fsbGPhR5ArSzW32bK6ML">
          <date when="2014-02-20"/>
        </correspAction>
        <correspAction type="transfer" xml:id="i-LU3AK74THhBxLJ7DAFZTg9">
          <date when="2014-02-19"/>
        </correspAction>
        <correspAction type="assigned" xml:id="i-SU8T52YwCWBGpwRwwFXWg8"/>
        <correspContext corresp="i-SU8T52YwCWBGpwRwwFXWg8">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-2R6z96uDz1y94dA2T91RiZ">
            Förslag till riksdagsbeslut
          </head>
          <list style="ol">
            <item xml:id="i-N1LGL1hYSEDQafGqNqyJkv">
              Riksdagen avslår propositionen i den del den avser höjning av
              befintliga trängselskatter i Stockholm.
            </item>
            <item xml:id="i-LWRoe7vcsppWbLFtsR3bod">
              Riksdagen avslår propositionen i den del den avser införande
              av trängselskatter på Essingeleden.
            </item>
            <item xml:id="i-9vsciNKT3xnfnWQzcMsJjw">
              Riksdagen tillkännager för regeringen som sin mening vad som
              anförs i motionen om att staten ska ta ett större finansieringsansvar
              för utbyggnad och utveckling av Stockholms tunnelbanenät.
            </item>
          </list>
        </div>
        <div type="motContent">
          <head type="h1" xml:id="i-2a4PmSNf2EiUrwFZx3iqQR">
            Motivering
          </head>
          <p xml:id="i-VB3E5C5Vj6cBikeKXhp1QW">
            Sverigedemokraterna är positivt inställda till alla delar av
            den tunnelbaneutbyggnad som föreslås inom ramen för Stockholmsförhandlingen.
            Det enskilt största tillväxthindret i Stockholmsregionen i nuläget
            är den bristande tillgången till bostäder. Detta medför en slags
            geografisk missmatchning i bemärkelsen att det finns företag som
            vill anställa, att det finns kompetent arbetskraft att tillgå,
            men att arbetskraften inte finns inom rimligt pendlingsavstånd
            från arbetsplatsen och/eller saknar möjlighet att flytta närmare
            arbetsplatsen. Det innebär vidare att det inte är tillräckligt
            att enbart kräva fler bostäder utan också att satsa kraftigare
            på transportinfrastruktur så att större delar av arbetskraften
            hamnar inom ett godtagbart pendlingsavstånd. Det är heller inte
            rimligt att bygga prisvärda bostäder en masse någorlunda centralt
            i Stockholm. Å ena sidan är markpriserna mycket höga, å andra
            sidan uppskattar stockholmarna de grönområden och parker som inte
            redan har exploaterats. Tillgänglighet till effektiv transportinfrastruktur
            i kranskommunerna är en förutsättning för att bygga attraktiva
            bostadsområden.
          </p>
          <p xml:id="i-WrUDEzPcRSYGUrha1uU3gW">
            Sverigedemokraterna är också positiva till att staten är medfinansiär
            i det föreslagna projektet. Stockholms intressen sammanfaller
            nämligen med rikets intressen i stort. I Stockholms län bor i
            dag drygt två miljoner människor. Stockholm står för en betydligt
            större del av hela den svenska bruttonationalprodukten än vad
            som kan förväntas givet befolkningsmängden. Bruttoregionalprodukten
            (BRP) per invånare i Stockholms län låg år 2010 på 486 000 kronor
            medan riksgenomsnittet låg på 354 000 kronor, en överrepresentationsfaktor
            motsvarande 1,37. 1 Det innebär alltså att trots att Stockholm
            utgör bara drygt en femtedel av befolkningen, så produceras nästan
            en tredjedel av alla varor och tjänster i Stockholm. I förlängningen
            innebär det att hinder mot tillväxten i Stockholm kommer att bli
            kännbara, inte bara för huvudstaden utan för hela riket. För att
            tillväxten i Stockholm inte ska hindras mer än vad som redan skett
            ser Sverigedemokraterna det som en statsangelägenhet att Stockholms
            transportinfrastruktur, med fokus på tunnelbanan, vidareutvecklas.
            Detta är kostsamma projekt och Sverigedemokraterna ser det därför
            som rimligt att staten går in med en betydande andel av finansieringen.
          </p>
          <p xml:id="i-6H4F85rWYLbH2PbUKTvGDH">
            Sverigedemokraterna är däremot starkt kritiska mot finansieringen
            så som den föreslås inom ramen för Stockholmsförhandlingen. Det
            står här klart och tydligt att de alliansfärgade förhandlingspersonerna
            HG Wessberg och Catharina Håkansson Boman som statens representanter
            har pekat med hela handen, och att de likaledes alliansfärgade
            parterna – dvs. Stockholms län samt kommunerna Stockholm, Nacka,
            Solna och Järfälla – inte förmått, vågat eller velat stå upp för
            och tillvarata sina egna intressen.
          </p>
          <p xml:id="i-YDhP5Av7dQSEud2QzgdPMU">
            Kontentan är att förhandlingarna slutade i flera för stockholmarna
            ofördelaktiga villkor:
          </p>
          <list style="ul">
            <item xml:id="i-EARyNRbe2nY4oEdxK7iFvR">
              Statens totala bidrag som medfinansiär uppgår till endast 3,825
              miljarder kronor av en total kostnad på 25,7 miljarder kronor,
              dvs. mindre än en sjundedel, medan stockholmarna själva förväntas
              betala resterande del.
            </item>
            <item xml:id="i-Xt1SBPmNrMU7u1EXkKXfm3">
              De trängselskatter som stockholmarna betalar för att åka in och
              ut ur sin egen stad kan inte tillgodoräknas som en del av Stockholms
              bidrag till finansieringen, utan räknas i stället som ett statligt
              bidrag.
            </item>
            <item xml:id="i-KhCfkrwc4sLtL9nPfVsYuq">
              Med nuvarande trängselskatter är inte hela finansieringen tillgodosedd;
              stockholmarna förväntas acceptera en chockhöjning av befintliga
              skatter med höjningar på upp till 75 procent.
            </item>
            <item xml:id="i-Fsuy2d1akL5V3TP6N5gwwK">
              Chockhöjningen är i sig inte tillräcklig, utan trängselskatter
              måste därtill införas på Essingeleden.
            </item>
            <item xml:id="i-UytPaYLrMbdVzNjF2Dc2GM">
              Trots att det är de lokala parterna som står för lejonparten
              av finansieringen, förväntas berörda kommuner bortse från och
              avstå från sitt kommunala inflytande över den egna bostadsplaneringen
              och exploateringen av kommunens mark, till förmån för statens
              förhandlingsmän vars villkor avseende bostadsbyggande skulle påverka
              berörda kommuner på ett mycket påtagligt sätt och därmed också
              torde avgöras av folkvalda kommunpolitiker hellre än av regeringen
              utsedda tjänstemän.
            </item>
          </list>
          <p xml:id="i-PuQEVK2cK1mRbibKxaTMD5">
            Sverigedemokraterna är ett pragmatiskt parti. Vi ser att Stockholm
            är i behov av förbättrad transportinfrastruktur, vi ser att detta
            är ett projekt som är för stort för att drivas på kommunal eller
            landstingskommunal nivå och vi ser att en minskad tillväxt i Stockholm
            blir smärtsamt för hela riket.
          </p>
          <p xml:id="i-CqWx8bU3VwjE4K3DqZ3k5d">
            Sverigedemokraterna vänder sig således emot samtliga dessa villkor.
            Det innebär följaktligen att vi anser
          </p>
          <list style="ul">
            <item xml:id="i-4ACdSucqRgxZb8FDpjCtXb">
              att staten bör delta med en större finansieringsandel än den
              föreslagna knappa sjundedelen
            </item>
            <item xml:id="i-7xLHNAztsQTfw7KHAHZ8oR">
              att de trängselskatter som tas ut i Stockholm bör bokföras som
              regionens medel och inte som statens
            </item>
            <item xml:id="i-HDUMvU6y6qYuinq97TjLCC">
              att befintliga trängselskatter inte ska höjas
            </item>
            <item xml:id="i-J68Wrbj6kJonAAUdHebRkL">
              att Essingeleden även framgent ska vara befriad från trängselskatter
            </item>
            <item xml:id="i-U6LXAe95B7rPsyDfRmRnWx">
              att kommunerna även framgent bör tillåtas råda över sin egen
              bostadsplanering och markexploatering.
            </item>
          </list>
          <p xml:id="i-9ie6Y9gaU6Lj76TMrf4H3z">
            Det är i synnerhet beklämmande att Essingeleden ska straffbeskattas.
            Det sätt på vilken nuvarande trängselskatt pådyvlades stockholmarna
            var demokratiskt mycket tvivelaktigt, där de partier som gick
            till val på att inte införa några trängselskatter fick majoritet,
            men ändrade sig efter valdagen och införde dem trots ingångna
            vallöften. Samtidigt påpekades mycket tydligt att detta inte skulle
            omfatta Essingeleden, och att det heller inte skulle bli aktuellt;
            åtminstone inte förrän Förbifarten stod klar, vilket väntas ske
            först 2022. Detta ligger också i linje med vad flertalet kranskommuner
            anför i sina respektive remissyttranden, däribland Danderyd, Ekerö,
            Haninge, Nykvarn, Nynäshamn, Salem, Sigtuna, Södertälje, Tyresö,
            Täby, Upplands-Bro, Vaxholm samt Österåker. Det innebär alltså
            att Alliansen gjort sig skyldiga till ett par ytterst flagranta
            löftesbrott.
          </p>
          <p xml:id="i-CkqS6GwLogyUPXZRuErnqk">
            Sverigedemokraterna ifrågasätter vidare hur regeringens förhandlingsperson
            väljer att peka med hela handen kring hur, var och hur många bostäder
            som måste byggas för att staten ska hjälpa till med att finansiera
            en tunnelbaneutbyggnad. Kommunen, eller i vart fall regionen,
            ska ha ett betydligt större inflytande över bostadsprojekt på
            hemmaplan. Det ligger i varje kommuns egenintresse att öka sin
            skattebas genom att skapa attraktiva boendemiljöer så att fler
            väljer att bosätta sig just där. Staten ska således inte tvinga
            fram nya miljonprogramsområden mot den enskilda kommunens vilja.
          </p>
          <p xml:id="i-GTZdJ3KmqHwBwM3UV2iPey">
            Det konkreta bostadsbehovet kan heller inte analyseras utan att
            ta hänsyn till invandringens volymer samt till den s.k. EBO-lagen.
            Sverigedemokraternas invandringspolitik skulle medföra en drastiskt
            minskad invandring och följaktligen minska efterfrågan på bostäder,
            samtidigt som ett avskaffande av EBO-lagen skulle underlätta situationen
            för i huvudsak storstäderna. Sverigedemokraterna motsätter sig
            också kraftigt att kommuner ska tvingas ha ett mottagande av nyanlända.
            Frågan om mottagande och att upprätta avtal med Migrationsverket
            ska ligga under kommunal jurisdiktion.
          </p>
          <p xml:id="i-GhTnzk4UokXtsXpERbaLRF">
            Det ovanstående bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-QRALSJPUUZNLG6sVFThJD2">
              Thoralf Alfsson (SD)
            </item>
            <item xml:id="i-T2kjfo16LjvZL779of4r2y">
              David Lång (SD)
            </item>
          </list>
        </div>
      </div>
    </body>
  </text>
</TEI>
