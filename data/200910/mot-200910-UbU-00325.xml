<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00325">
  <teiHeader>
    <fileDesc>
      <titleStmt>
        <title>Sex- och samlevnadsundervisning</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sex- och samlevnadsundervisning</title>
          <idno type="rdwebb">GX02Ub325</idno>
          <rs type="number">Ub325</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub325/text</ref>
          <ref type="dokument_url_html">http://data.riksdagen.se/dokument/GX02Ub325</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub325</ref>
          <ref type="doc">http://data.riksdagen.se/fil/AA72AE04-4F38-4AE1-9E2B-D7C880E2A509</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-J5kreyP1eQXLAme2kH2D8o" type="signed"/>
        <correspContext corresp="i-J5kreyP1eQXLAme2kH2D8o">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-Q5mVXYN6Q6VXDsvwXPrP8K" type="transfer">
          <date when="2009-10-02"/>
        </correspAction>
        <correspAction xml:id="i-AUd2xwRyVZLRJgrZm5tvnQ" type="submission">
          <date when="2009-10-02"/>
        </correspAction>
        <correspAction xml:id="i-SacLZZHFtdFCq8jUV7CYBE" type="numbering">
          <date when="2009-10-06"/>
        </correspAction>
        <correspAction xml:id="i-YMRZ2YULn19UcVJnCXziaM" type="assigned"/>
        <correspContext corresp="i-YMRZ2YULn19UcVJnCXziaM">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8PBcLfn51uiXeH92CTG712" type="motBody">
        <div xml:id="i-Y5UDPQX6BbQMTqGRw7caYQ" type="motProposal" subtype="förslag">
          <head xml:id="i-6CHZceDaVexxa8D34c1VHo">
            Förslag till riksdagsbeslut
          </head>
          <list xml:id="i-2osbdi1LPjhPChJRH4oyKM" style="ol">
            <item xml:id="i-Xu5vBM4dtqqLCueXPBdgNo">
              Riksdagen tillkännager för regeringen som sin mening vad som
              anförs i motionen om att göra ämnet sex och samlevnad till ett
              obligatorium i lärarutbildningarna.
            </item>
            <item xml:id="i-X7p9EwaHENHYVwteeqF94Y">
              Riksdagen tillkännager för regeringen som sin mening vad som
              anförs i motionen om möjligheten att använda barnmorskors kompetens
              i sex- och samlevnadsundervisningen.
            </item>
          </list>
        </div>
        <div xml:id="i-EV3t97Gza4QpEtgwm141Bv" type="motContent">
          <head xml:id="i-JK61eMoFpPLNyiERsbUkJJ" type="h1">
            Motivering
          </head>
          <p xml:id="i-9X3Nx51262FzQ6GaxCmFd8">
            Sex och samlevnad ses ofta som ett mindre prioriterat ämne, och
            många förringar betydelsen av ämnet. Faktum är dock att få ämnen
            är så viktiga och omfattande. Ämnet innefattar oerhört mycket
            mer än bara ett kunskapsämne; det handlar om ett förhållningssätt
            till livet. Information om kroppens funktioner, könssjukdomar
            och preventivmedel utgör en viktig del, men det handlar också
            om att prata om de psykologiska och etiska aspekterna av ett sexliv
            samt att beröra de historiska och sociala aspekterna som präglat
            och präglar synen på sexualitet.
          </p>
          <p xml:id="i-8MfbcBZRweYHr1tV7UtHXV">
            Många ungdomar uttrycker i olika undersökningar sitt missnöje
            med hur sex- och samlevnadsundervisningen fungerar. Endast 3 procent
            anser att den varit mycket bra medan hela 45 procent anser att
            den varit ganska eller mycket dålig. Många upplever att lärarna
            inte känner sig bekväma i undervisningssituationen, vilket hindrar
            diskussioner i ämnet.
          </p>
          <head xml:id="i-TFn1wqc4HiC25kafq7j8PT" type="h2">
            Obligatorisk sex- och samlevnadskurs på lärarutbildningen
          </head>
          <p xml:id="i-5sGrtvDSpoCw37xXojxSpF">
            Sex- och samlevnadsundervisningen har varit obligatorisk i den
            svenska skolan sedan 1955. Trots det har ämnet aldrig blivit ett
            obligatorium i lärarutbildningarna. Vissa högskolor och universitet
            erbjuder sex och samlevnad som valbar kurs. Av dem som ges möjligheten
            att läsa kursen är det dock långt ifrån alla som utnyttjar tillfället.
            Enligt en undersökning av RFSU har bara 6 procent av de studenter
            som genomgått lärarutbildningen någon form av utbildning i sex
            och samlevnad.
          </p>
          <p xml:id="i-9sKcjE8ddwJt3UfpcrMmTM">
            Sex- och samlevnadsundervisningen ska givetvis sträva efter att
            vara ett fördomsfritt forum, och en viktig del i detta är att
            ifrågasätta och utmana heteronormen, könsroller och fördomar.
            Detta ställer dock höga krav på den som undervisar, och dessvärre
            har långt ifrån alla lärare den kunskap som krävs. Enligt grundskolans
            kursmål ska eleverna kunna föra diskussioner om sexualitet och
            samlevnad, visa respekt för andras ståndpunkter och för olika
            samlevnadsformer. Man kan dock ifrågasätta hur eleverna ska kunna
            tillgodogöra sig denna grad av kunskap och insikt när det inte
            finns något krav på att lärarna själva besitter den.
          </p>
          <p xml:id="i-Ns4QzzwsHYegJMUHKtVtib">
            För att säkerställa alla elevers rätt till en sex- och samlevnadsundervisning
            värd namnet bör ämnet göras till ett obligatorium i lärarutbildningarna
            snarast möjligt. Alla lärare kommer inte att undervisa i sex och
            samlevnad i sin yrkesroll men alla lärare kommer att ha en nära
            kontakt med unga och fylla en mycket betydelsefull roll i de ungas
            liv. Det är därför av yttersta vikt att alla lärare har den kunskap
            och det självförtroende som krävs för att hantera ansvaret som
            det innebär att arbeta med unga.
          </p>
          <head xml:id="i-DcqBgdQ8vS9Ts2wzzRVaJL" type="h2">
            Låt barnmorskor delta i undervisningen på högstadiet
          </head>
          <p xml:id="i-RsL9kvGJdzvHzLM3BsjUFY">
            Det är lätt att tro att kunskaperna om sex och samlevnad är på
            topp i dagens informationssamhälle där sex diskuteras dagligen
            i medier. Sanningen är dock en helt annan, och de unga saknar
            ofta basala kunskaper. Att höja kompetensen genom att göra sex
            och samlevnad till ett obligatorium i lärarutbildningen är ett
            viktigt första steg. Nästa steg är att låta barnmorskor komplettera
            den undervisning som lärarna ger på högstadiet. Skolan skulle
            då kunna erbjuda en mycket hög kvalitet på sex- och samlevnadsundervisningen,
            och dessutom skulle eleverna få tillgång till en utomstående person
            att ställa känsliga frågor till. Barnmorskorna skulle på ett mycket
            effektivt sätt komplettera och förstärka det arbete som skolorna
            och ungdomsmottagningarna gör och väva de två världarna samman.
            Viktigast är att ungdomar tidigt får information på ett kontinuerligt
            återkommande sätt och att samverkan mellan skola, kommun och landsting
            ökar.
          </p>
        </div>
        <div xml:id="i-NToDLK9YQAtXH2U3cyXrY7" type="signatureBlock">
          <list xml:id="i-BBsczzinLcHB3ihfXXBTJJ">
            <item xml:id="i-9PjTt6bAp3hEWeBwFQ3TS4" who="i-BaBRFz7sgjhbuqYiz8u7vt" type="signature">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
