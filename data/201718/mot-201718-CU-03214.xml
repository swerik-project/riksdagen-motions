<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-CU-03214">
  <teiHeader>
    <fileDesc>
      <titleStmt>
        <title>Vattenrättsliga frågor</title>
        <author corresp="i-Ev13DrJjHbo85jEmQ5EPLM">av Ewa Thalén Finné m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3214 av Ewa Thalén Finné m.fl. (M)</title>
          <idno type="rdwebb">H5023214</idno>
          <rs type="number">3214</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H5023214/text</ref>
          <ref type="dokument_url_html">http://data.riksdagen.se/dokument/H5023214</ref>
          <ref type="dokumentstatus_url_xml">http://data.riksdagen.se/dokumentstatus/H5023214</ref>
          <ref type="docx">http://data.riksdagen.se/fil/2DA9E69A-AB6A-4A1E-8162-C8B7E5C33E06</ref>
          <ref type="pdf">http://data.riksdagen.se/fil/737B54D5-F4B0-4CA3-B263-BD28CE04A0DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6X8Fc68oRcYCskG3k248x5</idno>
            <name>Carl-Oskar Bohlin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-LQN2UB7ZUM3n6gNS929Hes</idno>
            <name>Thomas Finnborg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TigPaPfe7eBTgfMXr1phgo</idno>
            <name>Mats Green</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8LDEcfmJoNdnZMCPvSjiNu</idno>
            <name>Lars Beckman</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HKC3njG5A3ZDvgowmR1qtM" type="signed"/>
        <correspContext corresp="i-HKC3njG5A3ZDvgowmR1qtM">
          <note type="signatory" corresp="i-Ev13DrJjHbo85jEmQ5EPLM"/>
          <note type="signatory" corresp="i-6X8Fc68oRcYCskG3k248x5"/>
          <note type="signatory" corresp="i-LQN2UB7ZUM3n6gNS929Hes"/>
          <note type="signatory" corresp="i-TigPaPfe7eBTgfMXr1phgo"/>
          <note type="signatory" corresp="i-8LDEcfmJoNdnZMCPvSjiNu"/>
        </correspContext>
        <correspAction type="submitted" xml:id="i-8rJgS8o9nU4vRmgMhyB4pX">
          <date when="2017-10-05"/>
          <time when="11:37:16"/>
        </correspAction>
        <correspAction type="reviewed" xml:id="i-UjY6YJrE3qBtvYDaLGNBBT">
          <date when="2017-10-05"/>
          <time when="11:53:34"/>
        </correspAction>
        <correspAction type="referred" xml:id="i-HdwtG4nrcQpu7GNfoZytjb">
          <date when="2017-10-13"/>
        </correspAction>
        <correspAction type="assigned" xml:id="i-6UMdDE7zKqwNq97kJvZmuR">
          <date when="2018-10-17"/>
          <time when="15:31:56"/>
        </correspAction>
        <correspContext corresp="i-6UMdDE7zKqwNq97kJvZmuR">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-9zEaDAXG6o926TE2RgMWYR"/>
        <correspContext corresp="i-9zEaDAXG6o926TE2RgMWYR">
          <ref type="uppgift">2017/18:CU2</ref>
          <ref type="ref_dok_id">H501CU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU2</ref>
          <ref type="ref_dok_titel">Sjöfylleri</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-Kk7Rg8vgGhhNKUxj2WfEdE"/>
        <correspContext corresp="i-Kk7Rg8vgGhhNKUxj2WfEdE">
          <ref type="uppgift">2017/18:CU13</ref>
          <ref type="ref_dok_id">H501CU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU13</ref>
          <ref type="ref_dok_titel">Hushållning med mark- och vattenområden</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9S1Fe8DGmLRigKsb57gF8q"/>
        <correspContext corresp="i-9S1Fe8DGmLRigKsb57gF8q">
          <ref type="uppgift">2017/18:CU31</ref>
          <ref type="ref_dok_id">H501CU31</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">CU31</ref>
          <ref type="ref_dok_titel">Vattenmiljö och vattenkraft m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3214 av Ewa Thalén Finné m.fl. (M) Vattenrättsliga frågor</div>
      </div>
      <div type="motBody">
        <div type="motProposal" subtype="förslag">
          <head xml:id="i-LPgRaKZdJ4QBFXvrtSHWaa">
            Förslag till riksdagsbeslut
          </head>
          <list style="ol">
            <item xml:id="i-FYjF5pFmcjeV3Pigg8GoSc">
              Riksdagen ställer sig bakom det som anförs i motionen om vattentjänstlagen
              vad gäller uppdatering av verksamhetsområden, va-anslutning och
              betalning och tillkännager detta för regeringen.
            </item>
            <item xml:id="i-QQi7Et5iPF9j3o87rD3nEo">
              Riksdagen ställer sig bakom det som anförs i motionen om att
              formerna för finansiering av kommunala vattentjänster bör ses
              över och tillkännager detta för regeringen.
            </item>
            <item xml:id="i-4HtctWEargx1YuoHG1vnY7">
              Riksdagen ställer sig bakom det som anförs i motionen om en översyn
              av sjöfyllerilagen och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LvQnqbBb5T9RPszuX3daV4">
            Vattentjänstlagen
          </head>
          <p xml:id="i-F4HqtbeXSo6dHUTHDjLtrQ">
            Lagen om allmänna vattentjänster (vattentjänstlagen) trädde i
            kraft den 1 januari 2007. Innan dess gällde 1970 års va-lag. Lagen
            reglerar vattenförsörjning och avlopp övergripande med hänsyn
            till människors hälsa och miljö. Ansvaret för att ordna vattentjänster
            ligger på huvudmannen, dvs. kommunen.
          </p>
          <p xml:id="i-WAMGFazd29sVbrHCV85NU8">
            Alla fastigheter där människor bor eller vistas anses ha behov
            av en vatten- och spillvattenlösning. För dagvatten krävs en mer
            grundlig utredning där man avgör fastighetens/områdets behov.
            Det handlar då om att utreda om en fastighet eller grupp av fastigheter
            utgör ett större sammanhang. Grundprincipen, vilken bl.a. är omnämnd
            i propositionen till vattentjänstlagen, är att 20–30 närliggande
            fastigheter utgör ett större sammanhang. Ibland kan det vara färre
            beroende på närhet till andra fastigheter.
          </p>
          <p xml:id="i-EQXxs8Uv2M5HqtTdCxcKFK">
            Vid verksamhetsområde för miljöns skull kan så få fastigheter
            som 10 fastigheter, enligt praxis, utgöra ett eget större sammanhang
            där närheten till andra fastigheter inte spelar någon roll.
          </p>
          <p xml:id="i-WKavYhhRL1zkqMwnPXDaBY">
            Vattentjänstlagen är alltså en strikt lag som reglerar förhållandet
            mellan va-huvud­mannen och de fastighetsägare som ingår i ett
            verksamhetsområde. Såväl va-huvud­mannen som fastighetsägare har
            rättigheter och skyldigheter. Det är kommunfull­mäktige i kommunen
            som fastställer verksamhetsområdets gränser, och det skall tydligt
            framgå vilka fastigheter som ingår.
          </p>
          <p xml:id="i-Y4d6FHgsCq3udPTrbyDQNg">
            Vattentjänstlagen har dessvärre utvecklats till ett hinder för
            byggande på landsbygden. Praxis har blivit att grupper om relativt
            få bostadshus leder till krav på kommunalt huvudmannaskap för
            vatten och avlopp, något som leder till högre kostnader för brukarna
            än om man kan komma överens om lokala, godkända avloppslösningar.
            Detta behöver justeras.
          </p>
          <p xml:id="i-FiQJmWyeYKpYi6Xd2YznvJ">
            I och med det växande antal kemikalier som idag används i olika
            produkter behöver bland annat reningsverken utrustas med ny teknik
            som reducerar läkemedelsrester och andra svårnedbrytbara föroreningar.
            För att påbörja denna omställning krävs att kommunerna går i bräschen
            och investerar i avancerad vattenrening. Redan idag finns genom
            vattentjänstlagen möjlighet för kommunerna att avsätta delar av
            avgifterna för allmänna vattentjänster till en fond för framtida
            nyinvesteringar. Genom tydligare kravställning på kommunernas
            vattenrening kan omställningen påskyndas. Det krävs även tätare
            samarbete mellan stat och kommun för att kommunerna ska kunna
            genomföra omställningen. En möjlig väg framåt är exempelvis att
            enskilda kommuner genomför pilotprojekt för avancerad vattenrening
            i samarbete med staten.
          </p>
          <head type="h1" xml:id="i-KgUo9RLR557usDyqpU2yT5">
            Vattendirektivet
          </head>
          <p xml:id="i-8387XxLWdq7gY9aUtRzyba">
            EU:s vattendirektiv tolkas i Sverige hårt, vilket bland annat
            innebär att fördämningar måste rivas, med följd att förutsättningarna
            för verksamheter nedströms kan påverkas av förändrade nivåer i
            vattenflödet. Det medför risker för att de areella näringarna
            ska ta skada. Vi anser att beslut om vattenverksamhet i enlighet
            med vattendirektivet måste vägas mot den nytta eller skada de
            kan ha för de areella näringarna. I avvaktan på att förslagen
            i energiöverenskommelsen preciseras är det rimligt att regeringen
            utfärdar ett moratorium för processerna kopplade till vattendirektivet
            så att länsstyrelserna inte sätter igång nya eller driver vidare
            påbörjade processer.
          </p>
          <head type="h1" xml:id="i-JSHWx5e7kDxTtTgr8Jhmq7">
            Tillgången till bra dricksvatten
          </head>
          <p xml:id="i-5WpS77HQDLLDGL2Zwv7QWU">
            Dricksvatten är en förutsättning för liv. Fel och brister i försörjningssystemet
            för dricksvatten får mycket snabbt negativa följder för enskilda
            hushåll och hela orter. Föroreningar och smittämnen i dricksvattnet
            kan orsaka att orter slås ut av sjukdomar eller långsiktiga och
            allvarliga men för enskilda, såsom kroniska sjukdomstillstånd
            och cancer. Vattenbrist får också negativa konsekvenser för många
            hushåll, som blir beroende av tillförsel av vatten utifrån eller
            måste nyttja vatten av bristande kvalitet.
          </p>
          <p xml:id="i-SD1RgzFbrFvS7HLoSo3VBF">
            Alliansregeringen tillsatte 2013 Dricksvattenutredningen (SOU
            2016:32) i syfte att identifiera nuvarande och potentiella utmaningar
            för en säker dricksvattenförsörjning. Utredningen lämnar ett stort
            antal förslag och har nyligen genomgått en omfattande remissrunda.
            Moderaterna ser fram mot att ta del av regeringens kommande förslag
            för att trygga den svenska dricksvattenförsörjningen på både kort
            och lång sikt.
          </p>
          <p xml:id="i-CKNXEDTbcofjsaKkXUrF5h">
            En första fråga som bör lösas är hur den framtida finansieringen
            av vattenförsörjningen ska se ut. Till exempel kan nämnas att
            problem med bristande drift, underhåll och återinvestering i dricksvattenförsörjningssystemet
            finns. Enligt Dricksvattenutredningen läcker en fjärdedel av dricksvattnet
            ut ur de kommunala ledningsnäten. Ur det och flera andra perspektiv
            bör formerna för finansiering av kommunala vattentjänster ses
            över.
          </p>
          <p xml:id="i-3XQqcAyzV8yVFy7CvFcaU4">
            Sverige ska även i fortsättningen ha säkert vatten av god kvalitet.
            I de områden där dricksvattentäkter finns ska skyddet av täkterna
            vara anpassat till de lokala förhållandena. Ett vattenskyddsområdes
            förutsättningar och riskbild varierar av naturliga orsaker beroende
            på var i landet området är beläget och vilka närliggande verksamheter
            som finns. Vi anser därför att det bör finnas flexibilitet i utformningen
            av olika vattenskyddsområden. Regeringen bör vidta åtgärder så
            att vattenskyddsområden kan utformas på olika sätt för att bättre
            ta hänsyn till lokala förutsättningar och risker.
          </p>
          <head type="h1" xml:id="i-V4d7C6yzeFEKkFUW6L7gBn">
            Översyn av sjöfyllerilagen
          </head>
          <p xml:id="i-4EG4Kgjg5zQwMhLQG77fr1">
            Alliansregeringen införde 2010 sjöfyllerilagen, i syfte att öka
            säkerheten på sjön. Reglerna omfattar en lägsta promillehalt om
            0,2 och gäller för båtar som kan framföras i hastigheter över
            15 knop eller har ett skrov om minst 10 meter. Utfallet av lagstiftningen
            är till stor del positiv – enligt uttalanden från företrädare
            för sjöpolisen och Kustbevak­ningen har alkoholbeteendet hos ägare
            till båtar som omfattas av lagstiftningen ändrats. Färre stora
            och snabba båtar framförs alltså, enligt utsagor, av berusade
            personer. Det är i sig gott, men problem kvarstår.
          </p>
          <p xml:id="i-LzhVFp3a96MSPHrwmpTz3A">
            Å ena sidan får lagstiftningen kritik ifrån båtorganisationer,
            som anser att personer som inte utgör en fara på sjön kriminaliseras.
            Å andra sidan är antalet drunkningsolyckor i samband med användning
            av fritidsbåtar i princip konstant och i många fall finns alkohol
            inblandat i dessa.
          </p>
          <p xml:id="i-DTWRDz2tghwqQZBxZAnj5o">
            Med tanke på att sjöfyllerilagen nu har varit i kraft under sju
            år, är det lämpligt att genomföra en utvärdering av dess effekter
            samt en översyn av eventuellt behov för ändringar i lagen.
          </p>
        </div>
        <div type="motSignatures">
          <list>
            <item xml:id="i-5sK9C2MHsozUxH4seNRQ6R">
              Ewa Thalén Finné (M)
            </item>
            <item xml:id="i-Pn1Uiy9asanw8zAUZtyWXK">
              Carl-Oskar Bohlin (M)
            </item>
            <item xml:id="i-3QBzWvaGrZmiXdBaRt9G9T">
              Thomas Finnborg (M)
            </item>
            <item xml:id="i-XyEW4k9Sciwyq1KQmeV5VD">
              Mats Green (M)
            </item>
            <item xml:id="i-DWXf4Npg4pDGMYrNnfwY3M">
              Lars Beckman (M)
            </item>
          </list>
        </div>
      </div>
    </body>
  </text>
</TEI>
