<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1960--ak--00590">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__590/mot_1960__ak__590-001.pdf"/>
      <fw xml:id="i-8cwo6BAUoXgCEvvTKxGbmn">
        14 Motioner i Andra kammaren, nr 590 år 1960
      </fw>
      <div xml:id="i-GnPphzhyTLU9BHibezJ9bV" type="motHeader">
        <div xml:id="i-QbRbU1HhoRXDtQQuGMjSFG" type="motTitle"/>
        <div xml:id="i-QRyFHyJbPhptu6ubYV9qXa" type="motSubmissionInfo"/>
      </div>
      <div xml:id="i-T8Lu4B1ryKj8hT8TXL1de" type="motBody">
        <div xml:id="i-JuGwuDgYrnCHUst6zZnrcB">
          <p xml:id="i-QYs1tQnBtdywUCy68NCgUp">
            Nr 590
          </p>
          <p xml:id="i-WdN2MEzQgUyn9cVgDxhKuu">
            Av herr Elmweall m. fl., angående differentierad slaktdjursav-
            gift för svin.
          </p>
          <p xml:id="i-UUjEN2g4fGvSfb1uBdcHLG">
            Det stöd som nu lämnas fläskproduktionen från statsmakternas
            sida har främst varit avsett som ett stöd till det mindre jordbruket.
            Priset på den färdiga produkten har under långa tider varit relativt
            gynnsamt i förhål- lande till priset på fodersäd eller andra fodermedel,
            som importerats eller producerats inom landet. I dessa prisförhållanden
            har man att finna en av orsakerna till att över- skottsproduktion
            i fråga om fläsk uppstått i vårt land. Överskottet har av- lastats
            den svenska marknaden genom export. Förlusterna på exporten har
            täckts genom slaktdjursavgifter — för närvarande 25 kronor på
            gris och 20 kronor på storboskap — samt till en mindre del genom
            avgifter på importe- rat foder. I områden med fodersädsodling,
            t. ex. mälarlänen, har jordbrukarna un- der så gott som hela 1950-talet
            i allt större utsträckning tvingats över till en ökad fläskproduktion
            till följd av lågt importskydd för fodermedlen. I många områden,
            som tidigare varit underskottsområden i fråga om fläsk, har man
            sålunda i mån av tillgång till stallar kraftigt ökat sin fläskproduk-
            tion. Därjämte har på många håll — främst kring de större städerna
            med importhamnar — s.k. fläskfabriker uppstått. Dessa har kunnat
            utnyttja de statliga stödåtgärderna till att genom stordrift —
            med en årsproduktion av 1 000 upp till 3 000 grisar — uppnå skälig
            lönsamhet. Sådan produktion förutsätter givetvis stora, rationellt
            inredda djurstallar. De mindre jord- brukarna har hittills inte
            lyckats att kooperativt utnyttja stordriftens för- delar. Härtill
            har säkerligen den restriktiva kreditpolitik som förts i viss
            mån bidragit. De s.k. fläskfabrikerna är till sitt antal ingalunda
            stort. Svingårdar med en produktion av över 500 grisar per år
            uppgår till ett antal av cirka 315. Dessa producerar tillsammans
            cirka 340 000 grisar om året. Utvecklingen kan befaras komma att
            gå i denna riktning i den mån kapitaltillgångarna tillåter. Smågrisuppfödningen
            däremot är mest effektiv hos det mindre och medelstora jordbruket.
            Den torde därför säkerligen komma att ligga kvar hos dessa storleksgrupper.
            Genom att smågrisproduktionen i fortsättningen erhåller rimlig
            del av den slutliga produktens pris grundlägges en jämn och stabil
            produktion. Lämpligen kan en gräns för lägsta smågrispris fastställas.
          </p>
          <pb facs="riksdagen-motions-pdf/data/1960/mot_1960__ak__590/mot_1960__ak__590-002.pdf"/>
          <fw xml:id="i-X5vnf7CZ1mGHBGxHRxYo9y">
            Motioner i Andra kammaren, nr 590 år 1960 15
          </fw>
          <p xml:id="i-MJufdvuWgnvXX5zb45bbbR">
            En av jordbruksnämnden under 1958 verkställd utredning visar,
            att mindre än 15 procent av den inom landet saluförda fodersäden
            går till små- brukardistrikten. Huvudparten kommer på Malmöhus
            län. Detta torde ha varit utslagsgivande för att man nu gått in
            för att motverka ett onormalt fläsköverskott genom höga foderpriser.
            Men endast i ringa mån torde de nuvarande höga foderpriserna gynna
            fodersädsproducenterna. Den svåra torkan under sommaren 1959 föranledde
            inom de områden som odlar foder- säd till avsalu att skörden blev
            mindre god. På sina håll fick man missväxt. De höga fodersädspriserna
            är givetvis en möjlighet att hålla tillbaka över- skottsproduktionen
            av fläsk. Men säkerligen är det även i detta läge de större fläskproducenterna
            som längst kan upprätthålla sin produktion. Fo- dersäden torde
            vara billigast närmast importhamnarna. Den mindre fläsk- producenten
            torde i detta läge producera fläsk endast så länge han har hemmaproducerat
            foder. Enligt vår mening kan det dock inte vara riktigt, att de
            mindre fläsk- producenterna på sådant sätt skall hållas tillbaka.
            Åtgärder i syfte att stävja topproduktionen hos några få storproducenter
            torde i nuvarande läge vara ofrånkomliga. Här kan vi erinra om
            det kanadensiska DP-syste- met (Deficiency payment), som innebär
            ett särskilt prisstöd till förmån för fläskproduktionen inom jordbruket.
            Syftemålet med DP-systemet är att stödja en prisnivå i fråga om
            fläsk, motsvarande 80 procent av de senaste årens medeltal (omräknas
            år för år). Detta stöd utgår till varje jordbrukare, som har en
            årsproduktion av högst 100 svin. För att få denna betalning måste
            producenterna marknadsföra sina svin genom företag som står under
            statens inspektion och genom god- kända klassificeringsstationer.
            DP utbetalas endast till registrerade fläsk- producenter, och
            registrering begränsas till jordbrukare, exklusive kommer- siella
            organisationer. Jordbrukare som säljer alla sina svin som smågrisar
            eller halvvuxna svin påverkas inte av denna reglering och behöver
            inte registreras. Det kanadensiska DP-systemet är sålunda ett
            försök att stödja de mindre fläskproducenterna. Syftemålet är
            att produktionen i de kommersiella före- tagen skall nedbringas,
            så att fläsköverskottet försvinner. Även här i vårt land har man
            diskuterat en differentierad prissättning till fläskproducenterna.
            En sådan skulle kunna tillämpas efter olika prin- ciper. Klart
            torde emellertid vara att ett sådant system inte kan tillämpas
            utan statlig medverkan i stor utsträckning. Den nu tillämpade
            slaktdjursavgiften upptages av alla producenter. Detta kan givetvis
            motiveras ur vissa synpunkter, men mycket talar för att detta
            system i längden ej kan upprätthållas. Betydande områden, t.ex.
            Norrland och stora delar av Mellansverige, är underskottsområden
            i fråga om fläsk. Det måste då framstå som orimligt, att producenter
            i sådana om- råden skall betala slaktdjursavgifter efter samma
            grunder som producenter
          </p>
          <pb facs="riksdagen-motions-pdf/data/1960/mot_1960__ak__590/mot_1960__ak__590-003.pdf"/>
          <fw xml:id="i-SNDqLSS5opMQpD56qVvRcs">
            16 Motioner t Andra kammaren, nr 590 år 1960
          </fw>
          <p xml:id="i-X5QqZLTpgj3Nckm749LFDD">
            i överskottsområdena. En differentiering av slaktdjursavgifterna
            är enligt vår mening nödvändig om systemet skall kunna bibehållas.
            En noggrann avvägning bör i så fall ske med beaktande av de olikheter
            i produktion som föreligger mellan olika områden av landet. Med
            stöd av vad ovan anförts får vi hemställa, att riksdagen i skrivelse
            till Kungl. Maj:t måtte anhålla, att Kungl. Maj:t i samråd med
            jordbruksnämnden och Jordbrukets organisationer måtte vidtaga
            åtgärder i syfte att få till stånd en med hänsyn till produktionsstorlek
            och produktionsområden differentierad slaktdjursavgift på svin
            i enlighet med motionens syfte.
          </p>
          <p xml:id="i-4ZDdLwbz4GsxTouz3LiX9h" type="date">
            Stockholm den 27 januari 1960
          </p>
          <div xml:id="i-FLWZKptZT9C8bAYc2N5zsm" type="signatureBlock">
            <list xml:id="i-J9JueK7i13mv1f38upuifZ">
              <item xml:id="i-67YUQiyxwQVubkJDNiXiPY" who="unknown" type="signature">
                Emil Elmwall Gustaf Svensson Karl Björkänge i Vä
              </item>
            </list>
          </div>
          <p xml:id="i-G7cjhaEYoo2Tct7FydFRVS">
            Ivar Heggströms Boktryckeri AB + Stockholm 1960 600278
          </p>
        </div>
      </div>
    </body>
  </text>
</TEI>
