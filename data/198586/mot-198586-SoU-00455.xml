<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-SoU-00455">
  <teiHeader>
    <fileDesc>
      <titleStmt>
        <title>Rökförbud i offentliga lokaler m. m.</title>
        <author corresp="i-UVAgeLYUkfmr8A9VVChgiV">Kurt Ove Johansson (s) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rökförbud i offentliga lokaler m. m.</title>
          <idno type="rdwebb">G902So455</idno>
          <rs type="number">So455</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/G902So455/text</ref>
          <ref type="dokument_url_html">http://data.riksdagen.se/dokument/G902So455</ref>
          <ref type="dokumentstatus_url_xml">http://data.riksdagen.se/dokumentstatus/G902So455</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UVAgeLYUkfmr8A9VVChgiV</idno>
            <name>Kurt Ove Johansson</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GYZZ9QzcKJdUSkYx29iFJ7" type="signed"/>
        <correspContext corresp="i-GYZZ9QzcKJdUSkYx29iFJ7">
          <note type="signatory" corresp="i-UVAgeLYUkfmr8A9VVChgiV"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_so_455/mot_198586_so_455-001.pdf"/>
      <div type="motHeader" xml:id="i-SUnecf8i3pM4JVK1tt8ULn">
        <div type="motTitle" xml:id="i-AAdHhGUkUvUY2fTux6fzAf"/>
        <div type="motSubmissionInfo" xml:id="i-H9etaghNt4yReZ9JCrNPUY"/>
      </div>
      <div type="motBody" xml:id="i-G6SidX2uygR5sg2mVheJHp">
        <div xml:id="i-G4XM7YeM9PZh6LZWJA4wkH">
          <p xml:id="i-DyyPFvVPmEt1SPcXVzspP6">
            Motion till riksdagen 1985/86:S0455
          </p>
          <p xml:id="i-41UAwpjrQ8KusDCsCTNkYK">
            Kurt Ove Johansson (s) Rökförbud i offentliga lokaler m. m.
          </p>
          <p xml:id="i-G11XeDvLc5hV3ucMsiBjaz">
            Tobaken dödar miljoner människor varje år. Rökningen skördar
            mångdub- belt flera människoliv än trafiken och knark- och alkoholmissbruk
            tillsam- mans. Amerikanska uppgifter visar att tobaken dräper
            13 gånger fler människor än knarket och 8 gånger så många som
            i trafiken. Sannolikt är situationen likartad i Sverige. Trafiksäkerhet,
            knark- och alkoholmissbruk ägnas stort intresse i riksda- gen.
            De politiska partierna utarbetar program för att minska lidandet
            och dödandet på dessa områden. Vi stiftar lagar i riksdagen och
            anslår pengar till verksamhet och upplysning för att komma till
            rätta med ovan nämnda problem. Allt detta är naturligtvis både
            nödvändigt och bra. Men trots att rökningen, troligen också i
            Sverige, dräper flera människor än knark, alkohol och trafik tillsammans
            så har förvånansvärt lite gjorts för att komma åt tobakens skadeverkningar.
            Det är skrämmande att så litet gjorts för att minska tobaksmissbruket
            i Sverige. Litet tillspetsat kan man säga att våra åtgärder begränsar
            sig till bestämmelser om tobaksreklam och varningstexter på tobakspaketen.
            Orsaken till att nästan ingenting gjorts är kanske att tobaksbruket
            är urgammalt och blivit en del av ett livsmönster som accepterats
            av äldre generationer därför att man vetat för litet, kanske ingenting,
            om skadeverk- ningarna. Nu vet vi bättre. Användning av tobak
            är mycket farligt. Alla vet numera att bruket av tobak leder till
            ett snabbt beroendeförhållande. Lungcancer förutspås få en våldsam
            ökning i västvärlden fram till sekelskiftet just på grund av rökning.
            Sambandet mellan rökning och hjärt- och kärlsjukdomar tycks också
            vara säkerställda. I västvärlden spenderas miljarder kronor på
            att bota bl. a. lungcancer. Cirka 10 22 botas. Alla har inte fått,
            eller får, lungcancer genom rökning, men ändå tillräckligt många
            för att berättiga tanken på vad dessa resurser skulle ha åstadkommit
            om de kunnat läggas på bot av sjukdomar som inte vållas av bruk
            på tobak. På dessa tankar finns inga svar. Men säkert är att en
            massiv satsning på rökavvänjning skulle förändra historiens gång
            för åtskilliga tusentals människor fram till sekelskiftet. En
            sådan satsning skulle på litet längre sikt även få positiva samhällsekonomiska
            verkningar. Viljan att sluta röka finns hos nästan alla av mina
            nikotinberoende systrar och bröder. För vem vill dö kanske plågsamt
            i cancer eller för tidigt i hjärt- och kärlsjukdomar? Naturligtvis
            ingen. En del av oss kan inte sluta röka
          </p>
          <pb facs="riksdagen-motions-pdf/data/198586/mot_198586_so_455/mot_198586_so_455-002.pdf"/>
          <p xml:id="i-FyEaZL5LyYKunnVt8w3VaG">
            självmant utan måste få hjälp. Hjälp att bli fri från tobaksslaveriet
            borde anses vara en mänsklig rättighet. Problemen med tobaksrökning
            kan inte lösas, som många tycks tro, enbart med förbud eller genom
            att förvisa rökarna till vissa bord, egna kupéer eller längst
            bak i flygplanet. Mycket mera måste till. Det behövs ett samlat
            program för ett rökfritt samhälle som förutom vissa förbud också
            innehåller organiserade hjälpinsatser och plan- lagd information.
            I avvaktan på ett samlat program måste omedelbara åtgärder vidtas.
            Ett långsiktigt program mot tobaksrökning bör utgå från redan
            vunna erfarenheter om att alla inte enbart av egen kraft kan sluta
            röka utan måste få hjälp. De bästa förutsättningarna att ge denna
            hjälp och organisera densamma bör finnas hos sjuk- och företagshälsovården.
            Genom apoteken bör det vara möjligt att bistå dem som vill sluta
            röka med receptfria antirökpreparat till låg kostnad, gratis rådgivning
            och information. Våra folkrörelser, skolan och massmedierna skall
            naturligtvis också involveras i ett genomtänkt program för att
            förmå svenska folket att ställa upp på att sluta röka och genom
            information medverka till att nya grupper av människor, framför
            allt yngre, inte hemfaller åt bruk av tobak. Forskningen skall,
            enligt min mening, ges ökade resurser inom ramen för ett samlat
            program mot tobaksbruket. Det ökade stödet till forskningen på
            detta område kan lämpligen finansieras med en särskild avgift
            på tobaksva- rorna. Som tidigare anförts krävs också omedelbara
            åtgärder i form av förbud, detta framför allt för att förhindra
            att människor mot sin vilja skall utsättas förs. k. passiv rökning.
            De flesta rökare, dock långt ifrån alla, respekterar de ökade
            kraven på rökfria miljöer, vilket visar att man kan komma långt
            på frivillighetens väg. Men detta till trots finns det fog för
            att med klara rökförbud skydda icke-rökare mot rökare som saknar
            insikt och förståelse för att de utsätter andra människor för
            risker. En lagstiftning som förbjuder rökning i offentliga lokaler
            och på arbetsplatser är ingen orimlighet när människor genom passiv
            rökning löper risk att få cancer. Sådan lagstiftning finns för
            övrigt redan på olika hålla i världen. I USA är rökfria arbetsplatser
            inte ovanliga. Jätteföretaget Boeing med över 80 000 anställda
            är i stort sett fritt från tobaksrök. Flatheten mot tobaksbruket
            måste få ett slut. Det är hög tid att vi i Sverige drar konsekvenserna
            av tobaksrökningens skadeverkningar på människor. Riksdagen måste
            därför ta sitt ansvar för att ett långsiktigt program mot tobaksbruket
            utarbetas av regeringen och medverka till en lagstiftning om förbud
            mot rökning i offentliga lokaler och på arbetsplatser inomhus.
          </p>
          <p xml:id="i-GKp1KVBU8VTzXsREaq4QXu">
            Hemställan
          </p>
          <p xml:id="i-AGJXWk931cb8fYFHSLywcP">
            Mot bakgrund av det anförda hemställs att riksdagen som sin mening
            ger regeringen till känna vad som i motionen anförts angående
            förbud mot rökning i offentliga lokaler och på arbetsplatser.
          </p>
          <p xml:id="i-JeVAnij6nBiqfPiWbAzh1R" type="date">
            Stockholm den 27 januari 1986
          </p>
          <p xml:id="i-TJt7ZZS2Hufrt7YiHcpR7w">
            Kurt Ove Johansson (s)
          </p>
          <p xml:id="i-MKzREtLirFVrNMJHXJwKt8">
            Mot. 1985/86 So455
          </p>
        </div>
      </div>
    </body>
  </text>
</TEI>
