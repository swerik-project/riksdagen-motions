<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00362">
  <teiHeader>
    <fileDesc>
      <titleStmt>
        <title>Myndighetsutövning</title>
        <author corresp="i-6Yv6bDMEdGpsmCZBFnnZk4">av Björn von Sydow m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Myndighetsutövning</title>
          <idno type="rdwebb">H002K362</idno>
          <rs type="number">K362</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K362/text</ref>
          <ref type="dokument_url_html">http://data.riksdagen.se/dokument/H002K362</ref>
          <ref type="dokumentstatus_url_xml">http://data.riksdagen.se/dokumentstatus/H002K362</ref>
          <ref type="doc">http://data.riksdagen.se/fil/E5F8EFBB-8ABF-46E0-8A7E-03ED0A0B4A60</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4f2bAEUboRxqAf7W8Ybmzm</idno>
            <name>Lena Sommestad</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-3hmS3YtKuXCDu8pntcLAdc</idno>
            <name>Hans Hoff</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson i Stockaryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-6Yv6bDMEdGpsmCZBFnnZk4</idno>
            <name>Björn von Sydow</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SLMauHd9udrtkguQd9gymK</idno>
            <name>Billy Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L48awi7vZFmNpcKKvnpWvB" type="signed"/>
        <correspContext corresp="i-L48awi7vZFmNpcKKvnpWvB">
          <note type="signatory" corresp="i-YP25iT3t9zdY2dpPgshs5z"/>
          <note type="signatory" corresp="i-4f2bAEUboRxqAf7W8Ybmzm"/>
          <note type="signatory" corresp="i-9bqWLXmB7Cb3r3JUmkkLBy"/>
          <note type="signatory" corresp="i-3hmS3YtKuXCDu8pntcLAdc"/>
          <note type="signatory" corresp="i-AZLUb1tb1XBKEbcvPVdCkZ"/>
          <note type="signatory" corresp="i-6Yv6bDMEdGpsmCZBFnnZk4"/>
          <note type="signatory" corresp="i-SLMauHd9udrtkguQd9gymK"/>
        </correspContext>
        <correspAction xml:id="i-UpLtb5XCXb7oRE8HMZEYJj" type="numbering">
          <date when="2012-10-08"/>
        </correspAction>
        <correspAction xml:id="i-71aUXMkQR3iQ6Qc31UZuun" type="submission">
          <date when="2012-10-05"/>
        </correspAction>
        <correspAction xml:id="i-Bz7RNK1QnahEWc6EswQStD" type="transfer">
          <date when="2012-10-05"/>
        </correspAction>
        <correspAction xml:id="i-HN1kerRh6UKsHMPnVCuA2M" type="assigned"/>
        <correspContext corresp="i-HN1kerRh6UKsHMPnVCuA2M">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-69GvFibC6GXwxyEQV9g1fp" type="motHeader"/>
      <div xml:id="i-9bexJ79rqgivo9BH74awFb" type="motBody">
        <div xml:id="i-WwNnMuvWebAXi5wzrakmZj" type="motProposal" subtype="förslag">
          <head xml:id="i-QQZxdWyuuNJvC1yEC1jZto">
            Förslag till riksdagsbeslut
          </head>
          <p xml:id="i-BGtaY5GfsNisvrFH4DAMwR">
            Riksdagen tillkännager för regeringen som sin mening vad som
            anförs i motionen om att genomföra en översyn i syfte att förtydliga
            lagstiftningen kring i vilken omfattning beredning av myndighetsutövning
            kan lämnas från myndigheter till privata utförare utan särskilt
            lagstöd.
          </p>
        </div>
        <div xml:id="i-2iPsLMQ274LZ5u4Dt82MZg" type="motContent">
          <head xml:id="i-HNE35aEY2ZpAFhcWkgnouK" type="h1">
            Motivering
          </head>
          <p xml:id="i-8EBohnKP7Ff8n4JaBABQ8R">
            Under de senaste åren har det blivit allt vanligare att arbetsuppgifter
            som tidigare skötts i offentlig regi läggs ut på entreprenad.
            Detta har medfört en delvis ny situation på både det arbetsrättsliga
            området och det offentligrättsliga. Genom att arbetsuppgifter
            som tidigare varit helt sammanhållna i sin hantering inom en myndighet
            nu lagts ut på privata utförare skapas en situation där det ibland
            kan bli oklart om och i så fall i vilken omfattning myndighetsutövning
            följer med det uppdrag som förs över från det offentliga till
            en privat utförare. Den lagreglering som finns kring hur detta
            ska hanteras är tydlig på vissa punkter men otydlig på andra.
            En bidragande orsak till detta kan vara att när lagen skrevs var
            det mycket ovanligare att myndighetsuppgifter lades ut på privata
            utförare.
          </p>
          <p xml:id="i-CbufaUjkQzgV9Mk8ePX8cm">
            En förvaltningsuppgift kan, enligt 12 kap. 4 § regeringsformen,
            överlämnas åt kommuner. Förvaltningsuppgifter kan även överlämnas
            åt andra juridiska personer och enskilda individer. Innefattar
            uppgiften myndighetsutövning får ett överlämnande göras endast
            med stöd av lag. Så långt är allt klart. Men i förarbetena till
            lagen ges ingen entydig bild av när myndighetsutövning anses vara
            för handen. Det är ingen större tvekan om vilka beslut som kan
            anses vara myndighetsutövning. Att det vid själva beslutstillfället
            inte går att överlåta detta till enskild utan specifikt lagstöd
            är också klarlagt. Men när börjar ett ärende hos en myndighet
            bli myndighetsutövning? Det är uppenbart att all myndighetsutövning
            måste föregås av en mer eller mindre kvalificerad utredning som
            ger ett underlag till varför myndigheten nått fram till den slutsats
            man gör. Inte minst ur rättssäkerhetssynpunkt är detta viktigt
            då grunden för beslutet, motiveringen, ska anges i beslutet och
            kunna bli föremål för överklagande.
          </p>
          <p xml:id="i-6eoRK3PU9TWi7SzW2ZgQZc">
            Det är därför rimligt att anta att lagstiftningen utgått från
            att åtminstone en del av beredningsarbetet innan beslut också
            är att betrakta som myndighetsutövning. Med detta konstaterat
            blir då den naturliga följdfrågan hur stor del av förberedelsearbetet
            inför ett myndighetsbeslut som kan läggas ut på en privat utförare
            och hur mycket som måste stanna i myndigheten, givet att det specifika
            lagstödet för att lägga ut uppgifterna saknas.
          </p>
          <p xml:id="i-Ho5uQ7i2qTPFLnL6m9xefY">
            Justitieombudsmannen, vars uppgift är att granska hur myndigheterna
            sköter sina uppgifter gentemot enskilda, har granskat frågan vid
            olika tillfällen, dock utan att komma till helt entydiga svar.
          </p>
          <p xml:id="i-UTQuCPr6eg26yBLDvnexCa">
            Sålunda uttalade sig JO i ett beslut den 27 december 2000 i ett
            initiativärende med anledning av tidningsuppgifter om att flera
            arbetslöshetskassor överlämnat uppgifter som innefattar myndighetsutövning
            till fackförbund (dnr 780-2000). Arbetsmarknadsstyrelsen (AMS)
            lämnade ett remissvar i ärendet. Av remissvaret från AMS framgick,
            enligt JO:s beslut, att handläggning av ärenden om arbetslöshetsförsäkring
            i vissa fall skett inom fackförbund. Enligt remissvaret köpte
            berörda kassor dessa tjänster av respektive förbund i enlighet
            med avtal mellan dem. Av utredningen framgick, enligt beslutet,
            vidare att rätten att besluta i dessa ärenden i beslutsordningen
            delegerats från kassan till handläggare inom förbundet. Avtalen
            mellan kassor och förbund var inte tillgängliga i JO:s utredning.
            JO uttalade sig därför inte om huruvida berörda handläggare genom
            avtalen blivit att anse som en del av respektive arbetslöshetskassa.
            Med utgångspunkt från att så inte varit fallet uttalade JO, med
            en inledande erinran om dåvarande 11 kap. 6 § regeringsformen
            (nuvarande 12 kap. 4 §), bl.a. följande:
          </p>
          <p xml:id="i-QjgiaTfSGqNKS1kpFtkRAh">
            I 5 § lagen om arbetslöshetsförsäkring föreskrivs att arbetslöshetsförsäkringen
            handhas av arbetslöshetskassor. Något stöd i lag för överlämnande
            av uppgiften vidare finns inte. Beslutsfattande i ärenden rörande
            arbetslöshetsförsäkring utgör självfallet myndighetsutövning.
            Frågan är då om den handläggning av ärenden rörande arbetslöshetsförsäkring
            som föregår beslutsfattandet också innefattar myndighetsutövning.
            Något uttalande i frågan huruvida handläggningen av ett ärende
            som i sig innefattar myndighetsutövning utgör myndighetsutövning
            i alla sina led har inte gjorts vare sig i förarbeten eller i
            doktrin. Att så inte nödvändigtvis behöver vara fallet skulle
            möjligen kunna utläsas av 11 kap. 6 § regeringsformen eftersom
            det där talas om dels förvaltningsuppgifter, dels förvaltningsuppgifter
            som innefattar myndighetsutövning. Sannolikt syftar denna uppdelning
            i första hand på olika slag av ärenden och inte på delar av beredningen
            i motsats till beslut i samma ärende, men någon vägledning ges
            inte av lagstiftaren. Om det nu skulle vara så att det finns en
            möjlighet till uppdelning av handläggningen kan man fråga sig
            om t.ex. kontroll av att inlämnade handlingar är kompletta eller
            införskaffande av ytterligare handlingar eller sammanställning
            av materialet i ett ärende är hänförligt till myndighetsutövning.
            Svaret blir uppenbarligen ja om åtgärden kombineras med någon
            form av föreläggande för den enskilde att komma in med en handling
            eller annars vidta en åtgärd. Mera tveksamt skulle det kunna vara
            om den begärda insatsen bygger på ett helt frivilligt åtagande
            från den enskildes sida. Skulle emellertid passivitet från den
            enskilde i en sådan situation kunna påverka utgången av ärendet,
            talar det mesta för att det är fråga om myndighetsutövning. Ansvaret
            för att utredningen leder fram till ett användbart beslutsunderlag
            som förutsätter en sammanställning av materialet utgör också som
            jag ser det myndighetsutövning. Vägledande för tolkningen blir
            närmast om åtgärden kan ses som ett offentligrättsligt ingrepp
            i den enskildes personliga förhållanden. Någon säker gränsdragning
            mellan förvaltningsuppgifter som innefattar respektive inte innefattar
            myndighetsutövning går dessvärre inte att göra. En bedömning får
            många gånger göras i det enskilda fallet. Den handläggning som
            föregår beslutsfattandet i ärenden rörande arbetslöshetsförsäkring
            syftar i huvudsak till att få fram ett användbart beslutsunderlag
            och består i att granska ingivet material och eventuellt begära
            kompletteringar från den enskilde. Handläggarens åtgärder måste
            typiskt sett kunna påverka vilket beslut som fattas. Passivitet
            från den enskildes sida medför också konsekvenser för beslutsfattandet.
            AMS anger t.ex. i sina kommentarer till 47 § lagen om arbetslöshetsförsäkring
            att det vid begäran om komplettering samt vid kommunicering bör
            anges att beslut kommer att fattas på det material som finns om
            sökanden inte hör av sig inom utsatt tid. Med hänvisning till
            vad som sagts ovan får även handläggningen inför beslutsfattandet
            anses omfatta myndighetsutövning.
          </p>
          <p xml:id="i-Khskfbt9MKyrMdEkji71cw">
            I samband med konstitutionsutskottets granskning våren 2012 behandlades
            bland annat frågan om Skolverkets anlitande av bemanningsföretag
            för att ta fram underlag för bedömning av lärarlegitimationer.
            Bemanningsföretaget hade till uppgift att genomföra i stort sett
            hela bedömningen av legitimationsärenden rörande enskilda. Skolverket
            tog över ärendena först när det var dags för beslut. KU:s granskning
            tog sikte på regeringens ansvar i frågan. Även JO granskade ärendet
            men då med utgångspunkt från Skolverkets ansvar. Denna gång beslutade
            JO, efter att ha granskat ramavtalet mellan Skolverket och aktuellt
            bemanningsföretag, att inte vidta någon åtgärd. JO gjorde inte
            heller något uttalande med anledning av ärendet.
          </p>
          <p xml:id="i-Lgt8BeHtNkLsoMGxXb5Fq3">
            Av de både exemplen står det klart att det med nuvarande lagstiftning
            saknas tillräckligt stöd för en mer generell tolkning kring när
            ett ärendes beredning anses omfatta myndighetsutövning eller inte.
            Denna oklarhet är på många sätt besvärande inte minst ur rättssäkerhetssynpunkt.
            Den medborgare som berörs av myndighetsutövning ska alltid kunna
            känna sig trygg med att de som berett ärendet har gjort det utifrån
            ett myndighetsperspektiv med de krav på kunskap och kännedom om
            det offentligrättsliga ramverket som en myndighet förväntas ha.
          </p>
          <p xml:id="i-4Cw8EzweymoxP25sQUKzTR">
            Det finns därför anledning att se över och förtydliga lagstiftningen
            kring i vilken omfattning beredning av myndighetsutövning kan
            lämnas från myndigheter till privata utförare utan särskilt lagstöd.
          </p>
        </div>
        <div xml:id="i-BHXAqyDecs1hLxccSPVwDo" type="signatureBlock">
          <list xml:id="i-Y8FmYHFnaKiarXu3GQckJP">
            <item xml:id="i-9ArCbxbkdNBfKKSHbUEZRS" who="i-6Yv6bDMEdGpsmCZBFnnZk4" type="signature">
              Björn von Sydow (S)
            </item>
            <item xml:id="i-QbLWXCh5Rf3rLhGxB6gh8d" who="i-YP25iT3t9zdY2dpPgshs5z" type="signature">
              Phia Andersson (S)
            </item>
            <item xml:id="i-5C4jpxapNYdJhj3KPEaHfj" who="i-9bqWLXmB7Cb3r3JUmkkLBy" type="signature">
              Hans Ekström (S)
            </item>
            <item xml:id="i-6Z2vdyDVot1i4ZFv5FQm93" who="i-SLMauHd9udrtkguQd9gymK" type="signature">
              Billy Gustafsson (S)
            </item>
            <item xml:id="i-YLgz8wxurryxjtpcfL8YMX" who="i-3hmS3YtKuXCDu8pntcLAdc" type="signature">
              Hans Hoff (S)
            </item>
            <item xml:id="i-Atywv1f5LAefSyhSY4YUkU" who="unknown" type="signature">
              Helene Petersson i Stockaryd (S)
            </item>
            <item xml:id="i-4zKG1iei2bXJ5cL6Ya3y1W" who="i-4f2bAEUboRxqAf7W8Ybmzm" type="signature">
              Lena Sommestad (S)
            </item>
          </list>
        </div>
      </div>
    </body>
  </text>
</TEI>
