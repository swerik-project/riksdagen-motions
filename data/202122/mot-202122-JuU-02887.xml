<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-02887">
  <teiHeader>
    <fileDesc>
      <titleStmt>
        <title>Barnahus och barn som utsatts för sexuella övergrepp, sexuellt våld eller annat fysiskt våld</title>
        <author corresp="i-LmthhHLPxzMMpEiXSys13u">av Ulrika Karlsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2887 av Ulrika Karlsson (M)</title>
          <idno type="rdwebb">H9022887</idno>
          <rs type="number">2887</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9022887/text</ref>
          <ref type="dokument_url_html">http://data.riksdagen.se/dokument/H9022887</ref>
          <ref type="dokumentstatus_url_xml">http://data.riksdagen.se/dokumentstatus/H9022887</ref>
          <ref type="docx">http://data.riksdagen.se/fil/BE7376B7-1FAC-43D1-9FD4-268F00BB7615</ref>
          <ref type="pdf">http://data.riksdagen.se/fil/D9B96287-C7D3-4942-BB74-5A94EF05C5ED</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-R36f9WJGA2prar7kG1D25c" type="signed"/>
        <correspContext corresp="i-R36f9WJGA2prar7kG1D25c">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction type="submitted" xml:id="i-GUHShoaJMCWeoy1rCktLuT">
          <date when="2021-10-04"/>
          <time when="12:39:09"/>
        </correspAction>
        <correspAction type="reviewed" xml:id="i-DureoYskExX8YxyAwG1Mu8">
          <date when="2021-10-04"/>
          <time when="17:16:23"/>
        </correspAction>
        <correspAction type="referred" xml:id="i-XMtBPisvMX6NV6P18m5QeQ">
          <date when="2021-10-14"/>
        </correspAction>
        <correspAction type="assigned" xml:id="i-KWPPUh42Mvv7VSEK8Rn5Fk">
          <date when="2022-10-07"/>
          <time when="09:57:11"/>
        </correspAction>
        <correspContext corresp="i-KWPPUh42Mvv7VSEK8Rn5Fk">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-CK4kopFAibbtWPre3L4dia"/>
        <correspContext corresp="i-CK4kopFAibbtWPre3L4dia">
          <ref type="uppgift">2021/22:JuU26</ref>
          <ref type="ref_dok_id">H901JuU26</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU26</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:2887 av Ulrika Karlsson (M) Barnahus och barn som utsatts för sexuella övergrepp, sexuellt våld eller annat fysiskt våld</div>
      </div>
      <div type="motBody">
        <div type="motProposal" subtype="förslag">
          <head xml:id="i-SU1rJgbEYEW3Bf7r55Zmsj">
            Förslag till riksdagsbeslut
          </head>
          <list style="ol">
            <item xml:id="i-MGd2xa9KjRGbiJ8FJxsvFK">
              Riksdagen ställer sig bakom det som anförs i motionen om att
              regeringen bör se över samverkan kring barn som utsatts för sexuella
              övergrepp, sexuellt våld eller annat fysiskt våld, att samverkan
              bör starta direkt vid misstanke om brott och att samverkan bör
              sträcka sig längre så att rehabilitering av barn och stöd till
              föräldrar och familjemedlemmar organiseras i en tydlig vårdkedja
              med möjlighet att återkomma när behov uppstår efter en tid, och
              detta tillkännager riksdagen för regeringen.
            </item>
            <item xml:id="i-Pdm5qPxRKrkyT1RsQyvKeE">
              Riksdagen ställer sig bakom det som anförs i motionen om att
              regeringen bör se över resurserna för stöd och behandling av våldsutsatta
              barn i syfte att de koncentreras, samordnas och koordineras, och
              detta tillkännager riksdagen för regeringen.
            </item>
            <item xml:id="i-4NjimiaLpYpCnQpnr6qJLs">
              Riksdagen ställer sig bakom det som anförs i motionen om att
              regeringen bör se över att Barnahus blir permanent och obligatoriskt
              i varje län och region och tillkännager detta för regeringen.
            </item>
            <item xml:id="i-9c8DMzMFVXBDuxJFr39Agh">
              Riksdagen ställer sig bakom det som anförs i motionen om att
              regeringen bör se över att Barnahus stärks med det fjärde rummet
              som rör barns psykiska hälsa och rehabilitering och tillkännager
              detta för regeringen.
            </item>
            <item xml:id="i-Fy6nk7aCeKBbxm42gihGHu">
              Riksdagen ställer sig bakom det som anförs i motionen om att
              regeringen bör se över nationell samordning av verksamheten i
              Barnahus samt se över vilken myndighet som bör få uppdrag att
              samordna och följa upp verksamheten i Barnahus och tillkännager
              detta för regeringen.
            </item>
            <item xml:id="i-9AbzYBLMfBMmgJAn6StaNb">
              Riksdagen ställer sig bakom det som anförs i motionen om att
              regeringen bör se över befintlig lagstiftning för att identifiera
              vad som förhindrar gemensam statistikföring och försvårar uppföljning
              och planering av verksamheten i Barnahus, liksom det försvårar
              att följa det enskilda barnets väg genom Barnahus, och tillkännager
              detta för regeringen.
            </item>
            <item xml:id="i-YUQqjtZvAyGf5qhvuGFuYG">
              Riksdagen ställer sig bakom det som anförs i motionen om att
              regeringen bör se över vilka nödvändiga lagändringar som krävs
              för att möjliggöra för samverkande parter att dela information
              under hela utredningen, att föra gemensam statistik och en Barnahuslogg
              för varje enskilt barn på Barnahus och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-QSgmkweYvqr3RRfat5nejo">
            Motivering
          </head>
          <p xml:id="i-JXySpaNs8bLGRRZx5pWf4z">
            Vid FN:s toppmöte i september 2015 antog världens stats- och
            regeringschefer Agenda 2030 med dess 17 globala mål för hållbar
            utveckling. Ett av dessa mål (16:2) handlar om att eliminera övergrepp,
            utnyttjande, människohandel och alla former av våld eller tortyr
            mot barn. När barn som utsatts för våld och övergrepp inte får
            tillgång till den rehabili­tering de är i behov av strider det
            mot såväl svensk lagstiftning som FN:s konvention om barnets rättigheter.
            Stiftelsen Allmänna Barnhuset har kartlagt hur det ser ut i Sverige.
            Det har visat sig att hela 44 procent av alla barn i Sverige någon
            gång har utsatts för barnmisshandel och 25 procent av alla barn
            i Sverige har utsatts för sexuella övergrepp. Konsekvenserna är
            gigantiska för samhället i stort, för barnen själva, för deras
            familjer och för andra personer i deras närhet. De här barnen
            löper också en ökad risk att utsätta andra för våld och övergrepp
            senare i livet.
          </p>
          <p xml:id="i-34XZzK3w18snNiDeis72pc">
            Under tre år arbetade Stiftelsen Allmänna Barnhuset på uppdrag
            av regeringen med ett utvecklingsprojekt med syfte att ta fram
            en modell för stöd och behandling för barn som utsatts för sexuella
            övergrepp, sexuellt våld eller annat fysiskt våld. Arbetet skedde
            i nära samarbete med fem regioner i Sverige. I framtagandet av
            modellen bidrog personal inom kommun, landsting och ideella organisationer,
            liksom barn och föräldrar som generöst delade med sig av sina
            erfarenheter i intervjuer.
          </p>
          <p xml:id="i-Ndj4m9iyxF1UwAHp6a55v5">
            Bakgrunden till projektet var att barn som varit med om våld
            eller övergrepp inte alltid får det stöd och den behandling som
            de behöver och har rätt till. I stora delar av landet faller barn
            och föräldrar mellan stolarna. Ingen har egentligen överblick
            över vilka insatser som finns. Ingen har i uppdrag att hålla ihop
            allt det barnet behöver få för sin rehabilitering. Det är helt
            enkelt väldigt rörigt. Därför presenterade Stiftelsen Allmänna
            Barnhuset modellen ”Det fjärde rummet” som stöd för de kommuner
            och regioner som aktivt vill arbeta för att förbättra möjligheterna
            för att våldsutsatta barn ska få tillgång till rehabilitering
            och för att uppnå målet att eliminera våld mot barn.
          </p>
          <p xml:id="i-U3GwsdP9tBRMKtCkixYtyd">
            Effekterna av våld mot barn kan leva kvar länge om barn inte
            får tillgång till rehabilitering. Barnmisshandel är fruktansvärt
            och kan ärra barn för livet. Våld mot barn är kostsamt, för individer
            och för samhället. Många av de som arbetar med att ge barn och
            föräldrar olika typer av insatser sliter med att orientera sig,
            hitta varandra och sam­verka. Många föräldrar kämpar också med
            att hitta rätt instans för sitt barn och miss­lyckas ibland. Andra
            föräldrar förmår inte att vara de som tar initiativ till rehabilitering
            för sitt barn, på grund av egna krisreaktioner, på grund av skuld
            och skamkänslor eller på grund av svårigheter som funnits innan
            brotten avslöjades. När inte professionella har en överblick över
            var de kan få hjälp, kan de inte heller guida föräldrarna rätt.
            Myndigheternas arbete blir ineffektivt och tidskrävande utan en
            tydlig organisation för samverkan och en utsedd aktör som har
            en överblick över vilka resurser som finns i upptagningsområdet.
            När misstanke om vålds- eller sexualbrott mot barn uppstår inne­bär
            det oftast att många olika myndigheter startar utredningar och
            insatser parallellt. Barnahusmodellen är ett sätt att kompensera
            för att effekterna av brott mot barn är splittrat på flera myndigheter.
            De senaste decenniernas satsning på myndighetssam­verkan vid utredning
            av brott mot barn har gett resultat, men fokus har ofta legat
            på samverkan mellan socialtjänst, polis och åklagare vid anmälan
            och i samband med det första barnförhöret hos polisen. Det är
            hög tid att samma omsorg ägnas våldsutsatta barns chans till återhämtning
            och till god psykisk hälsa efter att våldet avslöjats. Även detta
            kräver samverkan. Samverkan behöver starta direkt när misstankar
            om brott uppstår så att barn, föräldrar och andra familjemedlemmar
            får tillgång till stöd- och behandlingsinsatser omgående och att
            negativa effekter av myndighetsingripanden motverkas. Samverkan
            behöver också sträcka sig längre än så, så att rehabiliteringen
            av barn, och stöd till föräldrar och familjemedlemmar organiseras
            i en tydlig vårdkedja med möjlighet att återkomma när behov uppstår
            efter en tid.
          </p>
          <p xml:id="i-6qzJnFA817gtLDHYPUtG8K">
            Resurserna för stöd och behandling av våldsutsatta barn behöver
            koncentreras, sam­ordnas och koordineras. Det är mest effektivt
            att bygga på den myndighetssamverkan som redan finns i Barnahus.
            Genom att utvecklas enligt modellen Det fjärde rummet har kommuner
            och landsting bättre förutsättningar för att tillsammans arbeta
            för att alla barn som utsatts för våld eller övergrepp får tillgång
            till det stöd och den behandling de har rätt till. Barnahus fjärde
            rum kan även utgöra navet för det förebyggande arbetet och ta
            ansvar för information och utbildning om våld och övergrepp mot
            barn. För att helt uppnå målet att barn ska få tillgång till den
            rehabilitering de har rätt till efter våld och övergrepp krävs
            dock större förändringar som behöver nationella lösningar.
          </p>
          <list style="ul">
            <item xml:id="i-QJTbyV3WJnbrUEWYpCQP4P">
              • Det saknas nationell styrning som slår fast att alla barn som
              misstänks vara utsatta för brott ska utredas i en barnvänlig miljö
              där berörda myndigheter samlas och samverkar under ett tak, och
              där brottsutredning, skydd, samt fysisk och psykisk hälsa beaktas.
              Alla barn i landet måste ha tillgång till ett Barnahus vid behov.
            </item>
            <item xml:id="i-Vnu6KbRyyHenH7ZSzvkR9m">
              • Det saknas en nationell samordning av verksamheten i Barnahus.
              En myndighet bör få ett sådant uppdrag. Det behövs tydligare riktlinjer
              för vilka arbetsuppgifter Barnahusen ska ha i de olika faserna.
              Målet är inte detaljstyrning utan ett likvärdigt utbud över landet
              och bättre kvalitet.
            </item>
            <item xml:id="i-RHTw4FqTmLA4CcMDPs9wGy">
              • Befintlig lagstiftning förhindrar gemensam statistikföring
              och försvårar därmed uppföljning och planering av verksamheten
              i Barnahus. Lagstiftningen gör det också svårt att följa det enskilda
              barnets väg genom Barnahus. I praktiken innebär detta att ingen
              har en helhetsbild av vilka insatser som ges till våldsutsatta
              barn i allmänhet eller för ett enskilt barn. Det krävs lagändring
              som gör det möjligt för samverkande parter att dela information
              under hela utredningen, att föra gemensam statistik och en Barnahuslogg
              för varje enskilt barn på Barnahus.
            </item>
          </list>
        </div>
        <div type="motSignatures">
          <list>
            <item xml:id="i-RKm3g2G5WYtazQNCeYJoiQ">
              Ulrika Karlsson (M)
            </item>
          </list>
        </div>
      </div>
    </body>
  </text>
</TEI>
