<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--ak--00583">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__583/mot_1945__ak__583-001.pdf"/>
      <fw xml:id="i-JS1UyKRrjLixKv78viPMTU">
        4 Motioner i Andra kammaren, nr 383.
      </fw>
      <div xml:id="i-BDifDTXFRwVAJjhp3KvcUk" type="motHeader">
        <div xml:id="i-8niDWvYoYNdtWnXgCAor2v" type="motTitle"/>
        <div xml:id="i-BaFnSg3raG7iMWz88ENPZ1" type="motSubmissionInfo"/>
      </div>
      <div xml:id="i-6egbybJWxuSkyWvZgzBrKn" type="motBody">
        <div xml:id="i-NwEiwfH6b413A2tuG9pFUG">
          <p xml:id="i-GsWGu8dXyhDnMhfZebaW6D">
            Nr 583.
          </p>
          <p xml:id="i-KcHn7LGT3Zmt8ix2YukvLj">
            Av herr Holmström m. fl., i anledning av Kungl. Maj:ts propo-
            sition, nr 264, med förslag till förordning angående ändrad lydelse
            av 1 och 2 88 förordningen den 28 september 1928 (nr 376) om särskild
            skatt å vissa lotterivinster, m. m.
          </p>
          <p xml:id="i-UQVvqSvRm3RmKa7UcssmYc">
            I proposition nr 264 om särskild skatt å vissa lotterivinster
            har Kungl. Maj:t föreslagit riksdagen bl. a., att det nu på totalisatorinsatser
            utgående avdraget skall förhöjas från 20 till 25 96 samt att den
            sålunda höjda delen av avdraget skall som en »vinstskatt» ingå
            i den allmänna budgeten och alltså icke tillföras stuteriväsendets
            fond. Kungl. Maj:t har i propositionen icke alls beaktat den särställning
            totali- satorn intager, dels ur fiskalisk synpunkt i förhållande
            till staten och dels med hänsyn till denna spelforms säregna struktur
            och från alla andra lotteri- typer helt skilda tekniska utformning.
            På grund av den form, 1923 års riksdagsbeslut om totalisatorns
            införande i Sverige fick, borde det vara uteslutet att som i propositionen
            skett ur enbart fiskalisk synpunkt föreslå, att själva totalisatorn
            skall av de mottagna spel- insatserna inleverera en förhöjd andel
            till staten, vilka medel därefter skulle kunna disponeras som
            en vanlig statsinkomst. 1923 års riksdag har nämligen som villkor
            för totalisatorns tillåtande uppställt det bestämda och generella
            villkoret, att de från totalisatorn till statsverket inlevererade
            medlen skola helt och hållet disponeras för hästavelsbefrämjande
            ändamål. Att vissa belopp av totalisatormedel ändock de facto
            vissa budgetår disponerats för andra stats- utgifter rubbar icke
            den av 1923 års riksdag fastslagna principen, ty i de fall så
            skett har det uteslutande rört sig om överskottsmedel ur stuteriväsendets
            fond, vilka de år det gäller icke disponerats för hästavelsändamål.
            Det förtjänar i detta sammanhang särskilt understrykas, att riksräkenskapsverket
            vid för- arbetena till årets statsverksproposition ifrågasatte
            ändring i denna princip, vilket emellertid avvisades av chefen
            för jordbruksdepartementet. Det i propo- sitionen föreslagna förhöjda
            avdraget från spelinsatserna skulle alltså på ett radikalt sätt
            rubba de av riksdagen fastslagna principerna för totalisatorn.
            Totalisatorn har aldrig varit avsedd att vara annat än en institution
            i tjänst hos och till fromma för landets hästavel och stuteriväsende,
            och då departe- mentschefen i sitt yttrande till statsrådsprotokollet
            tydligt uttalat, att syftet med propositionen icke är att tillföra
            staten ytterligare skatteintäkter, borde så mycket mindre skäl
            föreligga att rycka undan hela den grund på vilken
          </p>
          <pb facs="riksdagen-motions-pdf/data/1945/mot_1945__ak__583/mot_1945__ak__583-002.pdf"/>
          <fw xml:id="i-DwVbYC6VRugHNtYKUyxw6D">
            Motioner i Andra kammaren, nr 583. 5
          </fw>
          <p xml:id="i-D7D4pttAMj1E7XxrhX1Gmd">
            totalisatorinstitutionen vilar. Statens hästavelsvårdande arbete
            torde under efterkrigstiden med dess hjälpbehov till grannländerna
            och övriga härjade om- råden bli ställt inför så maktpåliggande
            uppgifter, att ett rubbande av 1923 års riksdagsbeslut nu borde
            vara principiellt ännu mera betänkligt än någonsin. Ehuru propositionen
            i vad den rör totalisatorn redan av ovan framhållna principiella
            skäl icke borde kunna av riksdagen bifallas, tala emellertid även
            andra omständigheter lika starkt för ett avslag. Departementschefen
            utgår från att totalisatorn i stort sett är jämförbar med övriga
            inom landet förekommande lotteriformer. Redan 1924 års skatteberedning
            har emellertid påvisat att så icke är förhållandet, och de synpunkter
            skatteberedningen i detta sammanhang framhållit äga i dag samma
            giltighet, ehuru de icke alls synas ha beaktats vid propositionens
            utformande. Vad departementschefen i första hand förbisett är
            att totalisatorspelarna genom det nuvarande 20 96-iga avdraget
            redan äro föremål för en beskattning, som i realiteten är mångdubbelt
            hårdare än i någon annan lotteri- eller spel- form. I ett lotteri
            gör allmänheten sina insatser en gång till varje dragning, vilken
            äger rum med i regel en månads mellanrum eller vid tippning en
            gång per vecka. Vid en hästsporttävling däremot består varje tävlingsdag
            av i regel minst åtta löpningar. Den spelande delen av publiken
            på en hästsportsbana torde göra sina insatser i dagens samtliga
            lopp, vilket betyder att en spelare får vidkännas 20 96 avdrag
            på sina insatser åtta gånger under en och samma dag. Att detta
            är en ytterst hård beskattning — i realiteten betydligt hårdare
            än i något annat lotteri — torde icke kunna bestridas, och den
            största varsamhet borde därför ligga i statsmakternas eget intresse
            beträffande en spelform som redan är föremål för så avsevärda
            avdrag. Det i Sverige tillämpade avdraget på 20 I ligger bland
            de högsta i Europa och torde utgöra vad som rimligen kan uttagas
            utan risk för bakslag. IT Danmark har man på senare år höjt av-
            draget över 20 9 och detta har uppenbarligen blivit för mycket
            för publiken, som i skrämmande stor omfattning vänt sig till illegala
            bookmakers med sina insatser. Det är också ett egendomligt sammanträffande,
            att endast några vec- kor efter det riksdagen beslutat en straffskärpning
            för att om möjligt stävja ett efter kriget befarat bookmakeri,
            kommer föreliggande proposition med förslag om en så kraftig höjning
            av avdraget från spelarnas insatser, att just detta förslag måste
            innebära ett ytterst kraftigt incitament till illegal vad- hållning.
            Att denna fara — speciellt i tider med nedåtgående konjunkturer
            — icke är någon lös konstruktion står klart för varje i hithörande
            frågor ini- tierad, och denna synpunkt är förtjänt av den största
            uppmärksamhet. I nära sammanhang härmed står det förhållandet,
            att den i propositionen föreslagna »skatten» icke i första hand
            träffar vinnarna på totalisatorn utan däremot utan urskillning
            drabbar alla som göra insatser, bland vilka de för- lorande utgöra
            den stora majoriteten. Detta är naturligtvis — som också 1924
          </p>
          <pb facs="riksdagen-motions-pdf/data/1945/mot_1945__ak__583/mot_1945__ak__583-003.pdf"/>
          <fw xml:id="i-M8ChRr48zkuqYWm5jzrNmu">
            6 Motioner i Andra kammaren, nr 583.
          </fw>
          <p xml:id="i-PRNMesUFaH2eHH2EfPT4aG">
            års' skatteberedning framhåller — ett ytterst otillfredsställande
            förhållande som måste komma att stå i strid med den allmänna rättsuppfattningen.
            Att i dessa tider av hårdaste beskattning pålägga den hästsportsintresserade
            all- mänheten en sådan pålaga som alldeles blint träffar spelarna,
            måste komma att medföra en reaktion, som erfarenhetsmässigt kommer
            att kraftigt gynna den illegala vadhållningen. Att just totalisatorn,
            som på grund av varje »drag- ningsdags» sönderfallande i åtta
            var för sig redan högt beskattade enheter, skall drabbas av en
            »vinstskatt»&gt; på alla insatser i motsats till alla andra lot-
            terier måste innebära en direkt orimlighet, vilken dessutom kommer
            att mot- verka sitt eget syfte och medföra vådliga konsekvenser
            för hela totalisator- institutionen. En jämförelse med exempelvis
            penninglotteriet bör i detta sammanhang vara av betydande intresse.
            Av detta lotteris nuvarande omslutning kr. 9 000 000 utgår kr.
            5 940 000 i vinster. Av dessa äro emellertid kr. 1265 000 på 25
            kr. och följaktligen skattefria. Av det återstående vinstbeloppet,
            kr. 4 675 000, uppbäras 20 96 eller kr. 935 000 i skatt. Skulle
            däremot det nuvarande avdraget som verkställes i totalisatorn
            tillämpas på penninglotteriet, komme detta att innebära att spelarna
            som kollektiv enhet finge avstå kr. 1 800 000 varje dragning,
            eller nära dubbelt så mycket som nu är fallet. Och om det i propositionen
            föreslagna förhöjda avdraget för totalisatorn på samma sätt till-
            lämpades på penninglotteriet, skulle detta komma att uppgå till
            kr. 2250 000 per dragning. Att ett sådant avdrag skulle vara orimligt
            högt och motverka sitt eget syfte torde vara ganska klart. Men
            det är då att märka, att ett dylikt avdrag i penninglotteriet
            skulle drabba spelarna allenast en gång per månad, medan det på
            en hästsportsbana träffar den spelande allmänheten i regel minst
            åtta gånger på en och samma tävlingsdag. En annan synpunkt bör
            i detta sammanhang understrykas. I alla lotterier gäller att spelaren
            icke behöver erlägga någon skatt för att bli i tillfälle att inköpa
            själva lottsedeln eller avlämna sin tippningskupong. Men beträffande
            totalisatorn föreligger även här en skiljaktighet till spelarens
            nackdel. För att få tillträde till tävlingsbanan, där totalisatorn
            är belägen, måste entré- biljett lösas, och på denna får vederbörande
            erlägga nöjesskatt, som ju nu- mera delvis är statlig. Staten
            uttager alltså av totalisatorspelaren en skatt för att han överhuvud
            skall bli i tillfälle att göra sina insatser, något som saknar
            motsvarighet inom allt annat spel. Även detta förhållande medverkar
            till, att totalisatorspelarna redan nu äro avsevärt högre beskattade
            än deltagare i andra lotterier. Tendensen i propositionen att
            sätta totalisatorn i betydligt sämre och hår- dare beskattad klass
            än varje annan existerande form av lotteri, framstår emellertid
            allra tydligast, om man analyserar vinstbeloppens fördelning vid
            totalisatorspelet. I intet lotteri eller i tippningen beskattas
            eller ifrågasättes heller i propositionen beskattning av vinster
            på högst 25 kr., och i varulotte-
          </p>
          <pb facs="riksdagen-motions-pdf/data/1945/mot_1945__ak__583/mot_1945__ak__583-004.pdf"/>
          <fw xml:id="i-4iTwLjMYY3zDmGaN41y3wd">
            Motioner i Andra kammaren, nr 583. 7
          </fw>
          <p xml:id="i-JtRtuMPVMyrz4xg3CrWN5C">
            rierna är denna skattefria gräns dragen vid 100 kr. En ingående
            utredning vid alla landets hästsportsbanor rörande vinstbeloppens
            fördelning har i detta hänseende givit ett mycket intressant resultat.
            Genom tidningarnas rubriker om de höga totalisatoromsättningarna
            samt genom att enstaka höga odds sticka i ögonen och uppmärksammas,
            kan man lätt få den uppfattningen, att de vid totalisatorn utbetalade
            vinstbeloppen äro särskilt höga. Den verkställda utred- ningen
            har emellertid helt och hållet jävat denna uppfattning. Av utrednin-
            gen framgår nämligen att under hela år 1944 på landets samtliga
            trav- och galoppbanor inlöstes sammanlagt 1 717 286 vinstkvitton.
            Av dessa vinster voro icke mindre än 1535 636 st. eller 89,42
            Jo på högst 25 kr. Dessa siffror visa Ju alldeles tydligt, att
            därest det icke är meningen att behandla totalisator- spelarna
            på ett helt annat sätt än övriga spelare, så bör propositionens
            förslag i vad det rör totalisatorn icke genomföras. Departementschefen
            motiverar sitt förslag om det höjda avdraget med att detta avser
            att tillskapa en ny form för uttagande av den skatt som redan
            nu författningsenligt skall utgå för totalisatorvinster. Men när
            det nu visar sig att 90 Jo av vinsterna icke äro beskattningsbara
            enligt normer vari ingen ändring föreslagits, borde väl ändock
            detta argument sakna bärkraft. Något skäl att behandla totalisatorn
            hårdare än exempelvis varulotterier lärer icke kunna förebringas.
            För dessa är den skattefria gränsen satt vid 100 kr. Skulle denna
            tillämpas på totalisatorn visar det sig emellertid att endast
            något mer än 1 Jo av vinsterna bleve skattepliktiga, och enbart
            praktiska synpunkter borde då tala för att förslaget får falla.
            Att dessa synpunkter icke varit främ- mande för departementschefen,
            som själv erkänner olägenheten av att den föreslagna anordningen
            skulle träffa spelarna blint och utan urskillning, är tydligt
            och understrykes än mera därav, att han alternativt förutsätter
            att förhöjningen av avdraget icke skall vinna riksdagens bifall.
            Härtill kommer — som 1924 års skatteberedning riktigt framhållit
            — att, på grund av de upp- repade avdragen från insatserna och
            andra omständigheter, någon nettovinst ytterst sällan uppstår
            för en totalisatorspelare. Det kan f. ö. nämnas, att en av säkerhetspolisen
            verkställd grundlig utredning av hithörande förhållanden i samband
            med det bekanta åtalet mot italienaren Senise till fullo bekräftar
            denna uppfattning. Av över förslaget hörda myndigheter och institutioner
            har endast en, näm- ligen statskontoret, tillstyrkt den nu ifrågasatta
            ändringen för totalisatorns vidkommande. Den statliga myndighet,
            som har den utan jämförelse bästa överblicken över hithörande
            förhållanden, lantbruksstyrelsen, har på det be- stämdaste avstyrkt
            den ifrågasatta höjningen av totalisatoravdraget. Lant- bruksstyrelsens
            motivering för detta avstyrkande torde vara förtjänt av all- varligt
            beaktande. Alldeles särskilt bör uppmärksammas den farhåga lant-
            bruksstyrelsen uttalar för att ett bifall till förslaget icke
            blott skulle komma omsättningarna att sjunka utan även medverka
            till att vadhållningen på tota-
          </p>
          <pb facs="riksdagen-motions-pdf/data/1945/mot_1945__ak__583/mot_1945__ak__583-005.pdf"/>
          <p xml:id="i-BiwVnLysxepCof4tuyMRKQ">
            8
          </p>
          <fw xml:id="i-5CFYh56cq3NdJLmdSKKzSX">
            Motioner i Andra kammaren, nr 583.
          </fw>
          <p xml:id="i-R6QT17Z6WtzkyRXnpn4ipF">
            lisatorn alltmer komme att glida över på hasardspelets plan,
            en utveckling som det sannerligen icke bör ligga i statsmakternas
            intresse att främja. Med stöd av vad sålunda anförts hemställes,
          </p>
          <p xml:id="i-2zGGRhA6X1udVCenjEmiWX">
            att propositionen nr 264 i vad den avser ändring av det nu på
            totalisatorinsatser utgående avdraget måtte av riksdagen
          </p>
          <p xml:id="i-EhamfPaWwFQrgeFzMNNJL3">
            avslås.
          </p>
          <p xml:id="i-2KS8hb9BtdVwn8zq73S8dN" type="date">
            Stockholm den 27 april 1945.
          </p>
          <p xml:id="i-Ws7JBTGdrUmmz4esvgXw88">
            Nils Holmström.
          </p>
          <p xml:id="i-AFAdEAvJLjT2zB4cHprr3o">
            I. Pettersson i Rosta.
          </p>
          <p xml:id="i-7dCZwd939EQnwuCKnxqXnK">
            J. Onsjö.
          </p>
          <p xml:id="i-JhAghdy2fV4UPVfkZEzSvU">
            E. Birke.
          </p>
          <p xml:id="i-SgyyqY6wtX2VeWysY4yGKj">
            Gust. Nilsson i Göingegården.
          </p>
          <p xml:id="i-8xJ1MBH1afHzixhAg4Dqh5">
            Hjalmar Nilson i Spånstad.
          </p>
          <p xml:id="i-F4ng475nwsKJQzSKLU5jfH">
            Uddo R. Jacobson. Aron Gustafsson i Lekåsa.
          </p>
          <p xml:id="i-Ltc4YX6x2x3L6A1LDBLnyY">
            E. Pettersson i Ersbacken.
          </p>
          <p xml:id="i-B3EDnDCkwvSpWcLaDQUwii">
            Hjalmar Svensson i Grönvik.
          </p>
          <p xml:id="i-7uky2vZzE93qwCHD6XLgPo">
            Äke Wiberg.
          </p>
          <p xml:id="i-GAutoKw23UoQWtP87s9ako">
            Brynolf Stattin.
          </p>
          <p xml:id="i-K4XZsG1aqifY3qeVcs1WTX">
            Nils A. Larsson
          </p>
          <p xml:id="i-EoSMDeak8ZR4wtreThXAJm">
            i Östersund.
          </p>
          <p xml:id="i-Tvpd8pVB4ws9j292VFnUYk">
            E. Thorell. Gösta Liedberg. Stig Janson
          </p>
          <p xml:id="i-MyAZFh8DCvHz67vqxgsDwJ">
            i Frändesta.
          </p>
          <p xml:id="i-8YZPc58rqLHKQo8dMv5cpZ">
            Anders Pettersson i Dahl.
          </p>
          <p xml:id="i-S3uQSSfvZXDVZpv5Lt7i65">
            Andr. Andersson
          </p>
          <p xml:id="i-T6NZmwrLFhD4EMWKHPBunp">
            i Gisselås.
          </p>
        </div>
      </div>
    </body>
  </text>
</TEI>
