<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00869">
  <teiHeader>
    <fileDesc>
      <titleStmt>
        <title>om formerna för finansiering av statens utgifter</title>
        <author>av Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om formerna för finansiering av statens utgifter</title>
          <idno type="rdwebb">G402869</idno>
          <rs type="number">869</rs>
          <ref type="dokument_url_text">http://data.riksdagen.se/dokument/G402869/text</ref>
          <ref type="dokument_url_html">http://data.riksdagen.se/dokument/G402869</ref>
          <ref type="dokumentstatus_url_xml">http://data.riksdagen.se/dokumentstatus/G402869</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>G. BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FSAtuXi3wqsyMpRY6SUSCs" type="signed"/>
        <correspContext corresp="i-FSAtuXi3wqsyMpRY6SUSCs">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__869/mot_198081__869-001.pdf"/>
      <fw xml:id="i-LeSnK7Bb7Q8y5KWgiEU5vU">
        Motion 1980/81:869
      </fw>
      <div xml:id="i-MwUKP7nzELZSHdtLtD5BjZ" type="motHeader">
        <div xml:id="i-UT273wfWHPXyLdDCL3k125" type="motTitle"/>
        <div xml:id="i-WkcEHvvt9BaJga9ZpLvVhF" type="motSubmissionInfo"/>
      </div>
      <div xml:id="i-14Jwf6pzEV8jmfBMRPjewG" type="motBody">
        <div xml:id="i-TuNhkcpxULtAzSjGfJw4ne">
          <p xml:id="i-ET7eKsjPMrjs2GxkCBZ3qZ">
            av Gunnar Biörck i Värmdö om formerna för finansiering av statens
            utgifter
          </p>
          <p xml:id="i-FF2aq2ZTjv3Fhuh4JyMWb1">
            På några få år har utvecklingen utanför och inom vårt land lett
            till en ekonomisk kris, som trots insatta motåtgärder likväl endast
            fördjupats. Skatterna och de sociala avgifterna har nått en höjd,
            där flertalet ekonomer och politiker tvekar om möjligheten att
            genom ytterligare höjningar kunna förstärka det allmännas intäktssida,
            medan samtidigt automatiska utgiftsök- ningar till följd av tidigare
            beslut och åtaganden har lett till allt våldsammare underskott
            i statsbudgeten. För att klara dessa och för att få medel till
            en import, som överstiger värdet av vår export, har stora och
            för framtiden betungande lån måst upptagas såväl inom som utom
            landet. En sådan situation har inte i nutidshistorisk tid förekommit
            i vårt land. Den frågan inställer sig därför, vilka regler som
            formellt och reellt styr statsmakternas handlande i en sådan situation.
            Statens upplåning verkställs av riksgäldskontoret, som lyder under
            riksdagen. Reglementet för riksgäldskontoret (RFS 1979:11) anger
            i 39 $ att ”i händelse statsverkets inkomster skulle visa sig
            otillräckliga för bestridande av dess utgifter, åligger det riksgäldskontoret
            att tillhandahålla riksrevisions- verket erforderliga belopp;
            dock med skyldighet för riksrevisionsverket att, så snart statsverkets
            tillgångar det medgiva, återgälda vad riksgäldskontoret sålunda
            förskjutit”. 23 $ i samma lag anger vidare, att ”riksgäldskontoret
            bemyndigas att för svenska statens räkning upptaga lån för nedan
            angivna ändamål: för utbetalning av medel, som anvisats i kapitalbudgeten;
            för tillhanda- hållande av krediter, vilka statliga myndigheter
            på grund av riksdagens beslut äga tillgodonjuta i riksgäldskontoret;
            för kassaförstärkning åt statsverket, då sådan påkallas för finansiering
            av driftbudgeten eller eljest av utgifter som grundar sig på riksdagens
            beslut; samt för amortering och konvertering av statslån”. Det
            är således uppenbart att riksgäldskontoret är skyldigt att lånevägen
            förse statskassan med de medel, som erfordras för att debet och
            kredit skall mötas i statsbudgeten. Över sina utgiftsbeslut är
            riksdagen suverän: ”Riksdagen stiftar lag, beslutar om skatt till
            staten och bestämmer hur statens medel skall användas.” (Regeringsformen
            1 kap. 4 $.) Ordningsföljden är intressant: Skatteuttaget kommer
            innehållsmässigt före användningen. Rimligtvis är det tänkt att
            ”användningen” skall rymmas inom ramen för skatteuttaget. Detta
            gäller inte längre. Om kommunerna heter det i regeringsformens
            1 kap. 7 $: ”Kommunerna får taga ut skatt för skötseln av sina
            uppgifter.” Detta förhållande är i
          </p>
          <p xml:id="i-ArFHtDQwvQrJg6yAcpocoh">
            1 Riksdagen 1980/81. 3 saml. Nr 869-874
          </p>
          <p xml:id="i-Lnwp9qFTPyceeKJBUm5HP9">
            Mot. 1980/81 869-874
          </p>
          <pb facs="riksdagen-motions-pdf/data/198081/mot_198081__869/mot_198081__869-002.pdf"/>
          <fw xml:id="i-3uiGrb2THuCmKfqqY1sBCu">
            Mot. 1980/81:869 2
          </fw>
          <p xml:id="i-CZ7Do5mrzxXi2SUck1jxpC">
            kommunallagens 2 $ något förstärkt genom uttrycket ”vårda sina
            egna angelägenheter”. I åtskilliga fall varje år överklagas kommunala
            beslut till regeringsrätten, emedan man anser att beslutet går
            utöver vad som rimligen kan anses vara kommunens egna angelägenheter,
            dvs. till gagn för kommunens egna medborgare eller institutioner.
            Någon motsvarande begränsning av vad statens medel får användas
            till finns inte i våra grundlagar. Vad händer då, om beslutade
            skatter och övriga statsinkomster inte förslår till bestridande
            av riksdagens beslut om vad statens medel skall användas till,
            och riksgäldskontoret inte längre förmår låna upp tillräckligt
            mycket pengar inom och utom landet? Sedan de flesta stater på
            nationalekonomernas råd avskaffat guldmyntfo- ten och upphävt
            kraven på balansering av sina budgetar samt finansvärlden översvämmats
            av fritt flytande eurodollars och petrodollars har också den internationella
            lånemarknaden blivit alltmer äventyrlig. Regeringsformens 9 kap.
            13 $ stadgar att ”endast riksbanken har rätt att utgiva sedlar”.
            Någon föreskrift om begränsning av sedelutgivningsrätten förefinnes
            inte. Riksbanken, som också lyder under riksdagen, kan alltså
            trycka flera sedlar. Detta ökar dock i och för sig inte statens
            reella finansiella resurser. Skatter belastar den generation som
            f. n. åtnjuter skattepliktiga inkomster. Lån belastar, desto mera
            ju längre tid lånet löper över, huvudsakligen kommande generationer.
            En tid trodde man på obruten ekonomisk tillväxt. Denna tro har
            nu börjat ifrågasättas. Det är inte säkert att kommande generationers
            inkomster, eller landets bruttonationalprodukt, kommer att stiga
            i förhållande till den tid som varit. Den moraliska rätten att
            under sådana förhållanden belasta framtida generationers medborgare
            med betalningsansvar för förmåner, som den nuvarande generationen
            beviljar sig, kan därför också ifrågasättas. I dagens debatt ställs
            ofta också frågan om det finns garantier för att de s. k. AP-fonderna
            kommer att kunna fullgöra sina uppgifter. Oklarheten härom ter
            sig oroande. Även detta aktualiserar frågan om vilka av statens
            utgifter som är av den arten att de bör bekostas genom avgifter,
            av skattemedel eller genom upplåning. Ett sådant resonemang leder
            i sin tur till frågan om en utgiftsprioritering inom vardera av
            dessa grupper. Det kan hända att angelägenheten av vissa åtgärder,
            som är av den arten att de bör lånefinansieras, i ett sådant perspektiv
            kan bedömas som så tveksam att man hellre bör avstå från dem.
            Det brukar sägas att riksdagen i allmänhet inte specialdestinerar
            anslag från en inkomstpost till en viss utgiftspost och att därför
            ett resonemang som det ovan förda inte är tillämpligt. Å andra
            sidan är ju den nuvarande statsfinansiella situationen så pass
            avvikande från vad som tidigare tillhört det normala att en diskussion
            även av principer kan ha en plats. I den offentliga debatten har
            också synpunkter framförts på behovet av grundlags-
          </p>
          <pb facs="riksdagen-motions-pdf/data/198081/mot_198081__869/mot_198081__869-003.pdf"/>
          <fw xml:id="i-HxkjgmGTiFgc9SXuP7Bd8X">
            Mot. 1980/81:869 3
          </fw>
          <p xml:id="i-6HSahvGVtdCJ2CNVd4B2Hk">
            föreskrifter, som skulle begränsa riksdagens möjligheter att
            besluta om vissa slag av statsutgifter, när täckning för dessa
            på normala vägar saknas, och rikets ekonomiska stabilitet är i
            fara. En viss analogi med den begränsning, som anges i kommunallagens
            2 $, skulle också kunna tänkas. Frågan om begränsningar i sedelutgivningsrätten
            kan också diskuteras. Det är därför kanske inte helt ur vägen
            att underkasta den problematik, som berörts i denna motion, en
            närmare granskning. Med hänvisning härtill hemställs att riksdagen
            vid behandlingen av årets finansplan beaktar vad i motionen anförts
            om formerna för finansiering av statens utgifter.
          </p>
          <p xml:id="i-BRt9AN7XR32z4hpBAxgKQj" type="date">
            Stockholm den 23 januari 1981
          </p>
          <p xml:id="i-PG24mxpHzxuBrmxHMHAZxW" type="signatureBlock">
            G. BIÖRCK (m) i Värmdö
          </p>
        </div>
      </div>
    </body>
  </text>
</TEI>
