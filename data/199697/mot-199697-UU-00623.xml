<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-UU-00623">
  <teiHeader>
    <fileDesc>
      <titleStmt>
        <title>Demokrati som mål för svensk utrikespolitik</title>
        <author corresp="i-SohYLAuWsbMU8CyYucDha1 i-SohYLAuWsbMU8CyYucDha1">av Håkan Holmberg m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Demokrati som mål för svensk utrikespolitik</title>
          <idno type="rdwebb">GK02U623</idno>
          <rs type="number">U623</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GK02U623/text</ref>
          <ref type="dokument_url_html">http://data.riksdagen.se/dokument/GK02U623</ref>
          <ref type="dokumentstatus_url_xml">http://data.riksdagen.se/dokumentstatus/GK02U623</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-SohYLAuWsbMU8CyYucDha1</idno>
            <name>Håkan Holmberg </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-T576BDaw5pvVYLHtf4Pt4X</idno>
            <name>Lennart Rohdin </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NgCTKqp2fs7ZtdGdg2MLiL</idno>
            <name>Karl-Göran Biörsmark </name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W2Luc4V73zjUfPiBBRhy7m" type="signed"/>
        <correspContext corresp="i-W2Luc4V73zjUfPiBBRhy7m">
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-NgCTKqp2fs7ZtdGdg2MLiL"/>
          <note type="signatory" corresp="i-T576BDaw5pvVYLHtf4Pt4X"/>
          <note type="signatory" corresp="i-SohYLAuWsbMU8CyYucDha1"/>
          <note type="signatory" corresp="i-T576BDaw5pvVYLHtf4Pt4X"/>
          <note type="signatory" corresp="i-NgCTKqp2fs7ZtdGdg2MLiL"/>
        </correspContext>
        <correspAction type="referral" xml:id="i-DwaGieeWz5GZiLCZmwU7EA">
          <date when="1996-10-11"/>
        </correspAction>
        <correspAction type="dismissal" xml:id="i-WbEkBqMmjEa9A1qngi8PQK">
          <date when="1996-10-11"/>
        </correspAction>
        <correspAction type="submission" xml:id="i-TKv5LGn2NziXQp6REf833z">
          <date when="1996-10-07"/>
        </correspAction>
        <correspAction type="referral" xml:id="i-7rrdEnt8GRMNhqp53uW6gK">
          <date when="1996-10-11"/>
        </correspAction>
        <correspAction type="dismissal" xml:id="i-EatJXmdqU3GoXx3R1h62TH">
          <date when="1996-10-11"/>
        </correspAction>
        <correspAction type="submission" xml:id="i-fPD6D7zmKwpbgiPWMfWfD">
          <date when="1996-10-07"/>
        </correspAction>
        <correspAction type="assigned" xml:id="i-HqcFDjvSRt88P7ZnpC8Pck"/>
        <correspContext corresp="i-HqcFDjvSRt88P7ZnpC8Pck">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_U_0623/mot_199697_U_0623-0001.pdf"/>
      <div type="motHeader" xml:id="i-22xsomrntdskj2RKvqwWSk">
        <div type="motTitle" xml:id="i-AXNb63XWF15eaq9mdBtNkW"/>
        <div type="motSubmissionInfo" xml:id="i-VS1yGm6Do8m6bjYNWL3EW5"/>
      </div>
      <div type="motBody">
        <div>
          <p>U623</p>
          <p>Motion till riksdagen</p>
          <p>1996/97:0623</p>
          <p>av Håkan Holmberg m.fl. (fp) Demokrati som mål för svensk utrikespolitik</p>
          <p>Mot. 1996/97 U623-627</p>
          <p>Varje lands utrikes- och säkerhetspolitik måste ytterst syfta till att bevara det egna landets självständighet och grundläggande samhällsordning. I några länder och under vissa perioder har detta uppfattats som en maning till isolationism eller så strikt neutralitet att man undvikit nästan alla former av politiskt samarbete med andra. I andra länder och i andra situationer har man tvärtom dragit slutsatsen att nära samarbete med andra erbjuder den bästa trygghet som står att få. På ett annat plan har insikten om det nationella egenintressets betydelse för den utrikespolitik och säkerhetspolitik som ett land väljer ofta lett till slutsatsen att idéer och värderingar inte har någon plats alls i en diskussion om vilken handlingslinje som är den bästa. Ofta förenas denna föreställning med ett sätt att se på den internationella utvecklingen som innebär att de olika länderna endast spelar i förväg definierade roller eller endast har att underordna sig logiken i de ekonomiska, geografiska, handelspolitiska eller militära mönster som tidigare etablerats. Att en sådan logik finns och ofta manifesterat sig i olika länders utrikespolitiska handlande är obestridligt. Men väl så intressant är att konstatera att en tidigare giltig logik ibland kan brytas, till följd av nya erfarenheter och inte minst nya politiska förutsättningar i de berörda länderna. Det demokratiska Västtyskland som växte fram efter andra världskriget kunde ingå i en nära allians med ärkefienden Frankrike. Det demokratiska Ryssland som nu har en möjlighet att utvecklas behöver inte fastna i en förnyad global konfrontation med Förenta staterna och demokratierna i Europa.</p>
          <p>1Demokratins avgörande roll</p>
          <p>Demokratins uppkomst under 1800- och 1900-talen innebär i själva verket att ett nytt avgörande moment tillkommit till varje analys av det internationella spelets förutsättningar och enskilda staters vägval. Den grundläggande iakttagelsen är enkel — kanske så enkel att dess avgörande innebörd inte alltid inses — nämligen att demokratier historiskt sett aldrig fört krig mot varandra. Många har genom åren hävdat att demokrati och fred sannolikt hör ihop, men det är först under senare år som något av ett vetenskapligt genombrott skett. Det hör i sin tur troligen samman med de stora förändringarna i världspolitiken efter 1989. Som den norske fredsforskaren Nils Petter Gleditsch påpekat fanns före 1989 åtminstone två</p>
          <pb facs="riksdagen-motions-pdf/data/199697/mot_199697_U_0623/mot_199697_U_0623-0002.pdf"/>
          <p>faktorer som blockerade förståelsen av demokratins betydelse för staternas uppträdande. Den ena var det kalla kriget som sådant. Tesen om demokratin som fredsbefrämjande och diktaturen som ett hot mot freden uppfattades gärna som ”propagandistisk” och många fredsforskare var angelägna om att inte ge intryck av att föredra något av de två systemen framför det andra. Många trodde själva uppriktigt på en ”tredje väg” mellan demokrati och diktatur. Andra förskönade mer eller mindre medvetet diktaturerna i föreställningen att de i någon mening ändå var legitima i de länder där de härskade. Den andra var den vanliga teorin om avskräckningens betydelse för att förhindra krigsutbrott. Den i och för sig säkert riktiga tanken att diktaturer inte angriper länder som kan göra troligt att de förmår försvara sig eller få hjälp eller kan tillfoga angripare förödande skada ledde till att den mer grundläggande iakttagelsen om vilka länder som behöver avskräckas från att angripa sina grannar glömdes bort. Nu finns en växande internationell debatt med utgångspunkt från iakttagelsen om ”den demokratiska freden” — en tanke som kallats ”det närmaste en testbar vetenskaplig lag som vi har i studiet av internationella relationer”. En av deltagarna i denna debatt, den amerikanske statsvetaren Bruce Russett, har i en analys 1993 funnit att inte ett enda exempel går att anföra från 1815 och till våra dagar där demokratiska länder för krig med varandra. Han finner dessutom att demokratier i betydligt mindre utsträckning än andra länder varit inblandade i konflikter på ”lägre militära nivåer”. Demokrati är en tungt vägande faktor för fred vare sig de berörda länderna är rika eller fattiga, har ekonomisk tillväxt eller inte och om de ligger nära eller långt från varandra. Russett har på samma sätt analyserat vilken inverkan frihandel kan tänkas ha för ett lands benägenhet att starta krig mot andra. Slutsatsen blir densamma. Fri handel mellan länder är överallt en faktor för bevarad fred. Av stort intresse är att Russett också finner att denna iakttagelse i särskilt hög grad gäller länder som på andra områden har ”hög konfliktpotential”. Förklaringen till att demokratier och diktaturer beter sig olika, både mot sina egna medborgare och mot dem som lever i andra länder, är enkel men har inte desto mindre varit tabubelagd under många år. I diktaturstater saknas den politiska kultur av tolerans och kompromisser som kännetecknar en fungerande demokrati. På samma sätt saknas de kontrollmekanismer som antingen kan hålla politiska äventyrare borta från makten eller — om de ändå kommer dit — kan hindra dem att fullfölja eventuella aggressiva avsikter mot andra. Det ekonomiska intresset av bevarad fred och blomstrande handel saknas och det är lättare att få medborgarna att tro på hotbilder om den ondska som påstås prägla andra folk och länder. Diktaturer, i synnerhet om de styrs av en ideologiskt starkt motiverad härskargrupp, är därför alltid en akut fara för sina egna medborgare och en potentiell fara för freden. Existensen av demokratier eller uppkomsten av rörelser i demokratisk riktning i en = diktaturstat är samtidigt definitionsmässigt en provokation för de styrande i sådana stater och för hela det system de försöker vidmakthålla. Sovjetunionens härskare före Gorbatjov visste mycket väl att hela det sovjetiska imperiet skulle komma i gungning</p>
          <p>Mot. 1996/97U623</p>
          <pb facs="riksdagen-motions-pdf/data/199697/mot_199697_U_0623/mot_199697_U_0623-0003.pdf"/>
          <p>Mot.</p>
          <p>1996/97U623</p>
          <p>om en rörelse för demokrati tilläts ha framgång i något av de underkuvade staterna i Öst- och Centraleuropa. I den mening som här antytts är alltså idéer och värderingar inte bara abstrakta fraser som hör hemma i politiska högtidstal utan också hårda realpolitiska fakta. Förutsättningarna för fred och ekonomisk utveckling ökar varje gång en diktatur förvandlas till demokrati. Går demokratin under i ett land ökar riskerna för demokratier överallt i världen. Ett land som vill överleva som demokrati kan inte förhålla sig likgiltigt till demokratins öde i andra länder. Oförmågan att se detta har vid flera tillfällen lett politiska ledare som borde veta bättre till felaktiga eller kontraproduktiva åtgärder. Som historikern Timothy Garton Ash påpekat började åtskilliga politiska ledare i väst efter 30 års kommunistisk diktatur i Östeuropa att tro på talet om att dessa regimer hade en folklig acceptans och legitimitet som gjorde att de skulle kunna bestå under mycket lång tid framåt. När diktaturen och den sovjetiska kontrollen började ifrågasättas på allvar klamrade sig många fast vid det gamla systemets företrädare, från Gierek till Gorbatjov, och vid drömmen om en politisk stabilitet som aldrig var annat än illusorisk. 90-talets behandling av regimen i Kina, av Serbiens diktator Slobodan Milosevic och av de ryska ledare som bär ansvaret för katastrofen i Tjetjenien är ytterligare exempel på samma mekanismer.</p>
          <p>2Svenska orienteringsproblem</p>
          <p>I Sverige har vi vant oss vid att den ”naturliga” utrikes- och säkerhetspolitiken för ett land i vår situation (en liten demokratisk stat belägen i närheten av en diktatorisk supermakt och i gränsområdet mellan dess ”intresseområde” och det demokratiska Västeuropa) har varit att stå utanför militära allianser och aktivt arbeta för att försöka minska konfliktytorna mellan ”väst” och ”öst”. Den långa period som denna huvudlinje bestått, i förening med tendensen att i politisk retorik idealisera ”svensk neutralitet”, har lett till betydande orienteringsproblem för många när förutsättningarna för den traditionella politiken nu ryckts undan. Om Sveriges nationella egenintresse att överleva som självständig demokratisk stat tidigare motiverade alliansfrihet (med det nu välkända förbehållet att vi skulle söka stöd västerifrån om vi verkligen angreps) så måste det i dag motivera ett aktivt engagemang för att stabilisera demokratins landvinningar från 1989 och framåt och stärka demokratins krafter runt om i världen. Skulle demokratins enastående framgångar — inte bara i Europa — de senaste åren omintetgöras så skulle inte bara Sveriges säkerhet dramatiskt försämras. En ny diktatur i Ryssland skulle påverka säkerheten för alla Rysslands grannstater, inte minst i Östersjöområdet. Nya diktaturer i Central- och Östeuropa skulle snabbt kunna leda till militära konflikter där risken att andra europeiska stater drogs in skulle vara stor. I tredje världen skulle antidemokratiska krafter åter stärkas, med inbördeskrig eller krig mellan</p>
          <pb facs="riksdagen-motions-pdf/data/199697/mot_199697_U_0623/mot_199697_U_0623-0004.pdf"/>
          <p>olika stater som en tänkbar konsekvens. En ny upprustningsspiral skulle kunna sätta igång. Tanken på oberoende och neutralitet i förhållande till konkurrerande maktblock måste därför överges som riktlinje för svensk utrikespolitik. En uppenbar orsak är att de gamla maktblocken som vi skulle vara oberoende gentemot inte längre existerar. Men mer grundläggande är att vi nu har ett direkt egenintresse i att den nya situationen, där alla viktiga länder i Europa styrs demokratiskt eller utvecklas mot demokrati, skall bli bestående. Vår säkerhet skapas i dag inte genom oberoende och neutralitet utan genom samverkan och engagemang för ett tydligt mål — att göra Europa och världen så säker som möjligt för demokratin. Som Folkpartiet liberalerna tidigare markerat kan det under de nya förhållanden som råder uppstå situationer där alliansfrihet inte längre ter sig som den naturliga säkerhetspolitiska lösningen för Sverige. Det skulle t.ex. kunna bli fallet om NATO vidareutvecklas eller omvandlas till en gemensam europeisk säkerhetsstruktur där många länder i vår närhet deltar. Det skulle enligt vår mening också ge större trovärdighet åt principerna bakom vår vapenexportpolitik om demokratikriteriet fick spela en större roll vid bedömningen av vilka länder som betraktas som acceptabla köpare.</p>
          <p>3EU</p>
          <p>Det viktigaste av de steg som måste tas för att ge demokratimålet dess rättmätiga plats i svensk utrikespolitik har dock redan tagits. Genom medlemskapet i EU har Sverige direkt engagerat sig i arbetet på att skapa en politisk struktur som på de områden där det behövs kan fatta beslut som gäller över hela Europa och en gemensam marknad som öppnar nya möjligheter för människor i alla Europas länder. Folkpartiet liberalerna har i många sammanhang betonat att ingen uppgift är viktigare för EU under de närmaste åren än att genomföra en utvidgning österut så att de nya demokratierna i Östeuropa, inräknat de baltiska staterna, kan bli fullvärdiga medlemmar av unionen. Men EU-medlemskapet måste också användas på andra sätt. Sverige måste vara ett av de länder som mest aktivt driver på för att också Ryssland på olika sätt dras in i det europeiska samarbetet — i den utsträckning som Rysslands demokratiska utveckling gör detta möjligt. På samma sätt måste Sverige verka inom EU för att unionens agerande gentemot diktaturer präglas av strävan att stärka respekten för grundläggande mänskliga rättigheter och skydda demokratiska krafter inom dessa länder.</p>
          <p>4FN, OSSE, Europarådet</p>
          <p>Inom andra internationella organisationer, som FN och OSSE, måste Sverige se som sin uppgift att på de sätt som är möjliga stärka demokratins krafter och förmå odemokratiska regimer att respektera grundläggande mänskliga rättigheter. Inom Europarådet måste det vara en svensk uppgift att motverka tendenser till urholkning av de krav på demokratiska samhällsförhållanden och respekt för mänskliga rättigheter som alltid varit avgörande för att bevilja nya länder medlemskap.</p>
          <p>Mot. 1996/97U623</p>
          <pb facs="riksdagen-motions-pdf/data/199697/mot_199697_U_0623/mot_199697_U_0623-0005.pdf"/>
          <p>Mot.</p>
          <p>1996/97U623</p>
          <p>SUmgänge med diktaturer</p>
          <p>Det normala förhållandet är att handel och internationella kontakter långsiktigt bidrar till att underminera diktaturregimers motståndskraft mot kraven på förändringar. Skall handelsbojkotter och liknande aktioner genomföras mot en viss regim så bör de vara sanktionerade av FN och tillkomna som ett resultat av krav från trovärdiga demokrater inom det aktuella landet. Men när krav på internationell samverkan i syfte att isolera en viss regim reses och har tydligt stöd från de krafter vi vill stödja så bör Sverige kunna stödja sådana krav, även om andra EU-länder inte gör det. Det bör också vara naturligt för Sverige att visa demokratisk solidaritet med länder som utsätts för hotelser, terror eller aggression från diktaturstaters sida. Detta måste gälla också vid bilaterala kontakter med odemokratiska regimers företrädare. Vid officiella besök är det naturligt att en diktatur inför den egna opinionen försöker framställa besöket som ett tecken på att omvärlden betraktar dess välde som legitimt eller rent av uppskattar det. Besöksutbyte och andra former av officiellt mellanstatligt umgänge med diktaturer bör därför inte genomföras på en högre nivå än nödvändigt och kontakterna bör alltid utnyttjas till att försöka stärka demokratiska krafter i det aktuella landet, t.ex. genom att man kräver sammanträffande med företrädare för den demokratiska oppositionen. Aktuella exempel på länder där en tydlig uppslutning till stöd för demokratins krafter är angelägen är Kina, Iran och Indonesien.</p>
          <p>6Demokratins aktörer</p>
          <p>I Sverige har länge funnits en ovilja att erkänna den roll som demokratins aktörer — partier med sidoorganisationer, fria medier, bildningsorganisationer etc. spelar för att demokratiska samhällsförhållanden skall kunna uppstå och vidmakthållas. Sedan något år tillbaka har denna hållning dock förändrats genom att partianknutna stiftelser på samma sätt som länge varit fallet i t.ex. Tyskland, Förenta staterna och Storbritannien kan få statliga medel för samarbete med partier och andra motparter i andra länder. Denna försöksverksamhet bör enligt Folkpartiets mening permanentas. För att den skall kunna fungera på det sätt som avsetts är det dock angeläget att man inom = utrikesförvaltningen förstår att demokratiska partier har olika arbetsformer och struktur och inte fördelar stöd efter någon mall som kanske är relevant för svenskt politiskt liv — eller delar av det — men som inte är tillämplig i andra länder och i synnerhet inte i länder där demokratin helt nyligen börjat utvecklas.</p>
          <p>7Bistånd för demokrati</p>
          <p>Demokratin som grundläggande perspektiv för svensk utrikespolitik kan också motiveras med andra argument än hänvisningar till Sveriges direkta säkerhetsintressen.</p>
          <p>Demokratin är det enda styrelseskick som ger utrymme för den mänskliga skaparkraft som är nödvändig om det fattiga världen skall kunna utvecklas.</p>
          <pb facs="riksdagen-motions-pdf/data/199697/mot_199697_U_0623/mot_199697_U_0623-0006.pdf"/>
          <p>På samma sätt är demokratin också en nödvändig förutsättning för att de globala miljö- och resursproblemen skall kunna analyseras och debatteras fritt i alla länder och för att människor skall kunna ställa krav på förbättringar. I ett land som präglas av politisk frihet frigörs kraft för sociala förändringar och för ekonomisk utveckling. Demokratin är också det enda styrelseskick som ger möjlighet att lösa konflikter med fredliga medel. Ur detta perspektiv är demokratimålet det centrala av de mål som satts upp för det svenska biståndet. Utan en utveckling i riktning mot demokrati kan inget av de andra biståndsmålen uppnås. Också på denna punkt har den vetenskapliga debatten nu bekräftat de misstankar som många länge haft om demokratins betydelse också i fattiga länder. Den mycket ansedde ekonomen Amartya Sen har t.ex. analyserat örekomsten av svältkatastrofer i olika typer av stater och funnit att de som inträffat i modern tid alla har ägt rum i länder utan demokratiska friheter och utan möjlighet för hela befolkningen att i val uttala sig om de styrandes politik. En avgörande förklaring till detta är att de styrande, oavsett typ av stat, aldrig själva drabbas av svält och alltså måste känna hotet att politiskt ansvar kan utkrävas för att ta itu med nödsituationer av olika slag. En annan örklaring är att information om de faktiska förhållandena sällan kommer ram på ett korrekt sätt i ett land utan fria medier. Svältkatastrofen i Kina 1958-61 som dödade närmare 30 miljoner människor hade delvis samband med att regeringen missleddes av sin egen propaganda och av att lojala partifunktionärer ute i provinserna inte vågade rapportera om det verkliga tillståndet i landet — och att deras förskönande beskrivning av läget troddes av de styrande. En viktig fråga är i vilken utsträckning de slutsatser som professor Sen och andra forskare dragit kan generaliseras till andra områden. Amartya Sen tvivlar på att sambandet mellan brist på demokrati och stora politiska misslyckanden är lika tydligt på mer komplexa och svårhanterliga områden — t.ex. att motverka analfabetism, stärka kvinnans ställning eller att skydda etniska minoriteter. Att demokrati skulle försvåra uppnåendet av sådana mål förefaller dock knappast troligt. Hade det funnits demokratiska traditioner i Rwanda och Burundi skulle miljoner människor troligen ha sluppit fly och slaktas. Det var i bägge fallen en oförmåga hos landets elit att acceptera demokratins yttersta konsekvens — risken att förlora makten — som ledde till det fruktansvärda blodbad som ägde rum i Rwanda och som hotar i Burundi. Hade det funnits demokratiska traditioner i Jugoslavien hade Slobodan Milosevic aldrig kunnat släppa loss massmordet i Bosnien. Det är inte i och för sig givet att den demokratiska processen som sådan på kort sikt alltid är effektiv för att lösa centrala ekonomiska, sociala eller ekologiska problem i fattiga länder. Det är den inte alltid i Sverige heller. Men de institutioner och förhållanden som är den demokratiska processens förutsättningar — fri press, oberoende domstolar, rätt för den som vill att yttra sig fritt på bystämman utan att kastas i fängelse, rätt att fritt starta företag och sluta kontrakt etc. — är sammantagna den enda garanti som står att få för en långsiktig utveckling åt rätt håll.</p>
          <p>Mot. 1996/97U623</p>
          <pb facs="riksdagen-motions-pdf/data/199697/mot_199697_U_0623/mot_199697_U_0623-0007.pdf"/>
          <p>Mot. 1996/97U623</p>
          <p>8Hemställan</p>
          <p>Med hänvisning till det anförda hemställs</p>
          <p>ds</p>
          <p>2</p>
          <p>K=</p>
          <p>5;</p>
          <p>6.</p>
          <p>7.</p>
          <p>att riksd</p>
          <p>lagen som sin mening ger regeringen til</p>
          <p>motionen anförts om demokrati som det centrala mi</p>
          <p>utrikespoli att riksd</p>
          <p>tik, lagen som sin mening ger regeringen til</p>
          <p>motionen anförts om Sveriges agerande inom EU,</p>
          <p>att riksd motionen</p>
          <p>Europarådet, 4.</p>
          <p>att riksd motionen m.m. med att riksd motionen internat</p>
          <p>att riksd</p>
          <p>lagen som sin mening ger regeringen til anförts om Sveriges agerande inom Fi</p>
          <p>lagen som sin mening ger regeringen til diktaturstater,</p>
          <p>lagen som sin mening ger regeringen til anförts om partianknutna stiftelsers</p>
          <p>ionell demokratiutveckling,</p>
          <p>lagen som sin mening ger regeringen til</p>
          <p>anförts om förutsättningarna för officiell</p>
          <p>känna vad i ålet för svensk</p>
          <p>känna vad i</p>
          <p>känna vad i N, OSSE och</p>
          <p>känna vad i t besöksutbyte</p>
          <p>känna vad i betydelse för</p>
          <p>känna vad i</p>
          <p>motionen anförts om principerna för svensk vapenexport,</p>
          <p>att riksd</p>
          <p>lagen som sin mening ger regeringen til</p>
          <p>känna vad i</p>
          <p>motionen anförts om demokratimålet för Sveriges biståndspolitik.</p>
          <p>Stockholm den 6 oktober 1996</p>
          <p>Håkan Holmberg (fp)</p>
          <p>Karl-Göran Biörsmark (fp)</p>
          <p>Lennart Rohdin (fp)</p>
        </div>
      </div>
    </body>
  </text>
</TEI>
