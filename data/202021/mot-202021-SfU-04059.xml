<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-04059">
  <teiHeader>
    <fileDesc>
      <titleStmt>
        <title>med anledning av prop. 2020/21:191 Ändrade regler i utlänningslagen</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4059 av Fredrik Malm m.fl. (L)</title>
          <idno type="rdwebb">H8024059</idno>
          <rs type="number">4059</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8024059/text</ref>
          <ref type="dokument_url_html">http://data.riksdagen.se/dokument/H8024059</ref>
          <ref type="dokumentstatus_url_xml">http://data.riksdagen.se/dokumentstatus/H8024059</ref>
          <ref type="docx">http://data.riksdagen.se/fil/0CAF911F-CD42-47E7-913E-10394629D4DF</ref>
          <ref type="pdf">http://data.riksdagen.se/fil/B94312D0-82E8-4BFA-A6C0-C98C20AC813E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WX7YeZKGBeUp93CvTQ6Wv9" type="basedOn"/>
        <correspContext corresp="i-WX7YeZKGBeUp93CvTQ6Wv9">
          <ref>Proposition 2020/21:191</ref>
        </correspContext>
        <correspAction xml:id="i-Pdc84zxcNUzp2cwnk2ygKF" type="signed"/>
        <correspContext corresp="i-Pdc84zxcNUzp2cwnk2ygKF">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-MAUVRAgg3rcpY4N78Avnqs" type="submitted">
          <date when="2021-05-11"/>
          <time when="14:25:59"/>
        </correspAction>
        <correspAction xml:id="i-7GBwi4u4Lgjg64oiUcrBui" type="dismissed">
          <date when="2021-05-18"/>
        </correspAction>
        <correspAction xml:id="i-KdEdbbi31Qh1Qcquq6Wfnr" type="reviewed">
          <date when="2021-05-18"/>
          <time when="10:04:47"/>
        </correspAction>
        <correspAction xml:id="i-B69sH8PcAdWvpy7MSTmQPS" type="referred">
          <date when="2021-05-19"/>
        </correspAction>
        <correspAction xml:id="i-5kVBoAn6NKQd8yTxcMcbUv" type="assigned">
          <date when="2021-06-22"/>
          <time when="17:11:50"/>
        </correspAction>
        <correspContext corresp="i-5kVBoAn6NKQd8yTxcMcbUv">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-LiGs2vJGMmDsJR9U4PxkAr" type="behandlas_i"/>
        <correspContext corresp="i-LiGs2vJGMmDsJR9U4PxkAr">
          <ref type="uppgift">2020/21:SfU28</ref>
          <ref type="ref_dok_id">H801SfU28</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU28</ref>
          <ref type="ref_dok_titel">Ändrade regler i utlänningslagen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7QFKEWxeRsa2AqNsVMEbXZ" type="motHeader">
        <div xml:id="i-HHSsKRRrLNjmzGy1x3yDqb" type="motTitle">
          Motion till riksdagen 2020/21:4059 av Fredrik Malm m.fl. (L)
          med anledning av prop. 2020/21:191 Ändrade regler i utlänningslagen
        </div>
      </div>
      <div xml:id="i-BdnyhPSKbRDjgJxdTtxra9" type="motBody">
        <div xml:id="i-T7Wobdtcq4WQLagNrrAGYm" type="motProposal" subtype="förslag">
          <head xml:id="i-8Kb94jhkM5PUgb5nF7tYnh">
            Förslag till riksdagsbeslut
          </head>
          <list xml:id="i-L4dRR8okiJ3iV2afQ46beR" style="ol">
            <item xml:id="i-PNtsXfHFwmCdd3iQtBDd8X">
              Riksdagen ställer sig bakom det som anförs i motionen om att
              regeringen bör analysera utformningen av utlänningslagen i relation
              till det fortsatta arbetet för en gemensam europeisk asyllagstiftning
              där asylrätten värnas och tillkännager detta för regeringen.
            </item>
            <item xml:id="i-MXnz9EMnocewjjfuaoZz8m">
              Riksdagen ställer sig bakom det som anförs i motionen om identitetsprövning
              vid ansökan om permanent uppehållstillstånd och tillkännager detta
              för regeringen.
            </item>
            <item xml:id="i-9CPGVxBWN47zMXQtidHzxB">
              Riksdagen ställer sig bakom det som anförs i motionen om rättssäkerhetsfrågor
              i asylprocessen och tillkännager detta för regeringen.
            </item>
          </list>
        </div>
        <div xml:id="i-PpG1nErUj5gH9nhfZoUotq" type="motContent">
          <head xml:id="i-G6cFGwiYAMRahbbJaduL44" type="h1">
            Liberala utgångspunkter
          </head>
          <p xml:id="i-4D8U8HYgz2163N8Gmh1xFt">
            Sveriges långa tradition av öppenhet gentemot omvärlden har bidragit
            till utveckling, tillväxt och välfärd. I dag bor här människor
            med rötter från världens alla hörn, här talas alla större språk.
            Det gör vårt land rikare och mer pluralistiskt och ger oss större
            möjligheter på en global marknad. Det finns en oerhörd potential
            i att människor kommer till vårt land. Vår demografiska situation
            visar också på behovet av fler i arbetsför ålder. Vi vill att
            människor ska kunna flytta, jobba och studera i andra länder.
          </p>
          <p xml:id="i-K9sJvjTWbGKyX7WibECv7D">
            Vi lever i en tid med flyktingströmmar som saknar motstycke i
            historien. För att förändra situationen måste framför allt väpnade
            konflikter få ett slut. Omvärlden måste öka det humanitära stödet
            till flyktingar och till de hjälporganisationer som verkar i och
            runt konfliktområden. Alla EU-länder måste ta ett solidariskt
            ansvar för att hjälpa de asylsökande som söker skydd i EU. Antalet
            kvotflyktingar som får komma till EU behöver likaså öka.
          </p>
          <p xml:id="i-773ypzTceT5BHPsGgVp2Mb">
            I tider av stora migrationsströmmar är det särskilt viktigt att
            hålla på rättssäkerheten och principerna. Den som har skyddsskäl
            ska få stanna i Sverige, medan den som får avslag måste lämna.
            Det är en ohållbar situation att ett fåtal länder, däribland Sverige,
            får ta ansvar för flyktingmottagandet när andra EU-länder blundar
            för sina skyldigheter.
          </p>
          <p xml:id="i-RVNxbW7yLbbVoUJ227GiBK">
            Att ge alla människor som fått en fristad i Sverige möjligheter
            att bidra till och bli delaktiga i vårt samhälle är en av de största
            uppgifterna vårt land står inför. Misslyckas det kommer nya generationer
            att hamna i utanförskap. Sverige kan inte långsiktigt ta emot
            fler människor än vad vårt samhälle klarar av vad gäller jobb,
            bostäder, skola med mera, något som understryker betydelsen av
            en förbättrad integration som förutsättning för en fungerande
            migrationspolitik. Den misslyckade integrationspolitiken, där
            vi öppnat dörren till Sverige som land men inte till vårt samhälle,
            riskerar att bli för­ödande. Alla kommuner ska vara med och ta
            sin del av ansvaret.
          </p>
          <p xml:id="i-7vebZ5fb3iiLRPkoWPHoYz">
            Hela 7 procent av Sveriges vuxna befolkning – var femtonde person
            – utgörs av utrikes födda med risk för fattigdom. Vi måste sätta
            ord på den skuld som byggts upp. Vi väljer att kalla denna skuld
            för integrationsskuld, inte för att det är en skuld som några
            enskilda bär utan för att vårt samhälle har en skuld mot alltför
            många enskilda. Liberalerna har satt upp ett övergripande mål:
            Sverige ska inte ha några utsatta stads­delar 2030. Så kan vi
            börja betala av på den svenska integrationsskulden.
          </p>
          <p xml:id="i-KBM7x6Jad1vBgdSNeTPEh6">
            Nu behövs långsiktighet om framtidens migrationspolitik. Behovet
            av en mer var­aktig lösning för att dela ansvaret för asylmottagandet
            mellan EU:s länder är stort. EU:s gemensamma asylpolitik måste
            stärkas och harmoniseras vilket betyder att samma regler ska gälla
            i alla medlemsländer. Alla medlemsstaters ansvar måste tydliggöras
            samtidigt som det gemensamma systemet för gränsskydd och kustbevakning
            behöver stärkas.
          </p>
          <head xml:id="i-TU5wP4oGEn5GovEVpQCDVw" type="h1">
            En human, långsiktig och rättssäker migrationspolitik
          </head>
          <p xml:id="i-MCs9sM6qJyVpr13dtvPt6Q">
            I avvaktan på en mer harmoniserad europeisk asylpolitik behöver
            svensk lagstiftning framöver ligga mer i linje med andra jämförbara
            EU-länder. Det behövs en human och realistisk asylpolitik som
            värnar individuell prövning och rätten att överklaga i domstol.
            Vårt fokus ska vara att hjälpa människor som har skyddsskäl, vilket
            också innebär att de som saknar skyddsskäl måste lämna landet.
          </p>
          <p xml:id="i-AXMK5iNT6fHFbfas2b6BaU">
            Liberalerna har länge eftersträvat att detta ska komma till stånd
            genom långsiktiga och blocköverskridande överenskommelser om framtidens
            migrationspolitik. Det är bara genom sådana överenskommelser som
            politiken kan förankras i det parlament­ariska mittfältet. När
            den parlamentariska Migrationskommittén tillsattes var detta därför
            ett historiskt tillfälle att skapa den stabilitet i migrationspolitiken
            som så länge har saknats. I kommitténs arbete eftersträvade Liberalerna
            att nå fram till en bred uppgörelse. Det är med stor besvikelse
            vi konstaterar att någon överenskommelse inte gick att nå. Detta
            är något som Sverige och svensk asylpolitik förlorar på.
          </p>
          <p xml:id="i-9Ez2jrXccsJbUUH1cYy55Q">
            Varje bred uppgörelse bygger på ett givande och ett tagande,
            där inget parti kan förvänta sig att få igenom sin egen politik
            ograverad. Hade Liberalerna ensamt fått sätta sin prägel på Migrationskommitténs
            arbete hade vi i vissa delar valt andra lösningar. Men vi anser
            att den slutprodukt som kommittén levererade i huvudsak är en
            rimlig sammanvägning och att den borde ha kunnat ligga till grund
            för en bred uppgörelse. Tyvärr blev det inte så, eftersom den
            politiska viljan saknades från andra partier på såväl vänster-
            som högersidan.
          </p>
          <p xml:id="i-Er6HkSHMev5C7zvyqqRG1P">
            Migrationskommitténs förslag fick i alla delar stöd från Socialdemokraterna
            och i så gott som alla delar från Liberalerna. Det var här, i
            mötet mellan Socialdemokraternas och Liberalernas positioner,
            som tyngdpunkten i kommittén låg.
          </p>
          <p xml:id="i-ZbS7Wf1NqEtWCJyTiKzcH">
            Eftersom det i det längsta var osäkert om regeringen skulle remittera
            kommitténs betänkande valde Liberalerna att under allmänna motionstiden
            väcka lagförslagen som en egen riksdagsmotion. Vi gjorde detta
            för att vårda det förhandlingsresultat som kommittén åstadkommit
            och för att möjliggöra fortsatta förhandlingar i riksdagen med
            kommitténs förslag som grund. Därutöver lade vi en annan motion
            för att ta upp de frågor som inte rörde lagstiftningsärenden.
            I de frågor som inte särskilt berörs här hänvisar vi alltså till
            våra tidigare kommittémotioner.
          </p>
          <head xml:id="i-4hyXWJchvKeqJ1Yahs41n1" type="h1">
            Propositionen i förhållande till Migrationskommitténs förslag
          </head>
          <p xml:id="i-EQPr292PH2i5ZGb2oizfFD">
            Vi befarade att Socialdemokraterna i efterhand skulle överge
            sina egna förslag i Migrationskommittén. Tyvärr fick vi rätt i
            denna farhåga. Den färdiga propositionen avviker i väsentliga
            delar från kommitténs förslag.
          </p>
          <p xml:id="i-YJTibm5TdDahB565ZGLgN9">
            Vi vill i detta sammanhang understryka att den kritik vi i dessa
            delar riktar mot propositionen inte handlar om asylrätten. Att
            värna asylrätten och försvara rätten till en fristad för människor
            på flykt undan förföljelse och krig är en grundläggande liberal
            princip. Men detta innebär att prioritet måste ges åt människor
            som har skyddsskäl. Väsentliga delar av konfliktlinjerna i svensk
            asylpolitik på senare år har i stället handlat om huruvida även
            personer som efter noggrann prövning visat sig sakna skyddsskäl
            ska ges uppehållstillstånd.
          </p>
          <p xml:id="i-Pq2DDjV3CmhbnsFa14jojY">
            Liberalerna anser att det måste finnas en humanitär ventil för
            speciella undantagsfall där det skulle vara orimligt att utvisa
            en person även om hen saknar skyddsskäl. Liberalerna har hela
            tiden kritiserat att den humanitära ventilen helt togs bort genom
            den tillfälliga lagen 2016, och har arbetat för att den ska återinföras.
            Men detta ska vara just en humanitär ventil – inte en bred sidoingång.
            Det förslag som nu ligger på riks­dagens bord är den mest långtgående
            klausul som funnits i svensk asylrätt. Det riskerar att undergräva
            principen om att asylrätten ska stå i centrum.
          </p>
          <p xml:id="i-Ug7FYHrBTBZMCvSao5Zmrr">
            Också i andra avseenden har regeringen väsentligt sänkt nivån
            på de villkor som Migrationskommittén ställde upp, vad gäller
            t.ex. kriterier för beviljande av permanent uppehållstillstånd,
            anhöriginvandring eller undantag från försörjningskrav. Liberalerna
            står fast vid de förslag som vi drev i kommittén och som i huvudsak
            också hade stöd av Socialdemokraterna. När regeringen nu frångått
            Migrationskommitténs förslag har vi därför genom ett utskottsinitiativ
            påbörjat beredningen i socialförsäkringsutskottet av Liberalernas
            förslag i dessa delar i kommittén.
          </p>
          <p xml:id="i-9gujxFEhuUKCcU3b7cJqF">
            Liberalerna har naturligtvis inga invändningar mot de rent lagtekniska
            justeringar som gjorts av kommitténs förslag, bland annat mot
            bakgrund av Lagrådets yttrande. Likaså finns det vissa sakliga
            justeringar i propositionen som Liberalerna står bakom.
          </p>
          <p xml:id="i-XyLPDEGx7R5SnQAZHhzbVo">
            Sålunda tillstyrker Liberalerna förslaget att anhöriginvandring
            även ska kunna vara möjligt för personer som på grund av exempelvis
            hedersstrukturer eller förtryck mot hbtq-personer inte har kunnat
            dela hushåll i ursprungslandet. I sammanhanget kan noteras att
            det kan bli svårt för myndigheterna att tillämpa regeln rent praktiskt
            när de ska bedöma relationens allvar och varaktighet i ursprungslandet.
            Detta får dock bli en fråga för rättstillämpningen.
          </p>
          <p xml:id="i-336GyZnVfZymzFYNi24n1w">
            En sak som inte närmare belyses i propositionen är identitetsfrågor
            i samband med beslut om permanent uppehållstillstånd. Så länge
            permanent uppehållstillstånd var huvudregel i alla asylärenden
            var bedömningen av den sökandes identitet något som i ett och
            samma sammanhang vägdes in både vid prövningen av skyddsbehov
            och beslut om permanent uppehållstillstånd. När dessa två frågor
            framöver i huvudsak kommer att avgöras vid skilda tillfällen behöver
            detta beaktas närmare. Som regeringen själv skriver (s. 74) är
            det en grundläggande princip inom asylrätten att det är den asylsökande
            som ska göra sitt behov av internationellt skydd sannolikt. Det
            innebär att sökanden också måste göra sin identitet sannolik.
            En bedömning av detta görs således i samband med att den sökande
            beviljas tillfälligt uppehållstillstånd. Frågan om permanent uppehålls­tillstånd
            handlar inte primärt om skyddsbehov utan innebär i stället en
            livslång rätt för personen att bo i Sverige. I samband med att
            frågan om permanent uppehållstillstånd prövas bör det därför också
            göras en förnyad bedömning av huruvida individens identitet kan
            anses tillräckligt styrkt eller sannolik.
          </p>
          <p xml:id="i-LnPkxD8WnQgJEGFeY6kRDt">
            Liberalerna vidhåller Migrationskommitténs uppfattning att en
            översyn bör göras av hanteringen av offentliga biträden i asylärenden.
            Liberalerna anser dock att även andra åtgärder behövs för att
            ytterligare stärka rättssäkerheten i migrationspolitiken. Fortsatt
            arbete för kvalitetssäkring av beslutsprocesser och i synnerhet
            för att kvalitetssäkra tolkningen vid muntliga förhör och förhandlingar
            är centralt i detta sammanhang, liksom rimliga handläggningstider
            och goda möjligheter till utbildning och fortbildning. Därutöver
            vill Liberalerna se en översyn av hur nämndemän nomineras till
            migrations­domstolarna.
          </p>
          <p xml:id="i-KieTcg2tJmG6kzwWbi46eu">
            Sverige är ingen isolerad ö, utan en del av ett integrerat Europa
            och en globaliserad värld. Vid sidan av ett rättssäkert asylförfarande
            för de personer som kommer till vårt land ska Sverige också framgent
            bidra till så kallad vidarebosättning av kvotflyktingar genom
            FN. Vi står bakom att Sverige har ökat sitt mottagande av kvotflyktingar
            till cirka 5 000 per år. Genom en ambitiös biståndspolitik kan
            Sverige även bidra till att lindra flyktingars nöd på plats i
            närområdet, bland annat i form av stöd till FN:s flyktingorgan
            UNHCR. Det är vidare av yttersta vikt att Sverige fortsätter att
            konstruktivt bidra till ansträngningarna för att få på plats en
            europeisk asylpolitik där asylrätten värnas, där rättssäkerheten
            upprätthålls i asylprocessen oavsett i vilket land den sker och
            där alla medlemsländer tar gemensamt ansvar för helheten.
          </p>
        </div>
        <div xml:id="i-NKoAEMRA3LUKPKJyDPMXPB" type="signatureBlock">
          <list xml:id="i-YGiXWoHe5P9nFc97bfrJ93">
            <item xml:id="i-329xFk9QVC1vQkHZc18AYv" who="i-AHfQ621Fp1orxTGB2WDjUY" type="signature">
              Fredrik Malm (L)
            </item>
            <item xml:id="i-2PrrAojmL4ccymjVyFMhPe" who="i-PyYxwdbw2KYpXyCWKWHmmT" type="signature">
              Johan Pehrson (L)
            </item>
            <item xml:id="i-Tcfi1fFC1N8Mn8HS3VuDoc" who="unknown" type="signature">
              Maria Nilsson (L)
            </item>
            <item xml:id="i-VoAKUaGLHJc27VYHMXUxna" who="i-HzxR5drvvumXGW3Fi7DiXX" type="signature">
              Lina Nordquist (L)
            </item>
            <item xml:id="i-MJbwQLzTvGGc1XRnYUojkM" who="i-UJJVMVCt6SsjV39Hi1tTYi" type="signature">
              Gulan Avci (L)
            </item>
            <item xml:id="i-2KbAwnmTwi2ExGUdF2ao9k" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-843UDL8fScFV9taq4zaL9K" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-7BR88MdVpHYf5q7S6siTQe" who="i-BUYvEhrSc9gnHcd6iS4eDJ" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
