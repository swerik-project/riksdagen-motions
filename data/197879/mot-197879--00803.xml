<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00803">
  <teiHeader>
    <fileDesc>
      <titleStmt>
        <title>om modersmålsundervisning för invandrarbarn</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om modersmålsundervisning för invandrarbarn</title>
          <idno type="rdwebb">G202803</idno>
          <rs type="number">803</rs>
          <ref type="dokument_url_text">http://data.riksdagen.se/dokument/G202803/text</ref>
          <ref type="dokument_url_html">http://data.riksdagen.se/dokument/G202803</ref>
          <ref type="dokumentstatus_url_xml">http://data.riksdagen.se/dokumentstatus/G202803</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>INGA LANTZ</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YTmzQaxfhiWJ81a5jhZwYL" type="signed"/>
        <correspContext corresp="i-YTmzQaxfhiWJ81a5jhZwYL">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-VtWQs1mfimPMyjw5HVXR4i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__803/mot_197879__803-001.pdf"/>
      <div type="motHeader" xml:id="i-3yaiCm9zX2abGJbbAdYuFX">
        <div type="motTitle" xml:id="i-GfzZuLXdkUh2Dn54GEbAqp"/>
        <div type="motSubmissionInfo" xml:id="i-6PT7LVcpoiGnudhLWPnuKs"/>
      </div>
      <div type="motBody" xml:id="i-FmgCPDQeUiYqSzBWd7UPH6">
        <div xml:id="i-YFxgg52n4b8cHjSfJg4fzM">
          <p xml:id="i-Kan7afxRDCHuYoyA5A6LA">
            Motion 1978/79:803
          </p>
          <p xml:id="i-SUr15DihK4QhyjK9guAZLv">
            av Lars Werner m. fl. om modersmålsundervisning för invandrarbarn
          </p>
          <p xml:id="i-AkEZ8Za5r1yWvy7fYwAuxW">
            Invandrarbarn har rätt till vad som kallas hemspråksundervisning
            i grundskolan och hemspråksträning i förskolan. Själva begreppet
            anger en begränsning som vpk anser vara felaktig, nämligen att
            invandrarbarnen har rätt till undervisning eller träning i det
            språk som talas i hemmet, om det är ett annat än svenska. Reformen
            har införts för att motverka halvspråkighet, dvs. att invandrarbarnen
            varken lär sig det språk som talas i hemmet eller svenska, så
            att de kan behärska språkens olika nyanser. Halvspråkighet innebär
            bl. a. liten förståelse av abstrakta begrepp och stora svårigheter
            att uttrycka känslor. Halvspråkighet är mycket vanlig bland invandrarbarn
            och -ungdomar. Det får också konkreta följder, som att invandrarungdom
            diskrimineras i utbildningshänseende, får en sämre ställning på
            arbetsmarknaden och drabbas av arbetslöshet i betydligt större
            utsträckning än svenska ungdomar och även råkar ut för sociala
            problem och isolering i större utsträckning än svenska ungdomar.
            Det är emellertid inte bara de språkliga bristerna som orsakar
            dessa förhållanden. Det är också den identitetslöshet som kommer
            som en följd av att invandrarbarn och -ungdomar, innan de har
            hunnit tillägna sig sin nations kultur och historia, avskärmas
            från denna och konfronteras med vår kultur och historia, som de
            saknar möjligheter att fullt ut förstå, dels på grund av språksvårigheterna
            och dels på grund av den konflikt som finns mellan vår kultur
            och historia samt de rester av en nationell identitet som bevaras
            i invandrarhemmen. Det är dessa problem som gör att vpk inte accepterar
            den begränsning som begreppet hemspråk innebär. Vi anser att ordet
            modersmål i stället bör användas, eftersom det täcker ett vidare
            fält än det rent språkliga och även innefattar nationens kultur
            och historia. Inte minst är det viktigt under nuvarande förhållanden,
            när uttryck för hat och förakt gentemot andra nationaliteter allt
            oftare uttrycks i det svenska samhället, att respekten för andra
            nationaliteter manifesteras i förskolan och det övriga skolsystemet.
            Det är också av oerhörd vikt att invandrarbarnen får stöd för
            att vinna en nationell identitet, för att inte identifiera sig
            med de glåpord och det förakt de tyvärr alltför ofta tvingas möta.
            Rätten till undervisning i modersmålet framstår som den absolut
            viktigaste frågan för invandrarna i nuläget. Detta visar ett gemensamt
            dokument som de stora invandrarorganisationerna i Sverige antog
            i september 1978. Dokumentet vänder sig till statsmakterna, och
            man kräver att lagarna skall göras om, så att målsättningen med
            modersmålsun- dervisningen kan bli verklighet. Dokumentet har
            undertecknats av de
          </p>
          <pb facs="riksdagen-motions-pdf/data/197879/mot_197879__803/mot_197879__803-002.pdf"/>
          <p xml:id="i-Uhv7Bq5FcMHcMZFBb9oWFK">
            Mot. 1978/79:803 10
          </p>
          <p xml:id="i-EyZdSpZdbFBaJUCMuDf8fU">
            spanska, finska, italienska, turkiska, jugoslaviska och grekiska
            riksförbun- den. Vpk har länge krävt att modersmålsundervisningen
            för invandrarbarn i grundskolan skall göras obligatorisk. Vi har
            stöd för den uppfattningen, bland andra från flertalet invandrarorganisationer
            och från invandrarverket. Vi anser att den utomordentliga vikt
            som modersmålsundervisningen har för dessa barn utesluter frivilligformen.
            Vem skulle för övrigt komma på den absurda idén att göra modersmålsundervisningen
            för svenska barn i svenska skolor frivillig? De nuvarande förhållandena
            tyder på att man tillmäter invandrarbarnens rätt till sitt modersmål
            en mindre betydelse än de svenska barnens rätt till sitt modersmål.
            Detta är givetvis inte tolererbart om vi menar allvar med att
            vilja motverka diskriminering av invandrare. I budgetförslaget
            för 1979/80 har regeringen föreslagit att statsbidraget till vad
            man kallar hemspråksträning i förskolan skall utvidgas från att
            enbart gälla sexåringar till att också omfatta femåringarna. Detta
            är ett framsteg, men inte tillräckligt. Vid femårsåldern har barnen
            redan ett mycket utvecklat språk och det innebär att invandrarbarnen
            redan då befinner sig på efterkälken i förhållande till de svenska
            barnen. Inom heltidsförskolan bör invandrarbarnen redan från första
            dagen få regelbunden och kunnig träning i sitt modersmål och ingående
            kontakt med sin nations kultur. Detta måste självfallet också
            gälla de invandrarbarn som vistas i familjedaghem. Statsbi- drag
            bör utgå för hela denna verksamhet. F.ö. bör regeringen lägga
            fram förslag om hur man så tidigt som möjligt skall nå de barn
            som inte finns i samhällets barnomsorg med en regelbunden modersmålsträning.
            De nuvarande statsbidragsbestämmelserna lägger hinder i vägen
            för att alla invandrarbarn skall kunna få den modersmålsträning
            och -undervisning de har rätt till. Bidrag till kostnader för
            undervisning i hemspråk och för studiehandledning på hemspråket
            utgår för 1,1 studietimmar per vecka för varje elev som deltar
            i undervisningen. Detta betyder att elever från små språkgrupper
            kanske bara får en, två eller tre timmar per vecka, när det inte
            går att samla en grupp på fyra elever. I budgetpropositionen föreslås
            nu en sammanläggning av resurserna för hemspråksundervisning och
            stödunder- visning i svenska för att åstadkomma ett mer flexibelt
            utnyttjande av resurserna. Vpk avvisar detta förslag och anser
            att mot bakgrund av modersmålsundervisningens stora betydelse
            för invandrareleverna, som också påtalas i propositionen, antalet
            veckotimmar för varje elev bör ökas till 1,5 och dessutom att
            varje elev som deltar i modersmålsundervisning för invandrarelever
            garanteras sammantaget minst 5 veckotimmar. Försök har under senare
            år gjorts med enspråkiga grupper både i förskolan och grundskolan.
            Erfarenheterna från dessa försök har varit mycket goda, och tvärtemot
            vad man skulle kunna tänka sig har det visats att invandrarbarn
            som gått i enspråkiga grupper ofta har haft lättare att få kontakt
            med svenska barn än de invandrarbarn som gått i integrerade grupper.
            De senare har inte sällan haft stora svårigheter att få kontakt
            med övriga barn i gruppen eller
          </p>
          <pb facs="riksdagen-motions-pdf/data/197879/mot_197879__803/mot_197879__803-003.pdf"/>
          <p xml:id="i-2ASJnPq5pCjunzeo43wCdP">
            Mot. 1978/79:803 1
          </p>
          <p xml:id="i-AXo3Q66XRcKXHzDK1VRTd4">
            klassen. Vpk förespråkar därför att man i största möjliga utsträckning
            bör försöka åstadkomma enspråkiga grupper såväl i förskolan som
            i grundskolan. Undervisningen bör bedrivas på elevernas modersmål
            till och med lågstadiet i dessa grupper. Därefter kan en successiv
            övergång till undervisning på svenska ske. För att i någon mån
            råda bot på bristen på personal för modersmålsträning i förskolan
            bör kommunerna ges möjlighet att bedriva en viss internutbild-
            ning. I samband med det bör också möjligheter öppnas att bedriva
            internutbildning av övrig personal inom kommunerna som har mycket
            kontakt med invandrare. Man får förutsätta att denna internutbildningsverk-
            samhet blir av tillfällig karaktär och efter hand bör avvecklas
            när det statliga utbildningssystemet växer i kapp behoven på området.
            Regeringen bör förelägga riksdagen förslag om statsbidrag för
            denna internutbildning. Under hänvisning till det anförda föreslås:
            1. attriksdagen uttalar att begreppen hemspråksträning respektive
            hemspråksundervisning bör utbytas mot modersmålsträning och modersmålsundervisning,
            varvid även innehållet i träningen/undervisningen skall utvidgas
            till att omfatta mo- dersmålets kultur och historia; 2. attriksdagen
            beslutar att bidrag till kostnader för undervisning i modersmål
            (hemspråk) och för studiehandledning på moders- målet (hemspråket)
            skall utgå med 1,5 veckotimmar för varje elev som deltar i verksamheten;
            3. att riksdagen beslutar avslå prop. 1978/79:100 i vad gäller
            förslaget om sammanläggning av resurserna för stödundervis- ning
            i svenska och för hemspråksundervisning; 4. att riksdagen hos
            regeringen hemställer om förslag till ändrade bestämmelser för
            modersmålsundervisning för invandrarbarn med syfte: a) att modersmålsundervisningen
            görs obligatorisk och ges samma ställning som övriga obligatoriska
            ämnen inom grund- skolan,
          </p>
          <p xml:id="i-RrrMDVEMsc2hDreq6AkoVP">
            !) Se även motionen 1978/79:804.
          </p>
          <pb facs="riksdagen-motions-pdf/data/197879/mot_197879__803/mot_197879__803-004.pdf"/>
          <p xml:id="i-UDx3Eyy4bodWcRBT6EUC6D">
            Mot. 1978/79:803 12
          </p>
          <p xml:id="i-32P2hASgm3xGavB8gkTwob">
            b) att även då modersmålsundervisningsgrupp omfattande fyra elever
            ej kan ordnas varje elev skall garanteras minst 5 veckotimmar
            modersmålsundervinsing och att statsbidrag skall utgå i enlighet
            med detta.
          </p>
          <p xml:id="i-JtRH13xBMFU4JRn51bXBKt">
            Stockholm den 22 januari 1979
          </p>
          <p xml:id="i-SC1xDZCZnN9WMD28WxMZJd">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk) INGA LANTZ (vpk)
          </p>
        </div>
      </div>
    </body>
  </text>
</TEI>
