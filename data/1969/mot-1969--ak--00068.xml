<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__68/mot_1969__ak__68-001.pdf"/>
      <fw xml:id="i-LdmbTogQMzN9siDJz2Nhem">
        10 Motion i Andra kammaren, nr 68 år 1969
      </fw>
      <div type="motHeader" xml:id="i-MMBoz4QP4UdkQqR3GK67rj">
        <div type="motTitle" xml:id="i-8PdR1mDwE4EBFCnNgFQzK2"/>
        <div type="motSubmissionInfo" xml:id="i-7MRAgH3GxLVzPMaYciCA1c"/>
      </div>
      <div type="motBody" xml:id="i-XAUzBvD6K35y2wnnKrBNqq">
        <div xml:id="i-TtR8CwqLRoMs27kYigUDBL">
          <p xml:id="i-TFa86CUZBxtKASbygUr7DC">
            Nr 68
          </p>
          <p xml:id="i-92JS3xDpejRmqTDKfpoJpE">
            Av herr Lothigius, angående realisationsvinstbeskattningen av
            aktier m.m.
          </p>
          <p xml:id="i-35UPQtF1T9jCd243KqzmJj">
            (Lika lydande med motion nr 61 i Första kammaren)
          </p>
          <p xml:id="i-VtJsnVo24ymUWiEiZjWEhR">
            Enligt 35 $ 3 mom. kommunalskattelagen gäller att skattepliktig
            realisationsvinst vid avyttring av aktier och likartade tillgångar,
            som skattskyldig innehaft minst fem år, beräknas till 10 procent
            av vad den skattskyldige erhållit för tillgången. Skatte- pliktig
            vinst skall dock inte föreligga om det framstår som sannolikt
            att avyttringen skett utan vinst eller med en vinst som inte överstiger
            5 procent av vad den skatt- skyldige erhållit. Från den schablonmässigt
            beräknade skattepliktiga realisations- vinsten under ett beskattningsår
            medges avdrag med 500 kronor. Vid avyttring av aktier eller likartade
            tillgångar som innehafts kortare tid än fem år beräknas skatte-
            pliktig realisationsvinst enligt en fallande skala. Beskattning
            skall ske även när be- rörda tillgångar förvärvats genom arv eller
            gåva eller liknande fång. Ifrågavarande bestämmelser tillkom vid
            1966 års riksdag. I sin proposition i ämnet (nr 90) uttalade departementschefen
            att den föreslagna beskattningsmetoden kunde behöva överses efter
            viss tid med ledning av de erfarenheter som då vunnits samt att
            en erforderlig samordning borde ske när motsvarande regler för
            fast egendom ändrades. Bevillningsutskottet underströk för sin
            del starkt nödvändigheten av att de föreslagna beskattningsreglerna
            bleve föremål för överarbetning och samordning med bl. a. de förslag
            som vore att vänta från markvärdekommittén. Vidare riktades utskottskritik
            mot att den i tiden utökade beskattningen av aktievinster enligt
            en schablonmässig metod för inkomstberäkningen direkt anknutits
            till dåvarande system med beskattning av den exakt beräknade vinsten
            efter en fallande skala under den första femårsperioden av innehavet.
            Under den korta tid som de nuvarande reglerna för beskattning
            av vinster vid aktieförsäljningar varit i bruk har de visat sig
            inte kunna uppfylla kraven på en ändamålsenlig och rättvis beskattning.
            Genom den vid utskottsbehandlingen påta- lade ihopkopplingen av
            två vitt skilda beskattningsprinciper kan den situationen uppkomma
            att det är mera fördelaktigt att avyttra aktier före femårsperiodens
            ut- gång än efter. Vidare kan på grund av svårigheten att redovisa
            ett gammalt anskaff- ningsvärde en beskattning komma att ske trots
            att det föreligger en förlust. En annan olycklig effekt av schablonregeln
            är att små vinster procentuellt beskattas hår- dare än stora och
            att den beskattningsbara vinsten vid mindre vinster kan överstiga
            den realiserade. Hänsyn tas ej heller till om vinsten emanerar
            från förändringar i penningvärdet och alltså är fiktiv. Ytterligare
            kan anföras att svårigheterna att be-
          </p>
          <pb facs="riksdagen-motions-pdf/data/1969/mot_1969__ak__68/mot_1969__ak__68-002.pdf"/>
          <fw xml:id="i-TPRi9jM5BUGPATYTHtjba5">
            Motion i Andra kammaren, nr 68 år 1969 11
          </fw>
          <p xml:id="i-PBZxL1uRdvGzZtHkYPNP9V">
            räkna ett korrekt anskaffningsvärde på aktier erhållna genom
            fond- eller nyemission är av sådan art att den skattskyldige riskerar
            att vid avyttring av dylika aktier drab- bas av för hög skatt
            liksom att möjligheterna att tillgodogöra sig förlustavdrag är
            otillräckliga. Vid 1966, 1967 och 1968 års riksdagar har i ett
            flertal motioner yrkats att en översyn av aktievinstbeskattningen
            snarast skulle ske med utgångspunkt från att be- skattningen bör
            utformas på grundval av en verklig vinstberäkning. Det har vidare
            krävts att vinster beroende på penningvärdeförsämringen skall
            undantas från be- skattning, att investmentbolag och aktiefonder
            skall helt fritas från aktievinstbeskatt- ning, att beskattning
            vid försäljning av aktier i fåmansbolag under vissa förutsätt-
            ningar icke skall ske samt att en översyn av skattereglerna för
            aktier, obligationer och vinstandelslån skall ske. Det föreligger
            enligt vår mening ett starkt behov av en förnyad översyn och om-
            prövning av gällande regler rörande beskattning av vinster vid
            avyttring av aktier och därmed jämförliga värdepapper. Utredningen
            bör omfatta de objekt som för närvarande ryms inom 35 $ 3 mom.
            kommunalskattelagen. Dock kan ifrågasättas om inte avgränsningen
            borde göras något snävare. Vi tänker här på värdepapper av typ
            preferensaktier med limiterad utdelning. Dessa kan på grund av
            den vid emissionen fast fixerade avkastningen sägas ligga obligationerna
            mycket nära. Det tycks sålunda finnas anledning att ompröva huruvida
            inte avyttring av sådan preferensaktie i be- skattningshänseende
            kunde hänföras till kategorin annan egendom enligt 4 mom. kommunalskattelagen.
            Beträffande beskattningsperiodens längd torde skäl icke för närvarande
            finnas att frångå den nu gällande oändliga beskattningsperioden.
            Önskvärt vore dock om den period under vilken full beskattning
            vid avyttring sker kunde minskas ned jämfört med den tvåårsperiod
            som nu gäller. Härigenom skulle med all sannolikhet rörlig- heten
            på aktiemarknaden öka, vilket får anses vara av stort värde. Utredningen
            bör lägga stor vikt vid att övergången mellan full och reducerad
            beskattning får en sådan utformning att olägenheterna med det
            nuvarande systemet försvinner. En eventuell avtrappningsgrad,
            varigenom underlaget för en i tiden obe- gränsad aktievinstbeskattning
            successivt reduceras, bör avpassas så att en av skatte- hänsyn
            betingad låsning av aktiemarknaden inskränkes till ett minimum.
            Vad beträffar beskattningsprincipen bör i likhet med realisationsvinstbeskattning
            av fastighet gälla att beskattning av vinst vid avyttring av aktie
            skall ske med ut- gångspunkt i den verkliga realiserade vinsten.
            De nuvarande reglerna har klart visat vilka otillfredsställande
            resultat som kan erhållas ifall någon annan utgångspunkt väljes
            för beräknande av den beskattningsbara vinsten. En förutsättning
            är alltså att hänsyn tages till förändringar i penningvärdet.
            För att kunna göra detta krävs att anskaffningsår och anskaffningsvärde
            är kända. För transaktioner med aktier som innehafts en kortare
            tid torde i allmänhet några svårigheter i detta avseende icke
            föreligga. Då det däremot är fråga om avyttring av aktie som innehafts
            under en längre tid kan svårigheter uppstå. För att lösa problemen
            vid långtidsinnehav torde någon form av schablonisering vid beräknande
            av anskaffningsvärde vara nödvän-
          </p>
          <pb facs="riksdagen-motions-pdf/data/1969/mot_1969__ak__68/mot_1969__ak__68-003.pdf"/>
          <fw xml:id="i-AyLRAFM6kNYekRSAS6B7d8">
            12 Motion i Andra kammaren, nr 68 år 1969
          </fw>
          <p xml:id="i-EvcG1YD1XRsbb1E2hsUAQx">
            dig. Denna schablonisering kan tänkas bli tillämplig då den skattskyldige
            icke kan med tillräcklig sannolikhet styrka anskaffningsvärdet
            eller då något anskaffnings- värde över huvud taget icke finns
            att tillgå. I syfte att förenkla och lösa problema- tiken med
            ett värdesäkrat anskaffningsvärde kan alternativa lösningar tänkas.
            An- tingen upprättas tabeller, dels centralt, dels länsvis över
            de i allmänna marknaden förekommande aktierna, där ett indexreglerat
            anskaffningsmedelvärde för ett stort antal år tillbaka i tiden
            finns upptaget, eller också kan ett visst procentuellt tillägg
            på ett verkligt eller schablonmässigt beräknat anskaffningsvärde
            medges i likhet med det som gäller vid avyttring av fastighet.
            Finnes ej anskaffningsvärde att tillgå, skall den skattskyldige
            ha möjlighet att, t. ex. i de ovannämnda tabellerna, enkelt få
            fram schabloniserat anskaffningsvärde för aktien i fråga. För
            att möjliggöra upprättandet av tabeller med någon form av schabloniserade
            anskaffningsvärden krävs att en enkel metod införes för beräknande
            av anskaffnings- värden för delbevis och teckningsrätter, oavsett
            fråga är om emission av aktier av oförändrat eller nytt slag.
            Utredningen bör i detta hänseende känna sig fri att frångå nu
            gällande föga enhetliga praxis på området. Det är viktigt att
            beräkningsgrunderna blir så generösa att beskattning av icke vinstgivande
            avyttringar helt undvikes. Väsentligt är också att reglerna får
            en enkel och lättfattlig utformning och blir effektiva från kontrollsynpunkt.
            Beträffande be- skattningens höjd bör utredningen ha fria händer
            att pröva olika lösningar som kan tänkas främja och vidga intresset
            för aktieplaceringar. Om möjligt bör beskattningen utformas så
            att alltför stora olikheter i behållning efter skatt icke uppstår
            vid av- yttring av tillgångar av olika slag men med lika innehavstid
            och tillväxttakt. Då det bl. a. av taxeringstekniska skäl kan
            finnas anledning att undantaga mindre vinster från beskattning,
            bör utredningen ompröva det nuvarande 500-kronors- avdraget i
            en positiv anda. Utredningen bör även undersöka möjligheterna
            av att införa någon form av reinvesteringsregel, så att beskattning
            icke sker av vid aktie- försäljning frigjort kapital i den mån
            detta åter investeras i aktier inom viss tid. Mycket stor vikt
            bör läggas vid bestämmelserna rörande övergången till de nya skattereglerna,
            så att redan förvärvade aktier icke får en sämre ställning än
            aktier förvärvade efter ikraftträdandet. De gällande bestämmelserna
            rörande förlustavdrag vid försäljning av aktier är mycket restriktiva.
            De kvarstår från den tid då en innehavstid på mer än 5 år fritogs
            från realisationsbeskattning och fann sin motivering i detta förhållande.
            I och med att beskattningen nu gjorts oändlig saknas anledning
            att såsom villkor för avdrags- rätt sätta förekomsten av en realisationsvinst.
            Liksom i fråga om andra förvärvskäl- lor bör uppkommen förlust
            få avdragas från varje föreliggande skattepliktig inkomst. Förlusten
            bör beräknas efter samma metod som tillämpas för framräknande
            av rea- lisationsvinst och avdrag medges med så stor procentuell
            andel som i händelse av vinst skulle ha tagits till beskattning.
            Åberopande det anförda hemställer jag, att riksdagen måtte i skrivelse
            till Kungl. Maj:t hemställa, att Kungl. Maj:t måtte företaga en
            utredning i enlighet med de i mo-
          </p>
          <pb facs="riksdagen-motions-pdf/data/1969/mot_1969__ak__68/mot_1969__ak__68-004.pdf"/>
          <fw xml:id="i-WZCbUKSx1etpebUNY5XGeC">
            Motion i Andra kammaren, nr 68 år 1969 13
          </fw>
          <p xml:id="i-YbTdFQ5oebKiKa4Nb37YRU">
            tionen angivna riktlinjerna rörande utformningen av beskattningen
            vid avyttring av aktier och därmed jämförliga värdepapper enligt
            35 $ 3 mom. kommunalskattelagen.
          </p>
          <p xml:id="i-7cc3UzPsNZLUzuLUPtqtt4" type="date">
            Stockholm den 16 januari 1969
          </p>
          <p xml:id="i-4gvGToFzA4zAwpg3TE2zMU">
            Carl Wilh. Lothigius (m)
          </p>
        </div>
      </div>
    </body>
  </text>
</TEI>
