<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1922--fk--00106">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1922/mot_1922__fk__106/mot_1922__fk__106-001.pdf"/>
      <fw xml:id="i-GG1AS9YBmwNRn4a4G9bb7A">
        Motioner i Första kammaren, Nr 106. 1
      </fw>
      <div xml:id="i-QfghGEKiTXT6N4ytvdKfuA" type="motHeader">
        <div xml:id="i-ETRnkRwNRAZXYnt2r3ESJg" type="motTitle"/>
        <div xml:id="i-Gk1ajbxPre91Y3pqcQfTHy" type="motSubmissionInfo"/>
      </div>
      <div xml:id="i-FkuRvpqtkWpdh6eDvQQqs7" type="motBody">
        <div xml:id="i-WcBw4LK5JCNqTigmkfRAxz">
          <p xml:id="i-DDFQaGCAvS6ouMbwBB99xR">
            Nr 106.
          </p>
          <p xml:id="i-DFvq1jNHcAfiwadskneJJP">
            Av herr Lindhagen, angående det nuvarande tvåkammarsystemets
            avlösning av en mera ändamålsenlig folkrepresentatton.
          </p>
          <p xml:id="i-QXWWZPUWX7To49UJ9QXeW8">
            Sedan historien nu avslutat ett kapitel i sin berättelse och
            ett nytt skede är under framryckning, ligger det väl makt uppå
            att oavlåtligt ägna upp- märksamhet åt detta skedes innehåll och
            formbildning. Beträffande innehållet bör, såvitt jag förstår,
            detta ligga uppenbart för alla. Det är den goda viljan allenast
            som kan skapa fred, viljan till sam- hörighet. Begrepp och föreställningar,
            som varit förklarliga för sin tid, räcka icke till längre, ja
            äro kanske obrukbara för denna uppgift. De hava blivit utnötta
            i tjänsten. Det vill till en hel del omvärderingar och nyskap-
            ningar. Det är uppriktigt sagt ett felande andligt innehåll, för
            vilket det nu gäller att bereda rum. Viljans omskapning kan dock
            fortfarande icke ske på befallning. Det är en lidandets väg genom
            tiderna. Under sådana förhållanden skulle man nästan kunna tycka,
            att problemet förefaller ogripbart. Emellertid, om vi tänka något
            över gångna tiders lärdomar och vår egen erfarenhet, skola vi
            nog finna, vilken viktig betydelse formerna äga för att göra detta
            ogripbara fattbart. Vanorna, åskådningen, de politiska förma-
            ningarnas innehåll hava en avgörande betydelse för människornas
            sinnes- riktning och de handlingar, som framgå ur densamma. Därför
            har statens författning med rätta alltid ansetts äga stor betydelse.
            På den beror mycket, ja man skulle ibland nästan vara frestad
            säga allt. Efter en generations bemödanden har nu i detta byggnadsverk
            författ- ningen i det närmaste nått fram till den allmänna och
            lika rösträtten. Mycket som förut varit obehörigen bundet har
            därigenom lösgjorts. Ett steg är taget, som måst tagas. Det gäller
            då att ej av någon trötthetskänsla göra halt vid denna vinning
            såsom ett slutmål för långa tider. Må vi besinna, att den nya
            författningen förbättrar föga våra karaktärer, att icke heller
            den Bihang till riksdagens protokoll 1922. 3 saml. 43 häft. (Nr
            106.) 1
          </p>
          <pb facs="riksdagen-motions-pdf/data/1922/mot_1922__fk__106/mot_1922__fk__106-002.pdf"/>
          <fw xml:id="i-6ATiauxeDGJoSnZudUGbnt">
            2 | Motioner i Första kammaren, Nr 106.
          </fw>
          <p xml:id="i-59Qhz9zcdwEmsT8e1WrreZ">
            består världen med sann upplysning och kärleksfull hänsyn i tillräcklig
            måtto och att den för med sig nya olämpor, som ej förut uppdagats.
            Redan har uppmärksamheten riktats därpå, att den nya författningen
            skänker medborgarna allenast rätt att välja på personer och att
            även denna valrätt till stor del är en illusion. Utvägar måste
            därför sökas att bereda alla valberättigade möjligheter att kunna
            få rösta även för en sak och få göra det under självansvar. Denna
            angelägenhet har kommit så långt, att riks- dagen år 1920 begärde
            en undersökning om folkomröstnings införande. Vid sidan om denna
            angelägenhet lärer icke kunna undgås att även betvivla den nuvarande
            valda representationens formella fulländning. Så länge första
            kammaren såsom byggd på penningen var skarpt artskild från den
            andra, riktade sig bemödandena på att upphäva denna åtskillnad
            genom första kammarens upphävande (enkammarsystem), genom suspensivt
            veto för densamma i viktigare frågor eller genom kammarens uppbyggande
            även på den allmänna rösträttens grund. Det sistnämnda alternativet
            har nu genomförts. Nya erinringar av olika slag ha omedelbart
            därefter anmält sig från skilda håll och mest givetvis från dem,
            som anse sig förlorat mest på denna förändring. Vad som genast
            faller i ögonen och även utgör allmänt samtalsämne är frågan,
            vilket behov som tillgodoses genom att hava två kamrar, byggda
            ungefär på samma grund och med tämligen lika kynne. Skillnaden
            består ju visserligen däri, att första kammaren vilar på medelbara
            val samt fordrar för medlemskap en högre ålder och större inkomst.
            Något litet betyder detta måhända men enligt erfarenheten icke
            så synnerligen mycket, sedan arvoden införts även för första kammarens
            ledamöter. Viktigare är måhända däremot den uppenbara skillnad,
            som ligger däri, att för val till första kammaren ej fordras bostadsband,
            vilket däremot är föreskrivet för inval i den andra. Härigenom
            möjliggöres ju ett något allsidigare besättande av riksdags- platserna
            i första kammaren. En viss fördel är ju dessutom, att ett större
            antal röster få göra sig hörda med bibehållandet av båda kamrarna.
            I huvudsak råder emellertid nu ett dualistiskt enkammarsystem.
            Miljön är ungefär densamma och besluten bliva därför tämligen
            enahanda. Under- stundom inträffar mera av slump, att kamrarna
            skilja sig åt i»reformvän- lighet». Ibland ser det ut som om första
            kammaren härutinnan låg över, och man brukade då skämtsamt tala
            om, att målet för ett enkammarsystem numera måste bliva andra
            kammarens upphävande. En dylik företeelse har säkerligen sin förklaring
            däri, att partilydnaden är mera genomförd i andra kammaren till
            skillnad från den första, där understundom individualistiska tendenser
            kunna komma till synes och någon gång lyckas göra sig gällande.
          </p>
          <pb facs="riksdagen-motions-pdf/data/1922/mot_1922__fk__106/mot_1922__fk__106-003.pdf"/>
          <fw xml:id="i-JX2SQ3mW54n1DsmB3Q91oe">
            Motioner i Första kammaren, Nr 106. 3
          </fw>
          <p xml:id="i-QbJUmedmm6y9E831bzXpr8">
            I stort sett betyder dock denna skillnad ingenting grundväsentligt.
            Rätta förhållandet är nog att för undantagsfall är ena dagen den
            första kammaren och den nästa andra kammaren på sin kant. Man
            kan verkligen därför låta de båda kamrarna kvitta sina ömsesidiga
            berömmelser och felsteg eller hur man nu allt efter partiståndpunkt
            vill kalla det.
          </p>
          <p xml:id="i-TX5Mu9rZoHd52fcvVenJMn">
            I själva verket står således en fortsatt författningsrevision
            även här på dagordningen i följd av nödvändigheterna. Och fortfarande
            är den första frågan, huruvida denna revision bör byggas på ett
            enkammarsystem eller ett tvåkammarsystem. Skall tvåkammarsystemet
            bibehållas, är man på grund av det ovan an- förda säkerligen tämligen
            enig, att det nuvarande systemet i varje fall saknar rimlig grund
            för sin tillvaro. Det betecknar en övergång och ett viloställe
            allenast. Vad det i fortsättningen måste gälla är första kamma-
            rens ombildning till något särskilt och något annat och tidsenligare
            än den gamla första kammaren. Så vitt jag kunnat finna sammanfalla
            de olika hitintills förnumna pro- grammen däruti, att man bör
            försöka förvandla första kammaren till en representation speciellt
            för »sakkunskapen». Detta är egentligen en stor ohöv- lighet mot
            den andra kammaren. Men man bemantlar gud bevars oförrätten genom
            att principiellt tillåta andra kammaren vara ett tänkt uttryck
            för folkstämningen, under det den nya första kammaren skulle komma
            att representera mera kunnigheten och det nyktra förståndet. Saken
            ställer sig därigenom sannerligen icke bättre. Ty genom en sådan
            formulerings- konst håller man ju i själva verket före, att andra
            kammarens uppgift blir att representera obildningen och första
            kammarens uppgift att före- träda den så kallade bildningen. Beskådas
            härefter de olika, här och var ifrågasatta projekten, möta där
            bakom mycket naturliga och intressanta företeelser. Sålunda förnim-
            mes från mer än ett håll en längtande förväntan att under sakkunskapens
            kappa återvinna den gamla första kammaren i en ny förklädnad allenast.
            Med detta system skulle det högre ämbetsmannaståndet samt den
            högre finansen och industrialismen genom självskrivenhet eller
            specialval få ett betydande inflytande, som givetvis helst bör
            ordnas så, att det kan nå fram till majoritet. Dessa ansatser
            komma dock förmodligen till korta. Från vänsterns håll synes man
            åter mångenstädes drömma om den »vetenskapliga» insiktens suprematt
            i en första kammare. Detta är ett far- ligare uppslag. Det är
            nämligen mera bestickande och för mängden blir det svårare att
            kunna genomskåda vad resultatet kommer att bli. Allianser
          </p>
          <pb facs="riksdagen-motions-pdf/data/1922/mot_1922__fk__106/mot_1922__fk__106-004.pdf"/>
          <fw xml:id="i-UpdCqg4YUaGpGeT4XmJRRk">
            4 Motioner 1 Första kammaren, Nr 106.
          </fw>
          <p xml:id="i-SCxa4dLH2tfmJUfF9Z2qSa">
            med högern ligga här också, såsom det brukar uttryckas, snubblande
            nära med resultat, att vänstern blir lurad på en del av konfekten.
            Vetenskapens företrädare äro icke detsamma som vetenskapen utan
            vanliga människor även de. Ofta, ja kanske oftast äro de ett med
            den högre byråkratin och plutokratin och trots den goda föresatsen
            vinnes nog på denna väg i åt- skilligt en restauration av den
            gamla första kammaren. Särskilt hoppas man ibland, att universiteten
            och liknande högre undervisningsanstalter samt topparna i vetenskapliga
            ämbetsverk — även sådana lära finnas —- skola rycka in och övertaga
            ledningen mer eller mindre. Erfarenheten under gångna tider från
            universitetens representation i riks- dagen synes dock ej uppmuntra
            att speciellt gynna ett sådant inbrott av en s. k. ny tid. Vid
            flera tillfällen och även i andra framställningar till denna riksdag
            har jag tillåtit mig göra några erinringar emot den missuppfattning,
            som i en materialistisk tidsålder mer än annars gör sig gällande,
            nämligen att vetenskapen är den sannskyldiga och enda representanten
            för den and- liga kultur, som vi behöva. Förhållandet är väl det,
            att vetenskapen lika litet som den allmänna rösträtten på något
            avgörande sätt förbättrar våra karaktärer. Vetenskapen eller rättare
            sagt naturvetenskapen — ty någon annan vetenskap finnes väl knappast
            — har sitt viktiga arbetsfält givet. Men på ett område, där det
            gäller att skapa samhörighet mellan människorna och rättsinnighet
            i deras samhällsordningar räcker icke heller vetenskapen till,
            ja den når knappast synnerligen långt. Vad det här framför allt
            eller åtminstone lika mycket kommer an på är ju en god vilja hos
            människorna. Detta är något annat och mera. Om en första kammare
            byggd på »sakkun- skap» eller »bildning» skulle man säkerligen
            snart få besanna det ganska . klargörande ordet om det s. k. frankfurterparlamentet
            år 1848 i Tyskland: hundertfäönfzig Professoren, Vaterland du
            bist verloren — hundrafemtio professorer, fädernesland du är förlorat!
            | Från socialdemokratiskt håll undrar mången ibland, om icke en
            ny första kammare lämpligen borde vara en representation för den
            sociala kampen med en majoritet av representanter för fackföreningarna
            och en minoritet från arbetsgivarna. ” Gärna med tillägg av en
            del »vetenskapliga» inslag, vilka lärdomen, även här, ofta föreställer
            sig företrädesvis representera den andliga kultur, vilken vi alla
            om icke av annat skäl, så av estetiska grunder och för det egna
            anseendets skull säga oss vilja befrämja. Med denna ord- ning
            skulle då andra kammaren bli ett svenska folkets politiska representa-
            tion och första kammaren dess fackliga representation. Ur dagspolitisk
            synpunkt kan ett sådant program mycket väl kallas tidsenligt.
            Felet med detsamma är väl däremot, att det icke är mänskligt och
            således icke framtids-
          </p>
          <pb facs="riksdagen-motions-pdf/data/1922/mot_1922__fk__106/mot_1922__fk__106-005.pdf"/>
          <fw xml:id="i-Eg1FJrRBGBxz2JbJtHQz3Y">
            Motioner i Första kammaren, Nr 106. 5
          </fw>
          <p xml:id="i-SVacSH9ZGzLCnb1dk26hqs">
            enligt. Det materialiserar och byråkratiserar ytterligare författningen,
            det knäsätter det nuvarande partiväsendet i dess yttersta konsekvenser
            och avstänger från tillträde till folkrepresentationen ännu fullständigare
            än nu den goda viljan hos alla såsom förmodligen den enda grund,
            på vilken en verklig samhällskultur kan uppbyggas. För att uttömma
            möjligheterna må såsom ett ytterligare uppslag erinras, att åtminstone
            första kammaren möjligtvis skulle kunna bli ett litet uttryck
            för Platos statssystem sådant han låter Sokrates formulera det-
            samma. I dialogen om staten talar Sokrates på ett ställe sålunda:
            »Om icke, sade jag, antingen filosoferna bliva konungar i staten
            eller de, som nu kallas konungar och makthavande i sanning och
            grundligt ägna sig åt filosofien, och båda dessa, makten i staten
            och filosofien, sammanfalla till ett och om icke av de olika naturer,
            som nu uteslutande vända sig till det ena med åsido- sättande
            av det andra, de flesta nödvändigt bliva uteslutna, då finnes
            det, min käre Glaukon, icke någon befrielse från det onda för
            staterna och, såsom jag tror, icke heller för människosläktet,
            och förr skall icke heller denna stats- författning, som vi nu
            hava beskrivit, så vitt det möjligt är, bliva förverkli- gad och
            skåda solens ljus. Det är detta, som redan länge har ingivit mig
            be- tänkligheter för att tala, då jag ser, huru det till stor
            del skall strida mot den allmänna föreställningen.» Denna förklaring
            inledde Sokrates med ett beto- nande, att den ifrågasatta förändringen
            var »visserligen icke obetydlig och lätt, men likväl utförbar».
            För min del tror jag, att denna utväg icke är utförbar, åtminstone
            är den det icke i vår tid. Det är nog fruktlöst att söka skilja
            människorna i goda och onda. Lika litet utförbart är påtagligen
            ett bemödande att efter en sådan sortering lyfta det goda upp
            till de officiella tinnarna. Det goda är för tungt. Naturvetenskapen
            eller den moderna sociologien kommer aldrig att uppfinna en hävstång,
            som mäktar det. För övrigt, det finns knappast längre några filosofer
            i den gamla goda meningen. De naturvetenskapliga uppfinningarna
            hava förvandlat de forna livsfilosofiska skolorna till fossilier
            i sin myckna materia. Inga nya kunna slå rot i brist på andlig
            näring. Socio- logien är ännu en formaldemokrati, som ej förmår
            skapa något av intet. Ty det bor icke någon gud inom den. Majoriteter
            och minoriteter ha icke heller något bruk för filosofer vid statsrodret.
            De behärskas av sina sär- intressen, förankrade i vissa dagspolitiska
            frågor. De äro ej uppfostrade till annat än ävlan kring den heta
            gröten. Under detta tillvarelsesätt »segrar» en i dag, en annan
            i morgon. Den ena oriktiga statsförfattningen avlöser den andra.
            Ådagalägger icke detta, att vi behöva ett annat grepp på frågan?
            Eller med andra ord, ett praktiskt grepp. Låtom oss avstå från
            att söka sortera
          </p>
          <pb facs="riksdagen-motions-pdf/data/1922/mot_1922__fk__106/mot_1922__fk__106-006.pdf"/>
          <fw xml:id="i-A4NeCXUMUEbSmwrGhmXT6g">
            6 Motioner i Första kammaren, Nr 106.
          </fw>
          <p xml:id="i-6Bdkw5GV46mRk67a6Gbwhe">
            människorna, en uppgift, som är hopplös därför att den är omänsklig.
            Lika litet lärer det löna sig att söka konvojera några utvalda
            fram till den nuva- rande makten, som för övrigt skulle komma
            att fördärva dem alltför lätt. Må vi uppgiva försök till författningar
            med vertikala gränser mellan skilda grupper. Kapitalets och proletariatets
            diktaturer äro utförbara men orik- tiga. Filosofiens diktatur
            är riktig men icke utförbar. Vad återstår då att sätta i stället.
            Såvitt jag förstår en sammanslut- ning: mellan de goda anlagen
            hos alla människor medelst en vädjan i stats- livet och det enskilda
            livet över allt och vid alla tillfällen till deras inre röster.
            Den riktiga och på samma gång utförbara statsförfattningen är
            en horisontell författning. Det är en realdemokratisk författning,
            där aristo- kraten eller filosofen inom alla människor sättes
            till allas styresman. Denna förvissning sammanfaller med Platos
            ord om att »en riktigt ordnad stat ovillkorligen i första rummet
            måste vara en uppfostringsanstalt». Det tusenåriga riket eller
            idealstaten, byggd på former, är en teori. Samvets- staten, framsprungen
            ur livets realiteter, är en möjlighet.
          </p>
          <p xml:id="i-BnbixKMwL7mosDuuMxkhBG">
            De slutsatser, vartill den förestående framställningen lett i
            fråga om möjligheten och lämpligheten av ett nytt tvåkammarsystem,
            leda således till detta systems förkastande och godtagande av
            ett enkammarsystem. Där- till kommer icke minst det i dessa tider
            särdeles aktuella behovet av be- sparing i både penningar, tid
            och arbete. Det återstår att koncentrera fram- tidens omtanke
            på att skapa en representation för en verklig realdemokrati. Det
            första fjätet som då måste tagas är — vid sidan av folkomröst-
            nings införande — den nuvarande överflödiga första kammarens borttagande.
            Den andra kammaren blir på sin nuvarande grundval ensam folkrepresentation.
            En sådan förändring kräver blott ett ovillkorligt tillägg, nämligen
            bostads- bandets borttagande. I den punkten blir således vårt
            nuvarande första- kammarsystem bibehållet och överflyttat på den
            kommande representa- tionen. Det är nödvändigt för mångsidigheten
            i folkförsamlingen. Avgöran- det i fråga om uppsökandet av önskad
            representant ligger fortfarande uti valmännens händer. I alla
            enkammarsystem lärer saknas bostadsband. Svenska folket befrias
            med denna nya ordning från åtskilligt av sina trätor, sina besvär
            med valrörelser, sina ändlösa utgifter samt får samla sig på en
            punkt uti sina politiska bemödanden. Sedan detta väl är skett,
            kommer i sinom tid fortsättningen obevekligt som stjärnornas gång.
            Den har redan här ovan tecknats. Det må blott härtill erinras,
            att dess vägar äro tusenden och många av dem kunna och böra beträdas
            samtidigt med den nu ifrågasatta förändringen, som är både
          </p>
          <pb facs="riksdagen-motions-pdf/data/1922/mot_1922__fk__106/mot_1922__fk__106-007.pdf"/>
          <fw xml:id="i-6T8VTKfkGUrPXMbZQEy51A">
            Motioner i Första kammaren, Nr 106. 7
          </fw>
          <p xml:id="i-UEYQ3NGJwbW6GFTPfMYVBu">
            lätt och utförbar men ingalunda obetydlig. Denna fortsättning
            har ock berörts bland annat i mina motioner vid denna riksdag:
            om intressepolitikens omvandling småningom till samvetspolitik
            samt därigenom ock regeringars omvandling småningom från partiregeringar
            till landsregeringar (nr 98), om avskaffande av den rena evangeliska
            läran och även andra läror såsom folkets själasörjare samt införande
            i stället av kristendom i statens styrelse (nr 97), om avrustning
            av militärväsendet och uppbyggandet av en inter- nationell rättsordning
            (nr 89—91) och om vänlig uppgörelse mellan jor- dens raser särskilt
            den vita och gula rasen (nr 88). De skäl som utvecklats i dessa
            framställningar åberopas till ytterligare stöd för ifrågavarande
            hem- ställan. Emot förslagen att göra första kammaren till en
            representation för den officiella »sakkunskapen» åberopas särskilt
            motiven sid. 2—5 i motio- nen nr 97. Det hemställes alltså:
          </p>
          <p xml:id="i-TUbDrUSrHs8Lga6xkL6f6z">
            att riksdagen ville anhålla, att regeringen måtte: 1) efter övervägande
            förelägga riksdagen förslag till det nuvarande ändamålslösa tvåkammarsystemets
            avlösning av en mera ändamålsenlig folkrepresentation; 2) vid
            detta övervägande såsom den för närvarande ändamålsenligaste utvägen
            särskilt beakta en lösning, som borttager första kammaren och
            bibehåller andra kammaren såsom ensam folkrepresentation dock
            utan bostadsband.
          </p>
          <p xml:id="i-LG8TucJQ2FQN9uB3VjHStE" type="date">
            Stockholm den 20 februari 1922.
          </p>
          <div xml:id="i-EQpsLFmjKCYQy86FJu5pgv" type="signatureBlock">
            <p xml:id="i-M4yw8fipVU5TCforrDEoZr" who="i-XzSzFtnrtwQBSXHVwVhrCf" type="signature">
              Carl Lindhagen
            </p>
          </div>
        </div>
      </div>
    </body>
  </text>
</TEI>
