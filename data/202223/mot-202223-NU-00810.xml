<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-00810">
  <teiHeader>
    <fileDesc>
      <titleStmt>
        <title>En mer effektiv innovationspolitik</title>
        <author corresp="i-655Uw3q6yNE6R2nN2pDvUg i-LKQKWG3JJUBFg12z1vrFwt">av Åsa Eriksson och Jennie Nilsson (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:810 av Åsa Eriksson och Jennie Nilsson (båda S)</title>
          <idno type="rdwebb">HA02810</idno>
          <rs type="number">810</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HA02810/text</ref>
          <ref type="dokument_url_html">https://data.riksdagen.se/dokument/HA02810</ref>
          <ref type="dokumentstatus_url_xml">https://data.riksdagen.se/dokumentstatus/HA02810</ref>
          <ref type="pdf">https://data.riksdagen.se/fil/D2F805C0-87B5-47A7-AE74-4B8728AA3292</ref>
          <ref type="docx">https://data.riksdagen.se/fil/274F45CB-10E6-4BBF-A5B7-E4914620F971</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-655Uw3q6yNE6R2nN2pDvUg</idno>
            <name>Åsa Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LKQKWG3JJUBFg12z1vrFwt</idno>
            <name>Jennie Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YPXfiosnMcB1evRc467CZV" type="signed"/>
        <correspContext corresp="i-YPXfiosnMcB1evRc467CZV">
          <note type="signatory" corresp="i-655Uw3q6yNE6R2nN2pDvUg"/>
          <note type="signatory" corresp="i-LKQKWG3JJUBFg12z1vrFwt"/>
        </correspContext>
        <correspAction xml:id="i-MBaztpvYGEitPZakrgcho6" type="submitted">
          <date when="2022-11-22"/>
          <time when="10:41:56"/>
        </correspAction>
        <correspAction xml:id="i-REtWKSXXFWqhDQTbQcRHWG" type="reviewed">
          <date when="2022-11-22"/>
          <time when="12:07:10"/>
        </correspAction>
        <correspAction xml:id="i-SNdiDEriwa4LKvpAW5YShd" type="referred">
          <date when="2022-12-01"/>
        </correspAction>
        <correspAction xml:id="i-FzUFs6M6NnvEy1Wr3dQ5cB" type="assigned">
          <date when="2023-06-02"/>
          <time when="14:44:18"/>
        </correspAction>
        <correspContext corresp="i-FzUFs6M6NnvEy1Wr3dQ5cB">
          <ref type="assignedTo">Näringsutskottet</ref>
        </correspContext>
        <correspAction xml:id="i-XJQxxBKGRR9kF2mvWMEntr" type="behandlas_i"/>
        <correspContext corresp="i-XJQxxBKGRR9kF2mvWMEntr">
          <ref type="uppgift">2022/23:NU16</ref>
          <ref type="ref_dok_id">HA01NU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU16</ref>
          <ref type="ref_dok_titel">Näringspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HG1W6T1daZQKv3t3tGTS5o" type="motHeader">
        <div xml:id="i-Sm3aixuX3bTKsb9TiFRaGP" type="motTitle">
          Motion till riksdagen 2022/23:810 av Åsa Eriksson och Jennie
          Nilsson (båda S) En mer effektiv innovationspolitik
        </div>
      </div>
      <div xml:id="i-QQ4nqjxLAAC9BMjvzRK7Qc" type="motBody">
        <div xml:id="i-2BivG8Kbq8b7nQ57aKW2uf" type="motProposal" subtype="förslag">
          <head xml:id="i-27rrYfnhYAK7aCGdL8AFXq">
            Förslag till riksdagsbeslut
          </head>
          <list xml:id="i-6cfAyD4mkNfYHxLKtqZhK8">
            <item xml:id="i-Wr1fz3bs22JGUg5q1dPHdM" sortKey="Yrkande 1">
              Riksdagen ställer sig bakom det som anförs i motionen om åtgärder
              för bättre utväxling av svenska innovationssatsningar och tillkännager
              detta för regeringen.
            </item>
          </list>
        </div>
        <div xml:id="i-DrLfyFkGHhff2DUcpyYMZT" type="motContent">
          <head xml:id="i-JWiaDGPHWJFL4NZGXsw4a4" type="h1">
            Motivering
          </head>
          <p xml:id="i-VyF8TKTV8n4Axv9KyefRoY">
            För oss socialdemokrater är det självklart att svenska företag
            ska konkurrera med innovationskraft och kompetens, inte med låga
            löner. Vi är rankade som en av världens bästa innovationsnationer,
            våra företag är världsledande inom många sektorer och vi bör se
            klimatutmaningen som en möjlighet för nya, gröna jobb i hela landet.
            För att lyckas med det, även på sikt, behöver vi bli ännu bättre
            än idag på att ta tillvara tillgänglig kunskap, använda forskningsmedel
            mer effektivt och se till att forskningsresultat och innovationer
            kommersialiseras i högre grad och att kunskapen hos mindre företag
            om vilka tillgångar som bör skyddas ökar.
          </p>
          <p xml:id="i-AzDrZNMfXL8Edx4e3zRY88">
            Företag i Sverige som är intensivt beroende av immateriella tillgångar
            står för 1,2 miljoner direkta jobb plus ca 270’ indirekta jobb.
            Dessa företag ger i snitt 30 % högre bidrag till BNP än andra
            företag (enligt ”Intellectual Property, Jobs &amp; Prosperity
            in the Nordic Region”). Men vi ser att det finns ett antal områden
            inom immaterialrätt, företagsnära forskning och innovation där
            vi vet att Sverige kan bättre.
          </p>
          <p xml:id="i-5N7tpgktnwMS9YaeMxdvUs">
            Innovation sker i allmänhet evolutionärt, där en upptäckt leder
            vidare till en annan upptäckt. Patentsystemet uppmuntrar till
            fler uppfinningar genom att ge ensamrätt i utbyte mot att man
            berättar hur uppfinningen är uppbyggd. Ofta kan en rad upptäckter
            summeras och tillsammans skapa en helt ny teknik. Patentinformation
            dokumenterar det här evolutionära mönstret och kan därför ge värdefulla
            insikter. Patentinformation kan ge svar på om en investering är
            meningsfull eller inte, så att våra forskningsmedel kan satsas
            där de gör mest nytta. Detta har vi ingen strategi för idag. Det
            finns massor av värdefull kunskap som vi som nation helt enkelt
            inte använder. Det är ett enormt resursslöseri. Patentstyret i
            Norge gör i samråd med Naerings- og fiskeridepartementet ett antal
            mycket djupgående patentanalyser varje år. Ett av huvudskälen
            är just att statliga medel ska satsas där de gör mest nytta. Regeringen
            bör överväga att ge PRV i uppdrag att systematiskt analysera patentdata
            för att öka utväxlingen av Sveriges innovationsarbete.
          </p>
          <p xml:id="i-WUfXZaqgNDWDrcEzS3SKpt">
            Sverige kan stoltsera med många sökta patent. Den som skärskådar
            siffrorna ser att väldigt få bolag står för en tämligen stor andel
            av Sveriges alla patent. Varför söker inte fler SME och i fler
            branscher patent? Okunskap? En breddning och differentiering skulle
            vara bra för att långsiktigt behålla platsen som världens bästa
            innovationsnation. Regeringen behöver agera för att kunskapen
            om när man eventuellt bör skydda sina innovationer ska öka inom
            alla branscher och inom utbildningsväsendet.
          </p>
          <p xml:id="i-LRZJmsr7RNKJPqCj2XzDpW">
            De små och fristående innovatörerna har ofta svårt att hävda
            sig mot större företag som gör intrång i deras rättigheter eftersom
            processkostnaderna tenderar att bli väldigt höga. Detta är ett
            välkänt problem. Trä- och möbelindustrierna har tagit fram en
            egen branschförsäkring i två delar (rättsskyddsförsäkring och
            ansvarsförsäkring). Regeringen bör vidta åtgärder så att den typen
            av utveckling kan gälla fler (alla?) branscher för att skydda
            de mest sårbara innovatörerna.
          </p>
          <p xml:id="i-DweWbQv1eVs1CRCotAASVw">
            AI kommer att genomsyra forskning inom en rad områden. Redan
            idag finns musik och konst skapad av AI. Så länge en människa
            styr AI:n fungerar våra immaterial­rättsliga lagar, men med helt
            självständiga AI-skapelser blir det problematiskt eftersom lagen
            kräver att upphovspersonen är en människa. Utvecklingen kring
            AI går snabbt. AI-strategin ”Nationell inriktning för artificiell
            intelligens” bör kompletteras med ett immaterialrättsperspektiv.
          </p>
          <p xml:id="i-3hDiSaVVDiHGVW4DAdH4HD">
            Kunskapen om vilka forskningsresultat som bör skyddas och när
            och varför behöver öka inom högskolevärlden. Idag kan du läsa
            till ingenjör utan att ta ett enda poäng i immaterialrätt. De
            som ska utveckla våra framtida lösningar behöver ha en grund­läggande
            förståelse för det regelverk som gäller för att inte råka illa
            ut själva eller att riskera att slumpa bort sin arbetsgivares
            tillgångar – oavsett om arbetsgivaren är ett företag eller inte.
          </p>
          <p xml:id="i-2BLgDfgYv6Z6d7MoR2WNZq">
            Innovationskontoren på våra lärosäten har för lite kunskap –
            eller blir inte lyssnade på – eftersom det återkommande uppdagas
            exempel på svenska akademiska resultat som andra slår mynt av
            eftersom de svenska upphovspersonerna inte haft insikt om att
            skydda dem vid rätt tillfälle. Studenter får statligt finansierad
            hjälp att kommersialisera sina idéer men det ger inte tillräckligt
            bra output; Sverige är topp-innovativa men rankas betydligt lägre
            i kommersialisering. Det har vi inte råd med i längden. Dessutom
            saknas ofta incitament för att nyttiggöra sin forskning. Regeringen
            behöver se över uppdraget till och uppföljningen av innovationskontoren
            på lärosätena för att se var det brister. Hur kan vi bättre stimulera
            till att forskningsresultat nyttiggörs?
          </p>
          <p xml:id="i-KHKqU4N2p9FrGhdrC6o82y">
            Flertalet forskare har låg kännedom om och få kontakter med innovationskontoren.
            Dessutom har näringslivet och akademin olika fokus och perspektiv.
            Näringslivet är intresserat av att hitta forskningsprojekt med
            stor potential för nyttiggörande men har i vissa fall svårt att
            nå fram till lärosätena. Det efterfrågas kunskapsutbyte, från
            båda håll. Regeringen bör agera för att forskningsteamen kompletteras
            med entreprenöriell kompetens och fokus.
          </p>
          <p xml:id="i-D6FmmBkdvW6rRKuJTRrhUT">
            Enligt en studie från OECD/EUIPO från 2019 utgörs 2,5 % av världshandeln
            av piratkopior. Det råder ingen tvekan om att det är en stor och
            organiserad verksamhet som står bakom tillverkningen, distributionen
            och försäljningen av alla dessa pirat­kopierade varor. Enligt
            en studie från OECD från 2018 leder handeln med piratkopior till
            förluster för svenska företag på 17 miljarder årligen, eller nästan
            50 miljoner per dag. Dessutom riskerar konsumenter som köper piratkopior
            att få varor som inte uppfyller gällande produktsäkerhetskrav.
            Den tredje stora förloraren på piratkopiering är staten som förlorar
            stora skatteinkomster och arbetstillfällen. De senaste åren har
            arbetet mot piratkopiering försvårats när e-handeln har exploderat
            och ett stort antal kopior fraktas via post- och kurirflödet.
            Vi behöver göra mer, både nationellt och genom EU, för att stoppa
            den grova ekonomiska brottsligheten med piratkopior.
          </p>
          <p xml:id="i-YZX5AB83fJMniMoiAepc7d">
            Ett akut område är illegal IPTV som illegalt erbjuder kunder
            tillgång till tusentals betalkanaler för ca 100 kr/månad, vilket
            gör att filmbranschen går miste om intäkter för enorma summor
            – något som hotar produktionen av framtida film och serier. Enligt
            Nima Sanandajis rapport Intellectual Property, Jobs &amp; Prosperity
            in the Nordic Region tittar drygt 600 000 personer i Sverige på
            illegal IPTV och bidrar med en halv miljard kronor i finansiering
            till organiserad kriminalitet. Rättsvårdande myndigheter bör få
            i uppdrag att prioritera den här typen av illegal verksamhet högre.
          </p>
          <p xml:id="i-NuBigAP6Pnh7Txa845m1fD">
            Offentliga aktörer upphandlar årligen till ett värde av ca 800
            miljarder kronor. I Svenskt Näringslivs immaterialrättsstrategi
            har frågan om bristande tillvaratagande av tillgångar vid offentlig
            upphandling p.g.a. inköpsorganisationernas bristande kunskaper
            i immaterialrätt lyfts som en särskild fråga. Ett led i att komma
            tillrätta med de problem som finns är att belysa kopplingen mellan
            upphandling och immaterialrätt. Här bör regeringen agera skyndsamt.
          </p>
          <p xml:id="i-HFZbydVkfBUcDV76XWCu3A">
            Idag används termen upphovsman genomgående i lagstiftningen.
            Det bör ändras till upphovsperson, i jämställdhetens namn.
          </p>
          <p xml:id="i-7mExeFMUW7nTugBRJjn5Fv">
            För att Sverige även fortsättningsvis ska vara konkurrenskraftigt
            med världsledande innovationer måste åtgärder vidtas på ett antal
            områden. Vi föreslår därför att reger­ingen tar fram en bred innovationsstrategi
            som omhändertar de utpekade förbättrings­områdena.
          </p>
        </div>
        <div xml:id="i-33dCjnDd3QuLScpNHctYqd" type="signatureBlock">
          <list xml:id="i-QbhZH2czu9AeossP4kbuuA">
            <item xml:id="i-YYk7cjPzRdgPsiHWpEyFSz" who="i-655Uw3q6yNE6R2nN2pDvUg" type="signature">
              Åsa Eriksson (S)
            </item>
            <item xml:id="i-FVacLz9eG7ycmCbGpxqsXF" who="i-LKQKWG3JJUBFg12z1vrFwt" type="signature">
              Jennie Nilsson (S)
            </item>
          </list>
        </div>
      </div>
    </body>
  </text>
</TEI>
