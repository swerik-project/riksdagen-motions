<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1914-a-fk--00077">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1914/mot_1914_a_fk__77/mot_1914_a_fk__77-001.pdf"/>
      <div xml:id="i-Jnav4DscMAgRYAsURanFTz" type="motHeader">
        <div xml:id="i-93oHQGivTc56gMGYb45Ys5" type="motTitle"/>
        <div xml:id="i-SPxAcBHTRRtuDR2DEJHYN4" type="motSubmissionInfo"/>
      </div>
      <div xml:id="i-TePjyiCmRGPSLyugHpU7mn" type="motBody">
        <div xml:id="i-TB9EnnPF14zbJrqJNFXHeP">
          <p xml:id="i-CYituH34chEMMNPP1XJtWb">
            Motioner i Första kammaren, Nr 77. 7
          </p>
          <p xml:id="i-6KEc5vyFsffmfTdLboXRQY">
            Nr 77.
          </p>
          <p xml:id="i-HYKyWEXA4EWodHtSvaX89V">
            Av herr Ingeström, angående skrivelse till Konungen i fråga om
            åtgärder till främjande av jordbrukets och det- samma närstående
            näringars förseende med elektrisk kraft.
          </p>
          <p xml:id="i-8JvFmrzMxZAg8tiNuF1npV">
            Bland Sveriges nationella tillgångar intager dess vattenkraft
            en syn- nerligen viktig plats, allra helst som densamma är mera
            konstant och alltid tillgänglig i olikhet med till exempel skogar
            och malmer, som genom en oklok hushållning i otid kunna förbrukas
            eller spolieras. Först genom de senare årens systematiska undersökningar
            och av- vägningar har man kunnat få ett ungefärligt begrepp om
            storleken av våra vattenkraftstillgångar. Enligt de i detta avseende
            gjorda utredningar av bland annat löjt- nanten i kungl. väg- och
            vattenbyggnadskåren M. Serrander, utgjordes år 1908 vattenkraften
            i de utbyggnadsvärdiga och utbyggda enskilda vatten- dragen omkring
            2,800,000 hästkrafter, varav 1,450,000 hästkrafter funnes att
            tillgå i nedre Norrland och Dalarne, 77,000 i Mellan-Sverige,
            252,000 i östra Syd-Sverige, 26,000 i Skåne och 420,000 i Väst-Sverige.”
            Av denna på enskilda händer befintliga vattenkraft var då redan
            ut- byggt i Mellan-Sverige 47 4,1 Väst-Sverige 38 4, i östra Syd-Sverige
            23 4, i Skåne 187, i nedre Norrland och Dalarne 10 4, och kunna
            för när- varande i mellersta och södra Sverige närmast 50 Z anses
            utbyggda och utnyttjade.
          </p>
          <p xml:id="i-BEwWVbqZNPyGRthBa9UeWL">
            « Övre Norrland avser Västerbottens och Norrbottens län; nedre
            Norrland och Dalarne; Jämtlands, Västernorrlands, Gävleborgs och
            Kopparbergs län; Mellan-Sverige: Stockholms, Uppsala, Örebro,
            Västmanlands och Södermanlands län; östra Syd-Sverige: Östergötland,
            Småland, Gottland, Blekinge, och Väst-Sverige: Västergötland med
            Dalsland, Bohuslän, Värmland och Halland.
          </p>
          <pb facs="riksdagen-motions-pdf/data/1914/mot_1914_a_fk__77/mot_1914_a_fk__77-002.pdf"/>
          <p xml:id="i-Fg6QKwpBEj6d8v8xof54oC">
            8 Motioner i Första kammaren, Nr 77.
          </p>
          <p xml:id="i-G5fFZbhWMrFiALEDH8gcYZ">
            Staten tillhörig utbyggnadsvärdig vattenkraft utgjorde samtidigt
            omkring 1,000,000 hästkrafter, varav i övre Norrland 650,000 hkr,
            i Väst-Sverige 260,000 hkr, i nedre Norrland och Dalarne 100,000
            hkr; därav finnas utbyggda eller under byggnad varande vattenfall
            i Väst-Sverige om 93,000 hkr, i Älvkarleby om 45,000 hkr och i
            Porjus om 37,000 hkr. Dessutom äro en hel del värdefulla och stora
            vattenfall med kraft- tillgångar om tillsammanlagt 330,000 hkr
            föremål för rättegång mellan kronan och enskilda. Av de sålunda
            angivna vattenkrafttillgångarna äro för närvarande redan utnyttjade
            omkring 700,000 hkr, medan däremot den för drivande av vår industri
            beräknade hela tillgängliga ångkraften utgör 350,000 hkr. Sammanlagda
            totala vattenkrafttillgången i Sverige, utan hänsyn till dess
            byggnadsvärdighet, kan beräknas till 6,200,000 hkr, varav 2,400,000
            hkr komma på övre Norrland, 2,560,000 hkr på nedre Norrland och
            Dalarne, 804,000 hkr på Väst-Sverige och 307,000 hkr på östra
            Syd- Sverige. Innan jag övergår till redogörelse för användning
            av den redan ut- nyttjade vattenkraften, torde här böra nämnas
            några ord rörande det be- räknade värdet av Sveriges vattenkraft.
            De enskilda vattenkrafttillgångarnas nutidsvärde beräknades år
            1908 för norra Sverige till 63,000,000 kronor, för Mellan-Sverige
            till 5,000,000 kronor, för östra Syd-Sverige till 14,000,000 kronor,
            för Skåne till 1,300,000 kronor och för Väst-Sverige till 26,000,000
            kronor, således för hela Sverige till omkring 110,000,000 kronor,
            varav 58 Z kommer på norra Sverige och 42 4 på södra Sverige,
            under det att själva krafttill- gångarna fördela sig med 7272
            på norra Sverige och 287 på södra Sverige. Mot det beräknade nutidsvärdet
            110,000,000 kronor svarar ett framtidsvärde vid en tidpunkt, då
            all den angivna vattenkraften kan be- räknas hava tagits i anspråk,
            av ungefär 223,000,000 kronor, en beräk- ning, som naturligtvis
            är ytterst problematisk och beroende på konjunktur- förhållanden,
            tiden då vattenkraften tages i anspråk, samt sättet för dess användning.
            Statens vattenkraft beräknades till sammanlagt 11,000,000 kronor
            för norra Sverige och 18,000,000 kronor för södra Sverige eller
            till sammanlagt 29,000,000 kronor för hela landet, därav 38 Z
            kommer på norra Sverige och 62 4 på södra Sverige, under det att
            krafttillgångarna fördela sig med 5874 på norra Sverige och 422
            på södra Sverige. Framtidsvärdet vid den tid, då all statens utbyggnadsvärdiga
            vattenkraft tages i bruk, uppgår till 56,000,000 kronor, ett belopp,
            som emellertid
          </p>
          <pb facs="riksdagen-motions-pdf/data/1914/mot_1914_a_fk__77/mot_1914_a_fk__77-003.pdf"/>
          <p xml:id="i-TCoXNWK21Rw9HsuYHzLpTx">
            Motioner i Första kammaren, Nr 77. 9
          </p>
          <p xml:id="i-UCYDSeD71bs5zjWnZsvBuw">
            torde få anses vara ytterligt lågt beräknat i betraktande av
            de stora till- gångar på vattenkraft, som förefinnas i nordligaste
            Sverige,och med de re- surser på malmer, skogar etc., som förefinnas
            som underlag för en blivande storindustri i dessa landsdelar.
            Exempelvis må nämnas, att Trollhätte- fallen av vederbörande myndighet
            upptagits till värde av 15,000,000 kronor, Älvkarlebyfallen till
            3,000,000 kronor och Porjusfallen till 1,000 '000 kronor. Såsom
            ju naturligt är, har vattenkraften i ojämförligt mycket större
            grad tagits i anspråk i södra och mellersta Sverige än i nordligare
            delar av vårt land, och detta huvudsakligen för industriella ändamål.
            Undersöker man närmare, till vilka olika ändamål vattenkraft i
            vårt land för närvarande användes, finna vi, att för järnindustrien
            användes omkring 150,000 hkr, för träindustrien 250,000 hkr, för
            kvarnindustrien 60,000 hkr, för elektro-kemiska och elektro-metallurgiska
            industrien om- kring 60,000 hkr, för väverier och spinnerier omkring
            40,000 hkr och för elektriska kraftdistributionsindustrien omkring
            100,000—150,000 hkr. Synnerligt värdefull är vattenkraften för
            sådan industri, som för sitt be- stånd och konkurrenskraftiga
            utveckling kräver billig drivkraft, exempelvis inom järnindustrien
            elektrisk malmsmältning, varigenom sparas 60 4 trä- kol, inom
            träindustrien, fabrikation av slipad trämassa, inom elektro- kemiska
            och elektro-metallurgiska industrien fabrikation av karbid, cynamid,
            kalk-kväve och dylikt. Vattenkraften borde emellertid få användning
            på andra områden, som jag skall i det följande något närmare beröra.
          </p>
          <p xml:id="i-UEdMHfXuuSFNhHzd5XpVkr">
            Jordbruket.
          </p>
          <p xml:id="i-gXfyiQ8zfi1aXTkubzx6E">
            Med hänsyn till det tryckta läge, vari landets jordbruk för närvarande
            befinner sig, särskilt på grund av bristen på levande arbetskraft
            och dess fördyrande, torde valtenkraftens användning inom jordbruket
            vara en fråga, som mer än någonsin förtjänar att beaktas. För
            närvarande kan man säga, att inemot hälften av den befintliga
            vattenkraften i södra och mellersta Sverige redan tagits i anspråk
            för andra ändamål, och därför torde det vara hög tid att redan
            nu, innan den återstående vattenkraf- ten hinner tagas i anspråk
            för andra ändamål, tillse, att Jordbruket och andra i samband
            därmed stående intressen kunna påräkna sin behövliga andel däri.
            Bihang till riksdagens protokoll 1914. 3 saml. 39 häft. (Nr 76—77.)
            2
          </p>
          <pb facs="riksdagen-motions-pdf/data/1914/mot_1914_a_fk__77/mot_1914_a_fk__77-004.pdf"/>
          <p xml:id="i-SbWJFKcywPkvruPF95fJd8">
            10 Motioner i Första kammaren, Nr 77.
          </p>
          <p xml:id="i-HtiX1eYajVLRSFvGigxSCv">
            Många svårigheter och hinder möta för en vidsträcktare användning
            för vattenkraften inom jordbruket. För detta ändamål krävas dyrbara
            kraftledningar, transformatorsstationer och fördelningsnät, vilket
            allt medför stora kapitalutlägg. För de delar av vårt land, som
            endast hava en gles befolkning och jämförelsevis obetydligt odlad
            jord, torde dessa förhållan- den för närvarande resa oöverstigliga
            hinder för realiserandet av önske- målet om vattenkraftens användning
            i jordbrukets tjänst, då kostnaderna otvivelaktigt bleve alltför
            stora och betungande. I andra delar av vårt land åter, där befolkningsmängden
            är tätare och arealen av den upp- odlade jorden jämförelsevis
            stor, synes spörsmålet lättare att realisera. I ett föredrag i
            kungl. lantbruksakademien den 22 september 1913 har fil. doktor
            Alfred Ekström lämnat åtskilliga uppgifter angående redan gjorda
            elektriska anläggningar för jordbruket och för de slutsatser man
            över huvud kan draga därav. På fråga, inom vilka delar av Sverige
            lantbruket kan elektrifieras i någon större skala, lämnar doktor
            Ekström det svar, att i de trakter, där folkmängden på landsbygden
            är större än 25 invånare per kvadratkilometer, möjlighet föreligger
            att med ekonomisk fördel elektrifiera lantbruket, således i Malmöhus
            län, Kristianstads län, Skaraborgs län, Östergötlands län delvis,
            Uppsala län delvis, Stockholms län delvis, Södermanlands län delvis,
            Örebro län delvis och Västmanlands län delvis. I föredraget har
            lämnats en hel del upplysningar rörande elektrifie- ringen av
            jordbruket inom Fjälkinge och Önnestads socknar i Kristian- stads
            län, vilka anläggningar tillkommit uteslutande för lantbrukets
            skull utan samband med industriella anläggningar. Det påvisas
            bland annat, hurusom den elektriska kraften med fördel kan användas
            till belysning i bostad, stall och logar m. m., för hushålls-
            ändamål, såsom strykning, kokning, drivande av symaskin, rotfrukts-
            maskin, köttkvarn, vidare för tröskning, pumpning, sågning, hackelse-
            skärning, malning, gröpning, krossning, arbetsmaskiner i smedja
            och slöjd- stuga m. m., och slutligen såsom ett framtidsmål även
            jordens bearbetning. Från anläggningarna i Fjälkinge och Önnestad
            påpekas såsom exem- pel på hur den elektriska kraften ställer
            sig i pris för olika ändamål, att ett sädeslass eller hölass med
            tillhjälp av en man upphissas på tre minu- ter på logen, att loghissen
            per dag kostar 25 öre, krossning av 100 kg. foderkakor 1 öre,
            sågning av grov ved per famn (6 Xx 6 x 3 fot) 3 å 12 öre, uppumpning
            av ett lass gödselvatten på en minut ett halft öre, att 2 man
            såga på en timme minst 2 famnar ved med elektrisk kraft. Hackelse-
          </p>
          <pb facs="riksdagen-motions-pdf/data/1914/mot_1914_a_fk__77/mot_1914_a_fk__77-005.pdf"/>
          <p xml:id="i-YMce2KAMSuPNbGmpxNsSoe">
            Motioner i Första kammaren, Nr 77. 11
          </p>
          <p xml:id="i-EgniQ1gWrYgNXpsAzzdyYq">
            skärning med en man kostar 6 å 10 öre per timme, och det därvid
            bearbetade räcker en vecka till 25 hästar. I föredraget redogöres
            slutligen för huru Hemsjö kraftaktiebolag, som i detta avseende
            i vårt land nedlagt en banbrytande verksamhet, i Kris- tianstadstrakten
            finansierat en dylik kraftdistribution till landsbygden i större
            skala. Detta har skett därigenom, att inom de olika kommunerna
            andelsföreningar bildats av dem, som önskat bli delaktiga av elektrisk
            kraft, därvid varje medlem tecknar en ansvarsförbindelse, vars
            belopp utgör minst fem gånger den garanterade minimikrafthyran
            för den av honom abonnerade elektriska kraften. På dessa ansvarsförbindelser
            upp- tager andelsföreningen ett lån, för vilket kraftbolaget bygger
            de erforder- liga elektriska anläggningarna. Lånet förräntas och
            amorteras av kralft- bolaget, med den hyra, som medlemmarne 1
            andelsföreningen erlägga för den elektriska kraften. Efter 21
            år har andelsföreningens lån helt inbetalts utan några som helst
            kostnader för föreningen, vars medlemmar under hela tiden endast
            haft att erlägga hyran för den elektriska kraften. Anläggningskostnaderna
            i Fjälkinge och Önnestads socknar uppgå därvid till omkring 20
            kronor per har odlad mark och krafthyran i genom- snitt till cirka
            4 kronor årligen per hektar odlad mark. Elektriska anläggningar
            för jordbruksändamål ha vidare ifrågasatts av Vattenfallsstyrelsen
            inom såväl Uppland, Södermanland som Östergöt- land utan att,
            såvitt jag vet, planerna ännu kommit till utförande. De försök,
            som sålunda gjorts, visa emellertid, att med en planmäs- sig anordning
            elektrifiering av jordbruket icke allenast är möjlig, utan även
            låter sig med fördel genomföras under de förutsättningar jag nämnt.
            Det torde vara överflödigt att påvisa, att den elektriska kraftens
            an- vändning i jordbruk onödiggjorde levande arbetskraft vid en
            mängd tids- ödande och mera mekaniska göromål samt antingen inbesparade
            sådan kraft eller möjliggjorde den levande arbetskraftens användning
            till bedri- vande av ett intensivare och därigenom mera lönande
            jordbruk. Ur den sistnämnda synpunkten hade den elektriska kraften
            sin stora betydelse för våra småbrukare.
          </p>
          <p xml:id="i-HR7SFsqcKdBhyBMeqJPuNP">
            Hantver kerier.
          </p>
          <p xml:id="i-MJacBxXwFTkAVDbLuRFohD">
            Det talas ofta om vikten för vår storindustri att erhålla tillgång
            till billig elektrisk kraft, om vilken betydelsefull verksamhet
            vattenkraftsindu- strien i detta avseende har att fylla.
          </p>
          <pb facs="riksdagen-motions-pdf/data/1914/mot_1914_a_fk__77/mot_1914_a_fk__77-006.pdf"/>
          <p xml:id="i-NTE6dHCcvxtw78LHnEe4vY">
            12 Motioner 1 Första kammaren, Nr 77.
          </p>
          <p xml:id="i-MNcY6NiZgig2s9zL9w2zbk">
            Sällan om ens någonsin har emellertid framhållits betydelsen
            för våra hantverkare, såsom smeder, mjölnare, snickare, vagnmakare,
            sadel- makare, skomakare, bagare, slaktare, skräddare och sömmerskor,
            toffel- makare, krukmakare, stenhuggare, bleck- och plåtslagare,
            kopparslagare, båtbyggare o. s. v., som arbeta på landsbygden,
            inom byar och små samhällen, där i allmänhet tillgång saknas till
            lämplig drivkraft, att komma a åtnjutande av den elektriska kraften.
            Att dessa hantverkares existens nationalekonomiskt och socialt
            sett ' är berättigad och önskvärd, torde envar medgiva, fästade
            som de äro vid den lantliga torvan och ägnande sig åt ett yrke
            med goda traditioner, ofta nog ärft av son från far, kanske från
            flera generationer. Lika önskvärt är även bibehållandet av den
            sysselsättning, som dessa hantverkare bereda sina hjälparbetare.
            Dessa senare äro ju i all- mänhet från samma by eller samhälle.
            Om också deras arbetslöner äro mindre än industriarbetarnes i
            storstäderna, så blir dock förtjänsten större, då deras bostads-
            och levnadsomkostnader äro betydligt lägre. Ofta nog få unga jordbrukaresöner
            härigenom tillfälle att utbilda det mekaniska sinnet, vilket som
            bekant vårt svenska folk i ovanligt hög grad besitter, samtidigt
            med att de ofta kunna bo i sitt föräldrahem och tillfälligt kunna
            biträda vid gårdens arbeten. Huru mycket sundare är ej detta liv
            än industriarbetarens, ofta in- hyst i en stor hyreskasern i staden,
            där omkostnaderna för hyra, mat och kläder taga lejonparten, ja,
            kanske hela lönen, och där vidare stads- livets frestelser i många
            former hota den unge arbetaren. Men konkurrensen för dessa hantverkare
            med stor- och stadsindu- strierna blir årligen allt större. Inom
            vår tid, då handarbetet alltmer försvinner, och maskintekniken
            ständigt går framåt, måste dessa hant- verkare förr eller senare
            duka under, om ej möjlighet beredes dem att anskaffa maskinhjälp.
            Men att för en liten maskin om några hästkrafter skaffa sig en
            ångmaskin eller motoranläggning är i allmänhet ekonomiskt otänkbart.
            Finnes däremot elektrisk kraft tillgänglig, är saken betydligt
            förenklad. Även en annan omständighet må förtjäna att påpekas.
            Den, som närmare studerat vår storindustri, vars lösen är största
            möjliga arbets- intensitet, och som följd därav erfordrar allt
            större specialisering av ar- betet, har säkerligen ej kunnat undgå
            att inse, att den harmoniska ut- bildningen inom ett yrke därigenom
            blir allt sällsyntare. Visserligen lär arbetaren sig exempelvis
            att göra ett visst tempo med en maskin, kanske
          </p>
          <pb facs="riksdagen-motions-pdf/data/1914/mot_1914_a_fk__77/mot_1914_a_fk__77-007.pdf"/>
          <p xml:id="i-M7r65tdNLKY42Xo8Y6F5DJ">
            Motioner i Första kammaren, Nr 77. 13
          </p>
          <p xml:id="i-BVHzKQMcSa1s2yasPUWcQK">
            med en fenomenal virtuositet, men man ser ej utan saknad tillbaka
            på det gamla hantverks- och skråväsendets tid, då man mer lade
            an på en allsidig utbildning inom yrket. Inom hantverkerierna
            på landsbygden lever emellertid något kvar av den gamla tidens
            anda, och det ligger i dess väsen, att så måste för- bliva. Vad
            här sagts torde vara nog för att framvisa angelägenheten av att
            stödja och underlätta dessa landsbygdens hantverkerier, så att
            de ej tyna bort. En kraftig hävstång i detta avseende torde kunna
            vinnas genom att göra den elektriska kraften och dess fördelar
            i största möjliga utsträckning tillgänglig för dem. Ett bolag,
            som i detta avseende gjort en beaktansvärd insats, är nyssnämnda
            Hemsjö kraftaktiebolag, som arbetar i Blekinge och östra hälften
            av Skåne. Vid 1913 års slut voro till bolagets lantdistributions-
            nät anslutna: 130 st. små lantbruk med en årlig genomsnittskrafthyra
            av 90 kronor. 120 &gt;» hantverkare &gt;» oo» &gt; &gt;» 100 kronor.
            267 &gt;» småförbrukare &gt;» &gt; » » » 34 kronor.
          </p>
          <p xml:id="i-4KM9RjiwgA3MPoiKef2tQL">
            Hemslöjd.
          </p>
          <p xml:id="i-6SxaZDqkoQBZn5icBuBpbZ">
            Föreningen för svensk hemslöjd har sedan en följd av år påvisat,
            vilken betydelse hemslöjden har för det mindre jordbruket, dels
            ekono- miskt, då det lämnar möjlighet för småbrukaren till en
            avsevärd extra inkomst, utan att på minsta sätt inkräkta på modernäringen,
            dels mora- liskt, då den uppmanar småbrukaren till sparsamhet
            och tillvaratagandet av den tid, som icke kan utnyttjas för jordbruket,
            särskilt den mörka delen av dagen under vinterhalvåret. Jfr i
            övrigt en del uppsatser i Svensk hemslöjd av fröken L. Zickerman
            i detta ämne. Föreningen har även påvisat, att hemslöjden för
            många trakter av vårt land är en högt betydande inkomstkälla för
            vår lantbefolkning. Som exempel må anföras följande ur hofintendent
            G. Lindgrens uppsats i häfte 1 av Social Tidskrift 1911: Vi driva
            faktiskt ännu i Sverige betydande tillverkningar som hem- slöjd,
            så t. ex. vävnadsslöjden i Västergötland. För närvarande lär den
            årliga produktionen i södra Västergötland uppgå till mellan 9
            och 11 millioner meter årligen. I Dalarne vävas band och tyger,
            i Småland,
          </p>
          <pb facs="riksdagen-motions-pdf/data/1914/mot_1914_a_fk__77/mot_1914_a_fk__77-008.pdf"/>
          <p xml:id="i-RWz8uy9SYACuFr4fi85nkw">
            14 Motioner i Första kammaren, Ny 77.
          </p>
          <p xml:id="i-BWkesftNkFqSBFA4Ps2Mdy">
            Blekinge och Västergötland band och mattor. I Skåne tillverkas
            band, konstvävnader, mattor, hålsöm, i Jämtland vadmal av utmärkt
            kvalitet. I Småland, Västergötland, Halland, Bohuslän och Dalarne
            är möbelslöjden en viktig näringsgren. Till och med en export
            av slöjdvaror har på senaste tiden uppstått, i det nämligen korgtillverkningen
            i norra Skåne, Blekinge och Dalarne fått avsättning i Danmark,
            Norge, Tyskland, Ryss- land och England. I Kristianstads län anses
            denna tillverkning uppgå till ett årligt värde av c:a 75,000 kronor.
            Våmhus socken i Dalarne exporterar årligen för omkring 100,000
            kronor, och statistiken visar be- träffande korgvaror och borstbinderiarbeten
            mot en import av c:a 56,000 kronor en export av c:a 235,000 kronor
            förutom den korgslöjd, som an- vändes för landets eget behov.
            Vidare må framhållas, att i Hemslöjds utställningslokal i Stockholm
            såldes år 1912 för över 291,000 kronor hemslöjdvaror. Och dock
            arbetar vår hemslöjd i stark konkurrens med storindustrien. Vilken
            oerhörd lättnad skulle hemslöjden icke vinna genom tillgången
            till elektrisk kraft? Först och främst erhålles härigenom en utmärkt
            belysning, vilket ju är av stor betydelse för ett framgångsrikt
            hemslöjdsarbete, där det fram- för allt gäller att tillvarataga
            våra långa vinterkvällar. Men i ännu högre grad gäller dock möjligheten
            att vid hemslöjds- arbetet lätt få tillgång till motorkraft för
            drift vid slöjd av såg, SVarV, borrmaskin o. s. v., vid handvävstolen
            för trampningen, för införandet av skytteln i skälet o. s. Vv.
            Visserligen invänder någon, att genom maskinkraftens införande
            försvinner det säregna och framför allt det intressanta i hemslöjden.
            Jag tvivlar dock på att så behöver bliva fallet, i synnerhet om
            även i detta avseende en lämplig organisation övervakar arbetet.
            Det förefaller väl egendomligt, om exempelvis träslöjden i hemmet
            skulle lida på att såg- ning, borrning och svarvning sker med
            maskinkraft i stället för med tids- ödande handkraft. Det må i
            detta sammanhang vara lämpligt lämna några uppgifter om textilindustrien
            i Schweiz, hämtade ur Le Genie Civil 22 februari 1913, som välvilligt
            lämnats mig av fru E. Wern-Bugge. Textilindustrien i Schweiz är
            den näst största av landets industrier, såväl med hänsyn till
            antal företag som till antal anställda arbetare. Den representerar
            vidare mer än hälften av landets hela export. Sidenindustrien
            är den äldsta representanten för hemslöjd.
          </p>
          <pb facs="riksdagen-motions-pdf/data/1914/mot_1914_a_fk__77/mot_1914_a_fk__77-009.pdf"/>
          <p xml:id="i-EavvTGMgfcZqPobVokt65A">
            Motioner i Första kammaren, Nr 77. 15
          </p>
          <p xml:id="i-M4xF2kn4RnNx8gpJ8qxvum">
            Enligt senaste officiella statistik från år 1905 voro över 20,000
            kvinnliga personer sysselsatta i hemmen med vävnadsarbetlen, och
            den representerade 37,12 av alla arbetare, som äro sysselsatta
            inom hela sidenindustrien (således inbegripet såväl hem- som fabriksindustri).
            Emellertid började efter 1905 detta hemmens arbete betänkligt
            hotas av konkurrensen med de stora fabrikerna. Räddningen kom
            genom den i Schweiz synnerligen utbredda elektriska kraftdistributionen.
            Man ersatte nämligen handvävstolarna med elektriskt drivna vävstolar.
            Härigenom har särskilt vävnaden av sidenband i hemmen betydligt
            stegrats. I allmänhet ombesörjer kommunen kraftöverföringen såväl
            till kom- munen som inom kommunen till de enskilda arbeterskornas
            bostäder, i vissa fall även installationen av motorer och lampor
            inomhus och upp- tager härför en viss årlig hyra. Vävstolarna
            åter tillhöra vanligen den fabrikant eller det företag, som levererar
            råmaterialet och uppköper tillverkningen. Detta företag ut- sänder
            tid efter annan en kontrollant, som granskar arbetet i hemmen
            och skötseln av vävstolarna 0. s. Vv. Den dagliga nettoförtjänsten
            uppgår i genomsnitt till 3!/2 frs. per dag och arbeterska. Som
            slutomdöme om sidenbandstillverkningen som hemindustri uttalas
            följande av H. Meyer, direktör för vävskolan i Zärich: Såväl fabrikanterna
            som arbeterskorna äro nöjda över det resultat, som elektricitetens
            införande medfört. Resultatet av arbetet är ansenligt, tillverkningen
            väsentligt större, arbetarens betalning har ökats, den fysiska
            överansträngningen äger icke längre rum, och det kvinnliga arbetet,
            som är så väl lämpat för vävnad, gör sig fullt gällande. Tack
            vare den elek- triska kraften, kan hemarbetet konkurrera med fabriksarbetet,
            bliva in- komstbringande och följaktligen allt framgent äga bestånd.
          </p>
          <p xml:id="i-VrxCAkYN9sWvqKzu3KM3Ut">
            Det torde med vad här ovan framhållits vara tydligt, att den
            elek- triska kraftens popularisering och utbredning på landsbygden
            till byar och samhällen är en fråga av allra största betydelse
            för såväl det större som det mindre jordbruket, särskilt för våra
            småbrukare och hantverkare. Den största svårigheten härutinnan
            ligger emellertid uti de stora kapital, som de elektriska kraftledningarna
            erfordra. Ensamt i Kristian- stadstrakten har exempelvis Hemsjö
            kraftaktiebolag genom omnämnda
          </p>
          <pb facs="riksdagen-motions-pdf/data/1914/mot_1914_a_fk__77/mot_1914_a_fk__77-010.pdf"/>
          <p xml:id="i-JXwN4C9T9sZJaKPyviFZpR">
            16 Motioner i Första kammaren, Nr 77.
          </p>
          <p xml:id="i-7wTYsPpni5A4PDb46qHwL1">
            andelsföreningar anskaffat kapital på inemot en million kronor.
            Dessa kapital ha i allmänhet erhållits av sparbankerna i orten,
            men åtskilliga svårigheter ha därvid visat sig. Det torde snart
            nog röra sig om så stora belopp, att sparbankerna icke kunna möta
            dem, och våra vanliga bank- inrättningar äro icke villiga att
            utlåna penningar mot så låg ränta och på så lång tid, som här
            måste bliva fallet. En kortare amorteringstid än 20, helst 30
            år torde icke böra ifrågakomma, men någon sådan låneform hava
            icke våra sparbanker. Då det gäller en för landet så viktig angelä-
            genhet som att stödja vårt jordbruk, våra hantverkare, så synes
            emeller- tid statens ekonomiska stöd böra lämnas exempelvis i
            form av billiga lån åt dylika andelsföreningar för byggandet av
            elektriska kraftledningar. Fråga torde ock kunna uppställas, huruvida
            icke staten vid beviljan- det av dylika lån borde hava rättighet
            kontrollera, att kraft på för små- avnämarna rimliga villkor ställdes
            till förfogande. För en rationell och vidsträcktare användning
            av elektriciteten för här omnämnda ändamål erfordras emellertid
            en intensiv och praktisk upplysningsverksamhet på landsbygden
            rörande inköp av ändamålsenliga maskiner och lämpliga anordningar
            i övrigt. För vinnandet härav skulle utsändandet på landsbygden
            av instruktörer och föreläsare, som hade praktisk erfarenhet i
            berörda hänseenden och som för sådant ändamål åtnjuta statsunderstöd,
            vara synnerligen önskvärt. Även torde vara skäl tillse, i vad
            omfattning samma mål kunde vin- nas genom främjande medelst ekonomiskt
            understöd för bildande och organiserande av föreningsverksamheten
            för ovannämnda ändamål. Även i lagstiftningssyfte torde åtskilliga
            åtgärder böra vidtagas, sär- skilt i fråga om nuvarande förordning
            om ekonomiska föreningar, då den- samma icke i alla avseenden
            för närvarande torde lämpa sig för andels- föreningar med här
            avsedd verksamhet. Som bekant, äger staten flera större vattenfall,
            såsom i Motala ström, Lagan, Järleån och annorstädes, som under
            åren 1906—19038 inköpts för ett sammanlagt belopp av 4,776,000
            kronor och med en beräknad ut- byggnad för 60,000 hkr i och för
            en eventuell elektrifiering av statsjärn- vägarna. Dessa vattenfall
            ligga fortfarande obegagnade mitt i bördiga, tätt befolkade trakter.
            Det torde böra tagas i övervägande, huruvida det är lämpligt,
            att man ännu för en obestämd framtid bör låta dessa stora krafttillgångar
            i sin helhet för en ännu så pass outredd sak som stats- järnvägarnas
            elektrifiering i någon större utsträckning, och huruvida icke,
            i vad mån möjlighet föreligger att utbygga dessa vattenfall åtminstone
            till
          </p>
          <pb facs="riksdagen-motions-pdf/data/1914/mot_1914_a_fk__77/mot_1914_a_fk__77-011.pdf"/>
          <p xml:id="i-7QKSEMkf5oY4tnEM8r4PMY">
            Motioner i Första kammaren, Nr 77. 17
          </p>
          <p xml:id="i-2dhzcVio5HNLcMCmTxf3YU">
            någon del för industriens behov, för distribution av kraft och
            belysning till samhällen och i samband därmed låta jordbruket,
            småindustrien och hantverkerierna komma i åtnjutande av den elektriska
            kraftens fördelar. Med hänsyn särskilt till jordbrukets stora
            betydelse för landet och vikten av detsammas vidmakthållande och
            utveckling torde det angeläget vara, alt staten beträffande dess
            vattenkraftsanläggningar för de ändamål, varom här förut talats,
            lämnar elektrisk kraft till möjligast billiga pris, helst till
            självkostnadspris, då ju den fördel, som därigenom kommer lan-
            det till godo mer än väl kan anses uppväga en utebliven direkt
            vinst å vattenkraftsanläggningarna. Jordbrukets elektrifiering
            kräver därjämte av vattenfallsstyrelsen stort förutseende och
            planmässighet vid anläggning av nya och utvidgning av redan befintliga
            kraftcentraler och distributionsanordningar med hänsyn till eventuella
            kraftbehov inom olika orter, så att den elektriska energien med
            minsta möjliga kostnad skall kunna tillföras jordbruket. Likaså
            torde ett kraftigt initiativ från vattenfallsstyrelsens egen sida
            vara till stort gagn för saken. | Önskligt torde nog vara, att
            i denna styrelse funnes någon represen- tant för jordbruket, som
            kunde med intresse och sakkunskap föra dess talan i hithörande
            frågor. Vidare torde staten med hänsyn till möjligheterna av en
            export av elektrisk kraft till främmande land böra taga i övervägande,
            vilka åtgär- der från statens sida böra vidtagas, för att landets
            egna inbyggare fram- för utlandets sättas i tillfälle draga fördel
            av den inhemska vattenkraften. Visserligen kan det i första hand
            synas, som om det vore nog så viktigt att snarast möjligt få våra
            vattenfall utnyttjade, och att därför den av- nämare borde gynnas,
            som kan betala bäst, men det borde dock tagas i övervägande, huruvida
            icke åtminstone i södra Sverige dels den utbygg- nadsvärdiga vattenkraften
            i förhållande till dess avsältningsmöjlighet är nog så inskränkt,
            dels användningen av den elektriska kraften på sam- hällslivets
            olika områden i så kraftigt tilltagande, och dels så många in-
            direkta förmåner beredas en bygd, som kommer i beröring med ett
            kraftdistributionsnät, att även andra hänsyn än de rent ekonomiska
            böra tagas med i beräkningen. Till sist må framhållas, att vår
            vattenkraftsindustri är av en för hela vårt närings- och samhällsliv
            så genomgripande och i bästa mening nationell betydelse, att det
            är av allra största vikt, att snarast möjligt bestämmelser bli
            införda om offentlig myndighets rätt att kontrollera Bihang till
            riksdagens protokoll 1914. 3 saml. 39 häft. (Nr 76—77.) 3
          </p>
          <pb facs="riksdagen-motions-pdf/data/1914/mot_1914_a_fk__77/mot_1914_a_fk__77-012.pdf"/>
          <p xml:id="i-T8JpVxGVb7JuksVLr752x3">
            18: | Mötioner i-Första- kammaren, Nr: 77: - priset: på elektrisk
            ström, 'som fill allmänheten "distribueras, ävenså ”be- stämmelser
            till tryggande av avnämares rätt till kontraktsenligt åtnjutande
            av elektrisk kraft, dels även den utredning, som för närvarande
            pågår rörande lagliga former för belåning av kraftledningar blir
            avslutad och därefter blir före- mål för statsmakternas vidare
            åtgärder, dels den nya vattenrättslagstiftningen blir framlagd
            till avgörande av riksdagen, dels statens vattenfallsprocesser
            bringas till ett slut genom processer- nas skyndsamma fullföljande
            och avgörande, så att det osäkerhetstillstånd, som för närvarande
            i allra högsta grad . verkar hämmande på vattenkraftsindustrien
            och avskräckande på företag- samheten och kapitalets intresserande
            i dessa företag, må bringas till ett slut. . Det är därför jag
            med hänsyn till här framställda frågas stora vik och betydelse
            hemställer,
          </p>
          <p xml:id="i-J7MnxRLHaUUhxjbypb38WB">
            att riksdagen ville i skrivelse till Kungl. Maj:t anhålla, att
            Kungl. Maj:t ville låta verkställa utred- ning om och för riksdagen
            framlägga förslag till de åtgärder, som från statens sida kunna
            vara erforder- liga och lämpliga för främjandet av jordbrukets
            och detsamma närstående näringars förseende med elektrisk kraft.
          </p>
          <p xml:id="i-86dbCzdjJjuMjfZv9KwSkb" type="date">
            Stockholm den 3 februari 1914.
          </p>
          <div xml:id="i-DkX4p5jZiNFhHetRiHcM9C" type="signatureBlock">
            <list xml:id="i-3DrQ577DvxFFUxCqMmk3Nv">
              <item xml:id="i-8WmbihHgNrdgc4ZhY9o1Qj" who="i-XAKq4ST8iCMkLqQMzWjDpp" type="signature">
                Åke Ingeström
              </item>
            </list>
          </div>
          <p xml:id="i-PUtiS6x4mEsFejacXz3uid">
            Tryckt bos FP. Palmquists Aktiebolag, Stockholm 1914.
          </p>
        </div>
      </div>
    </body>
  </text>
</TEI>
