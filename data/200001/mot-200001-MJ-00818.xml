<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0818/mot_200001_MJ_0818-0001.pdf"/>
      <div type="motHeader" xml:id="i-MA3E2QVuNLxBHgy1vgRAPz">
        <div type="motTitle" xml:id="i-6DTtqegsSJDXCbL3ucD6jg"/>
        <div type="motSubmissionInfo" xml:id="i-57euii5Nqt4qtrEen5JLaU"/>
      </div>
      <div type="motBody" xml:id="i-AMuhg2Wtk7NAz9ucgCiiD5">
        <div xml:id="i-EeTFmuEsn2diA4cixVtUhs">
          <p xml:id="i-NczCpW9MPySFe9nE9vyBkh">
            2000/01 mnr: MJ818 pnr: c499
          </p>
          <p xml:id="i-S5gdt71mkeZTgkW3Nk1ZGC">
            Motion till riksdagen 2000/01:MJ818
          </p>
          <p xml:id="i-H68PinFCb7gkxrR8Bb5tSP">
            av Agne Hansson (c)
          </p>
          <p xml:id="i-B2Gjdyo6xXHDnBXvoHqiFX">
            Hållbar handlingsplan för slam
          </p>
          <p xml:id="i-U8DiiTWHaJJJ45TyiFhqth">
            Förslag till riksdagsbeslut
          </p>
          <p xml:id="i-B8i7P3eR5EEpm95FJWrypj">
            Riksdagen begär att regeringen lägger fram förslag om en långsiktigt
            hållbar handlingsplan för återföring av växtnäringsämnen i avloppsslam.
          </p>
          <p xml:id="i-WLWBjKySyqdyagYYgHGyEe">
            Föregångsland
          </p>
          <p xml:id="i-PrXuGf4ct1Q77ZVVnxjyXw">
            En långsiktig handlingsplan för återföring av växtnäringsämnen
            i slam bör tas fram. Regeringen bör få riksdagens uppdrag att
            tillsätta en utredning tillsammans med inblandade parter om hur
            en sådan plan ska förverkligas. Sverige bör sträva efter att vara
            ett föregångsland i omställningen till hållbar utveckling. Denna
            utmaning kräver insatser som förenar miljöpolitiken med ekonomi,
            sysselsättning och social välfärd. Lokala initiativ måste stimuleras
            och kretsloppstänkandet befästas. Det är en ytterst viktig och
            angelägen strävan. Den angivna inriktningen äger inte minst tillämpning
            då det gäller hanteringen av slam och dess värde som resurs.
          </p>
          <p xml:id="i-6VcN7gE4LxhZDY6mqpk3rw">
            De näringsämnen som finns i slam från de kommunala avloppsverken
            bör nyttiggöras i så hög grad som möjligt. Användningen av slam
            i jordbruket är därför ett viktigt steg mot en miljöanpassad avloppsrening.
            VA -verksamheten i Sverige utgår från det nationella miljömålet
            att skapa ett slutet kretslopp mellan samhälle och jordbruk för
            näringsämnen i slam. Huvuduppgift måste vara att leverera dricksvatten
            samt att avleda och rena avloppsvatten vilket ger slam som en
            biprodukt. Betydande mängder avloppsslam produceras oavbrutet
            i våra reningsverk. Varje person i Sverige producerar cirka 100
            kg slam per år. Inriktningen hittills, aviserad från regering,
            riksdag och naturvårdsverk, har varit att slammet skall återanvändas
            i jordbruket om angivna kvalitetskriterier uppnås. Ett exempel
            på denna inriktning är att regeringen, i sitt gröna nyckeltal
            som ska belysa hur vi hushållar med fosfor, mäter hur mycket fosfor
            som återförs till
          </p>
          <p xml:id="i-UYXJfkqTetUi8PhNCkJya4">
            åkermark genom användning av slam som näringsämne.
          </p>
          <p xml:id="i-XBQa37Ybam21QC4yQi5CCp">
            25
          </p>
          <pb facs="riksdagen-motions-pdf/data/200001/mot_200001_MJ_0818/mot_200001_MJ_0818-0002.pdf"/>
          <p xml:id="i-5KzJNsprsXZurPEdvXNHUG">
            2000/01:MJ818
          </p>
          <p xml:id="i-2DhgXvY9Gxa2FchaPaPZcZ">
            26
          </p>
          <p xml:id="i-Eq5ANUo9iAPxKaUc8iCuTn">
            I perspektivet ”hållbar utveckling” finns dock skäl att ifrågasätta
            det lämpliga i att långsiktigt — säg flera tiotal, femtio, hundra
            år — tillföra marken de föroreningar som slammet trots kvalitetskriterier
            innehåller. Bedömningen gäller då särskilt metaller, som stannar
            kvar och anrikas i jorden. Även framtida generationer ska bruka
            åkermarken.
          </p>
          <p xml:id="i-CtQQUHpL62pB7S49n4e7sD">
            Naturlig resurs
          </p>
          <p xml:id="i-Anxmcz1k2qyRsx17L2XHzv">
            Å andra sidan finns det en naturlig resurs som inte utnyttjas
            på grund av den blockering i frågan som råder genom det slammspridningsstopp
            som finns. Slammhögarna växer. För att tillförsäkra VA-verksamheten
            erforderlig långsiktighet överväger flera kommuner nu att införa
            slamförbränning. Slamförbränningsanläggningar kräver stora investeringar.
            Det innebär att de av ekonomiska skäl kommer att drivas i flera
            decennier. Därmed blir kretsloppen inte effektiva. Om så vore
            möjligt är en användning av slam på odlad mark att föredra och
            det som bäst skulle vara i samklang med nationella och lokala
            miljömål. Ytterligare ansträngningar för att nå långsiktigt hållbara
            lösningar enligt en fullvärdig kretsloppsprincip bör därför göras.
            Även inblandade parter bör ha intresse av att medverka i den riktningen.
            Vid de utredningar som tidigare gjorts har slutsatserna varit
            att slam är ett värdefullt näringstillskott och att det på kort
            sikt är problemfritt men att den samlade tungmetalltillförseln
            till svensk åkermark långsiktigt kan utgöra ett problem. Olika
            fakta och argument står mot varandra. Långsiktiga lösningar av
            tungmetallsproblemen saknas. Olika vägar att lösa detta bör prövas
            för att hitta en väg ur det stillestånd och den blockering som
            nu finns och som innebär att värdefulla näringsämnen inte sätts
            in i ett naturligt kretsloppsammanhang. Mot bakgrund härav är
            det nu nödvändigt att starta om på nytt och härvid måste alla
            intressenter vara involverade hela vägen för att det skall kunna
            skapas tilltro till en återföring av växtnäringsämnen i slam.
            För att nå acceptabla lösningar förutsätts att bedömningen av
            slambehandlingsalternativen ska vara baserade på vetenskaplig
            grund och ha en så bred förankring att slutsatserna är långsiktigt
            hållbara.
          </p>
          <p xml:id="i-4XshXQBgoF7PtRvCEG4DrS">
            Utredningsuppdrag
          </p>
          <p xml:id="i-VQTnYXPaDNVYD5VaqVCLq2">
            Ett sätt att starta om på nytt är att tillsätta en utredning
            som förutsättningslöst värderar alla aspekter på användning av
            slam på odlad mark. Den skall ta upp kortsiktiga och långsiktiga
            aspekter med avseende på tungmetaller, naturliga och syntetiserade
            organiska föreningar samt hygieniska frågor. Kärnfrågan måste
            vara vilka halter som är acceptabla i mark, vilken tillförsel
            och bortförsel som sker och vilka koncentrationer som kan väntas
            i ett fortfarighetstillstånd. Med tanke på att eventuella risker
            ligger i ett långt tidsperspektiv och att en långsiktig balans
            eftersträvas, måste utredningen
          </p>
          <pb facs="riksdagen-motions-pdf/data/200001/mot_200001_MJ_0818/mot_200001_MJ_0818-0003.pdf"/>
          <p xml:id="i-F52JUoYZpaZ6UEpQkMCERi">
            bedöma miljökonsekvenser på mycket lång sikt. Utredningen bör
            bedöma när en balanssituation kan uppnås. Vidare måste källorna
            till tillförsel av tungmetaller och andra oönskade ämnen klarläggas
            och prognoser för hur tillförseln kan utvecklas över tiden upprättas.
            Förutsättningarna för att begränsa kemikalieflödet och stoppa
            införandet av nya olämpliga produkter som kan påverka avloppsvatten
            och slam bör ingå i utredningen. Utredningen bör vidare ge förslag
            på de ytterligare åtgärder och undersökningar som behövs samt
            vilken uppföljning som bedöms nödvändig. Utredningen bör samverka
            på lämpligt sätt med det omfattande MISTRA- projektet som startats
            för att finna svar på bland annat frågan hur framtida uthålliga
            VA-system i tätorter ska utformas och drivas. Svaret på dessa
            frågeställningar bör också innehålla förslag till en framtida
            omställning till källsortering av avloppsvattenflödena. Mot bakgrund
            av den avfallsskatt som nu införts och det generella förbud mot
            deponering av organiskt avfall som införs från och med 2005 är
            det angeläget att uppmärksamma frågan om hushållning med fosfor.
            Knappheten på fosfor är ett stort resursproblem. Alternativet
            till återvinning är förbränning. För att möjliggöra en långsiktigt
            hållbar slamhantering måste riksdagen erkänna hushållningen av
            fosfor som en principiellt viktig fråga för utvecklingen mot ett
            ekologiskt hållbart samhälle.
          </p>
          <p xml:id="i-E4YDPU1w6LwZKg31cmA4bn">
            Stockholm den 5 oktober 2000
          </p>
          <p xml:id="i-uu6xJx1RZARQLCDRSSMyk">
            Agne Hansson (c)
          </p>
          <p xml:id="i-P7R46WXBGasGHvSToXd2AB">
            2000/01:MJ818
          </p>
          <p xml:id="i-Th1US3f85AGXcoopL8agW2">
            27
          </p>
        </div>
      </div>
    </body>
  </text>
</TEI>
