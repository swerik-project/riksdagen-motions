<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__408/mot_1957__ak__408-001.pdf"/>
      <fw xml:id="i-6mHLEksKYvSu97FDdi6Lmc">
        10 Motioner i Andra kammaren, nr 408 år 1957
      </fw>
      <div type="motHeader" xml:id="i-7hg32ivX6EMqHJcatgUJiy">
        <div type="motTitle" xml:id="i-TKdam6SG9nVFFCev7JQ9kT"/>
        <div type="motSubmissionInfo" xml:id="i-MC4ZTT6XV98DqvQZQxHiG8"/>
      </div>
      <div type="motBody" xml:id="i-J8cnom2kUiiyEESH7wE59S">
        <div xml:id="i-GpTWvMVtj8E6RrkNSQU1pB">
          <p xml:id="i-BaJTkAUiphWhdR7FR9eRyb">
            Nr 408
          </p>
          <p xml:id="i-VbvQZWr2vkMxJu8i9AKFEB">
            Av herr Svensson i Ljungskile m. fl., om inrättande av lekmannanämnder
            i hovrätterna vid behandling av brottmål m. m.
          </p>
          <p xml:id="i-ojFwwt5Ffuje5khADoraD">
            I domstolarna finns sedan gammalt lekmannanämnder i härads- rätterna,
            där de deltager i största delen av den dömande verksamheten. Sedan
            1948 års rättegångsreform finns vidare lekmannanämnder i råd-
            husrätterna vid handläggning av sådana grövre brottmål, å vilka
            kan följa straffarbete i två år och däröver. I hovrätterna och
            högsta domstolen handlägges alla mål av Juristkollegier. Stadsdomstolsutredningen
            har i ett i augusti 1956 avgivet betänkande föreslagit, att lekmannainflytandet
            i rådhusrätterna skall utökas på det sätt, att jämväl sådana brottmål,
            som nu handlägges av juristkollegier — de s. k. tredomarbrottmålen
            — i fortsättningen skall handläggas av Juristdomare med nämnd.
            Enligt den till innevarande riksdag avgivna propositionsförteckningen
            kan proposition i år förväntas angående den sålunda föreslagna
            utvidgningen av lekmannainflytandet i rådhusrätterna. Det kan
            emellertid på goda grunder påstås, att lekmannainflytandet vid
            domstolarnas handläggning av brottmål bör utvidgas i väsentligt
            mycket större omfattning än vad stadsdomstolsutredningen sålunda
            föreslagit. Det är givet, att ett kollegium av tre eller fyra
            jurister rent teoretiskt sett utgör en mycket stark domstolsorganisation,
            som, när den är som bäst, motsvarar högt ställda anspråk icke
            endast på juridiskt kunnande utan även på rättssäkerhet. Det är
            emellertid ej alltid säkert, att ett dylikt kollegium är sammansatt
            på sådant sätt, att det kan motsvara de rättssäkerhetskrav, som
            samhället med skäl bör uppställa. Som bekant består juristkollegierna
            av en ordförande, vilken vanligen är ordinarie innehavare av den
            högsta befattning, som en normal domarkarriär inom ifrågavarande
            domstolsorganisation kan erbjuda. Ordföranden har vid sin sida
            bisittare, vilka mestadels — i vart fall i hovrätterna och i de
            större städernas rådhusrätter -— har lägre tjänstegrad och följaktligen
            fort- farande befinner sig i karriären. I stor utsträckning förekommer,
            att en eller flera av dessa bisittare icke ens innehar ordinarie
            domarbefattning. Bisittarna är följaktligen för sin fortsatta
            befordran i väsentlig utsträck- ning beroende av ordföranden,
            vars omdöme inhämtas, då fråga uppkom- mer om deras befordran.
            Det kan därför icke undvikas, att bisittare kan frestas att följa
            ordförandens mening i stället för att taga personlig ståndpunkt.
          </p>
          <pb facs="riksdagen-motions-pdf/data/1957/mot_1957__ak__408/mot_1957__ak__408-002.pdf"/>
          <fw xml:id="i-BiwqhVkoFGPf5s5ZGrXGVB">
            Motioner i Andra kammaren, nr 408 år 1957 11
          </fw>
          <p xml:id="i-MXvdZ3CiRh21wkWtZ9r8Cj">
            Tvärtemot vad samhället avsett fungerar juristkollegierna därför
            i ganska stor utsträckning såsom enmansdomstolar och är följaktligen
            ej i stånd att åstadkomma den rättssäkerhetsgaranti, som man avsett
            att trygga genom reglerna om deras sammansättning. Nämndemännen
            är mestadels medborgare med anknytning till praktisk verksamhet;
            de representerar skilda socialgrupper och skiftande yrken, de
            har erfarenhet av och förbindelse med olikartade miljöer och olika
            typer av människor och äger i följd härav icke sällan bättre förutsätt-
            ningar än juristdomarna att känna till och förstå de miljöförhållanden
            och övriga omständigheter, som kan öva inflytande på personer,
            som åtalas för brott. Den väsentligaste fördelen med lekmän i
            domstolarna är emel- lertid, att de fungerar såsom ett slags rättsskydd
            för medborgarna och där- igenom främjar rättssäkerheten i samhället.
            Till skillnad från juristkollegiernas ledamöter är nämndemännen
            praktiskt taget alltid helt oberoende av ordföranden. Redan den
            omständig- heten, att lekmannanämnd ingår i rätten, avhåller mestadels
            en därtill benägen ordförande från att falla för frestelsen att
            personligen engagera sig i målet. Nämndemännen kan därjämte ge
            juristdomaren värdefull hjälp, när det gäller att få överblick
            över målet och däri förebragt be- visning. Efter målets handläggning
            måste juristdomaren för nämnden redogöra för omständigheterna
            i målet och föreslå åtgärd. Härigenom tvingas juristdomaren att
            systematisera och noggrant genomtänka process- materialet. Tidigare
            var domstolarna beträffande frågan huruvida för brott till- talade
            skulle fällas eller ej i princip bundna av reglerna om legal bevispröv-
            ning, varmed förstods, att fällande dom ej fick meddelas, om icke
            visst i lagen bestämt mått av bevisning förelåg. Numera har domstolarna
            till- erkänts fri bevisprövning, vilket innebär, att de kan döma
            fritt efter egen uppfattning utan att vara bundna av reglerna
            om visst mått av bevisning. Genom införandet av den fria bevisprövningen
            i brottmål har mycket stor makt lagts i händerna på domstolarna.
            Detta borde rätteligen få till följd, att sådana åtgärder vidtas
            från samhällets sida, att medborgarnas berät- tigade krav på största
            möjliga rättssäkerhet blir i görligaste mån tillgodo- sett. Detta
            åstadkommes lämpligast därigenom, att demokratiseringen av domstolarna
            fortsältes på det sätt, att lekmän erhåller ökat inflytande på
            rättsskipningen. Av praktiska livsförhållanden erfarna lekmän
            är nämligen ofta lämpligare än juristdomare att avgöra värdet
            av de bevis och de indicier, som åberopas till stöd för åtal mot
            tilltalade, som bestrider på- stådd brottslighet. Däremot förutsätter
            bevisvärdering i brottmål i och för sig icke juridiska kunskaper.
            En följd av vad hittills sagts angående betydelsen av Ilekmannanämnder
            vid behandling av brottmål och olämpligheten av att lämna bevisvärde-
            ringsfrågor i sådana mål helt i händerna på juristkollegier är,
            att lek-
          </p>
          <pb facs="riksdagen-motions-pdf/data/1957/mot_1957__ak__408/mot_1957__ak__408-003.pdf"/>
          <fw xml:id="i-4YH9QTwCA7Vju2kKK3N9Kp">
            17 Motioner i Andra kammaren, nr 408 år 1957
          </fw>
          <p xml:id="i-TPy9BaS5iBubRx9RdzdazP">
            mannainflytande i brottmål bör åstadkommas i hovrätterna. Vid
            ställ- ningstagande till denna fråga bör beaktas, att alltsedan
            1948 års rättegångs- reform samma princip om muntlighet, omedelbarhet
            och koncentration tillämpas vid handläggning av mål i hovrätterna
            som i underrätterna. Hovrätternas arbetssätt — i vart fall i brottmål
            — hindrar därför icke längre, att lekmän deltar i hovrättsarbetet.
            Frågan om nämnds medverkan i hovrätterna har redan tidigare be-
            handlats av riksdagen. I processkommissionens 1926 avgivna betänkande
            angående rättegångsväsendets ombildning föreslogs sålunda, att
            lekmanna- nämnd om fem ledamöter skulle deltaga i hovrätt vid
            behandling av så- dana brottmål, vari de tilltalade kunde dömas
            till frihetsstraff om minst sex månader. Vid riksdagens behandling
            av detta betänkande stannade kamrarna vid olika beslut i vad avsåg
            förslaget om nämnds medverkan i hovrätt, vilket förslag avstyrktes
            av första kammaren och tillstyrktes av andra kammaren. I processlagberedningens
            1938 framlagda förslag till ny rättegångsbalk anslöt man sig till
            första kammarens uppfattning och föreslog följaktligen icke, att
            nämnd skulle medverka i hovrätt. I följd härav kom lekmannanämnder
            icke att inrättas i hovrätterna i samband med rättegångsreformen.
            Om meningsskiljaktighet uppstår mellan juristdomare och nämnd,
            gäller enligt hittills gällande bestämmelser juristdomarens mening,
            såvida icke minst sju eller — i häradsrätternas bagatellmålsnämnder
            — samtliga tre nämndemän förenar sig om annan mening än juristdomarens.
            Nämnden har kollektiv rösträtt. Nämndens ledamöter har ej reservationsrätt.
            Dessa omröstningsregler innebär en nedvärdering av nämndemännens
            omdöme och övriga kvalifikationer. Om — såsom icke sällan är fallet
            — nämnd består av endast sju ledamöter, är det tillräckligt, att
            endast en nämndeman biträder juristdomarens mening för att denna
            skall segra. På grund av att nämnden saknar reservationsrätt,
            kommer ej ens en mening, som stödes av en så stark majoritet som
            sex nämndemän, på något sätt till synes i målet. Parterna kan
            härigenom få den uppfattningen, att domen varit enhällig. Dessa
            omröstningsregler överensstämmer icke med de principer, som numera
            tillämpas inom andra områden av sam- hällslivet. Om fullt förtroende
            skall kunna skänkas domstolarnas behand- ling av brottmål bör
            nämndernas ledamöter erhålla individuell rösträtt. I avbidan på
            en sådan utveckling bör under alla förhållanden omröstnings- reglerna
            ofördröjligen ändras på så sätt, att nämndeman, som har mot juristdomaren
            avvikande mening, får detta antecknat i domstolens proto- koll
            och därvid beredes tillfälle att i skriftlig reservation motivera
            sin ståndpunkt. Med stöd av vad här anförts hemställes, att riksdagen
            måtte besluta att i skrivelse till Kungl. Maj:t
          </p>
          <pb facs="riksdagen-motions-pdf/data/1957/mot_1957__ak__408/mot_1957__ak__408-004.pdf"/>
          <fw xml:id="i-8ipbhqkjRPFqABkQmn6Saz">
            Motioner i Andra kammaren, nr 408 år 1957 13
          </fw>
          <p xml:id="i-7o6CzXACScmD2p3sSpfLSk">
            begära utredning och förslag angående de ändringar av rättegångsbalken
            och därtill hörande författningar, som er- fordras för åstadkommande
            av 1. att lekmannanämnder inrättas i hovrätterna vid behand- ling
            av brottmål; samt 2. att ledamöterna i domstolarnas lekmannanämnder
            till- försäkras individuell rösträtt eller — alternativt — oin-
            skränkt reservationsrätt.
          </p>
          <p xml:id="i-PExHTuabfdqrasALQAy3ES">
            Stockholm den 25 januari 1957
          </p>
          <p xml:id="i-RzFiHHsjsadsVW2J2VQnxc">
            Wald. Svensson
          </p>
          <p xml:id="i-FbEtEbRX6gGyoJh8NJP6jn">
            Ture Königson Bertil v. Friesen Sven Gustafson i Göteborg
          </p>
        </div>
      </div>
    </body>
  </text>
</TEI>
