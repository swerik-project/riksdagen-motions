<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00272">
  <teiHeader>
    <fileDesc>
      <titleStmt>
        <title>Landsbygden</title>
        <author corresp="i-FAhoYDeAxVXRZmnF5LnHgv">av Kent Persson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Landsbygden</title>
          <idno type="rdwebb">H002N272</idno>
          <rs type="number">N272</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N272/text</ref>
          <ref type="dokument_url_html">http://data.riksdagen.se/dokument/H002N272</ref>
          <ref type="dokumentstatus_url_xml">http://data.riksdagen.se/dokumentstatus/H002N272</ref>
          <ref type="doc">http://data.riksdagen.se/fil/2C05573C-47ED-403C-88F0-7BB6AAFB4FB6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JJYgsvrQFD96aZWwyLzak6" type="signed"/>
        <correspContext corresp="i-JJYgsvrQFD96aZWwyLzak6">
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-LDZ8fwRdRHNEQoBXbZK3fC" type="numbering">
          <date when="2012-10-05"/>
        </correspAction>
        <correspAction xml:id="i-NgsKWNmgxUMKo2jBrNW4YQ" type="submission">
          <date when="2012-10-04"/>
        </correspAction>
        <correspAction xml:id="i-G87M5VsXjSnKLe6sj94S3D" type="transfer">
          <date when="2012-10-04"/>
        </correspAction>
        <correspAction xml:id="i-AmBx4tRLPdZDQfudXFaKo7" type="assigned"/>
        <correspContext corresp="i-AmBx4tRLPdZDQfudXFaKo7">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div xml:id="i-LT4UaaHgWbCcWKofqmSQxc" type="TOC">
          <head xml:id="i-TR1yMWS5mKeSdJ9y4FcYFc">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 4
            </item>
            <item>
              4 Lokala krafter tillvaratas men statens ansvar är stort 4
            </item>
            <item>
              5 Infrastrukturen är en nyckelfaktor 5
            </item>
            <item>
              6 Bredband i hela landet 5
            </item>
            <item>
              7 Offentlig och privat service på landsbygden 6
            </item>
            <item>
              7.1 Servicekontor 6
            </item>
            <item>
              7.2 Landsbygden behöver bra polisservice 6
            </item>
            <item>
              7.3 Lanthandel och drivmedel 7
            </item>
            <item>
              8 Företagande och boende på landsbygden 8
            </item>
            <item>
              8.1 Landsbygden behöver småföretagen 8
            </item>
            <item>
              8.2 Företagens kapitalförsörjning 8
            </item>
            <item>
              9 Lokala banker ett smörjmedel för landsbygden 9
            </item>
            <item>
              10 Gröna näringar ger jobb 9
            </item>
            <item>
              10.1 Satsa på turismen 10
            </item>
            <item>
              11 Boende på landsbygden 10
            </item>
            <item>
              12 Vård och läkemedel i hela landet 11
            </item>
            <item>
              13 Skolpolitik 11
            </item>
            <item>
              14 Kulturen en livsnerv 12
            </item>
            <item>
              15 Återförande av resurser till kommunerna 12
            </item>
            <item>
              16 Utökat nordiskt samarbete 12
            </item>
          </list>
        </div>
        <div type="motProposal" subtype="förslag">
          <head xml:id="i-SqKTxTAdCYv1FguzNBnxpd">
            2 Förslag till riksdagsbeslut
          </head>
          <list style="ol">
            <item xml:id="i-HeMHZDYNmHoXcxCRNPBh3m">
              Riksdagen tillkännager för regeringen som sin mening vad som
              anförs i motionen om att samordna alla landsbygds- och regionalpolitiska
              frågor i Regeringskansliet.
            </item>
            <item xml:id="i-5K9HtfKbXWfK3icUiizEG4">
              Riksdagen tillkännager för regeringen som sin mening vad som
              anförs i motionen om att staten bör ta huvudansvaret för att alla
              i hela landet ska få tillgång till bra bredband till likvärdiga
              kostnader. 1
            </item>
            <item xml:id="i-CHMtfd24YpuouNGbqEh5dP">
              Riksdagen tillkännager för regeringen som sin mening vad som
              anförs i motionen om lokala servicekontor. 2
            </item>
            <item xml:id="i-VNoBX1HVn2JPmpkeeWa2XF">
              Riksdagen tillkännager för regeringen som sin mening vad som
              anförs i motionen om polisnärvaro i hela landet. 3
            </item>
            <item xml:id="i-PdCjrJREsjudXhX1cyxSEM">
              Riksdagen tillkännager för regeringen som sin mening vad som
              anförs i motionen om att regeringen skyndsamt bör återkomma med
              förslag som säkerställer kommersiell service för landsbygdsbefolkningen.
            </item>
            <item xml:id="i-SJM5mQSH2RoKppVkRs553w">
              Riksdagen tillkännager för regeringen som sin mening vad som
              anförs i motionen om att bygga upp nya näringar, stärka befintliga
              småföretag i regioner med de största utvecklingsbehoven och anslå
              medel till Formas för detta ändamål. 4
            </item>
            <item xml:id="i-BJmfHSYyLHUC2Wdywhsmhn">
              Riksdagen tillkännager för regeringen som sin mening vad som
              anförs i motionen om att regeringen bör ges i uppdrag att snarast
              återkomma med en långsiktig strategi med förslag till åtgärder
              som syftar till en mer miljömässigt hållbar landsbygdsutveckling.
              4
            </item>
            <item xml:id="i-Uyjxw3Dd1bdWgL1sSzQeP6">
              Riksdagen tillkännager för regeringen som sin mening vad som
              anförs i motionen om att ta fram ett samverkansprogram för turistnäringen.
            </item>
            <item xml:id="i-17591x2ENnq8HvbT2u4UFq">
              Riksdagen tillkännager för regeringen som sin mening vad som
              anförs i motionen om att regeringen skyndsamt ska ta fram en samordnad
              bostadspolitisk strategi för landsbygdskommunerna. 5
            </item>
            <item xml:id="i-SSkRL5AKyhLuKBrdDFtvDn">
              Riksdagen tillkännager för regeringen som sin mening vad som
              anförs i motionen om att regeringen skyndsamt ska ta fram förslag
              för att garantera hela landets befolkning tillgång till vård och
              läkemedel. 6
            </item>
            <item xml:id="i-G1qpP6ahRArqNSPGbsnBSH">
              Riksdagen tillkännager för regeringen som sin mening vad som
              anförs i motionen om tillgång till god kultur oavsett var man
              bor i landet. 7
            </item>
            <item xml:id="i-LxJrkb1MnQU1pGhASMbanc">
              Riksdagen tillkännager för regeringen som sin mening vad som
              anförs i motionen om återbäring till de kraftproducerande kommunerna.
            </item>
            <item xml:id="i-Dd9L11ZcTGTgJHDCkX88Wz">
              Riksdagen tillkännager för regeringen som sin mening vad som
              anförs i motionen om en gemensam nordisk infrastrukturpolitik
              och landsbygds- och regionalpolitisk utveckling. 8
            </item>
          </list>
          <p xml:id="i-Jchoxyze9soCJw4wdTSo4V">
            1 Yrkande 2 hänvisat till TU.
          </p>
          <p xml:id="i-X19qwg4yv34rCdXeEtXZoC">
            2 Yrkande 3 hänvisat till KU.
          </p>
          <p xml:id="i-NhptcoVxn4D5sYYE4UNdJF">
            3 Yrkande 4 hänvisat till JuU.
          </p>
          <p xml:id="i-6wZmxSqi3nTsyDPgjmZzX8">
            4 Yrkandena 6 och 7 hänvisade till MJU.
          </p>
          <p xml:id="i-DchbQ2cP94aALDQsPqe2Cb">
            5 Yrkande 9 hänvisat till CU.
          </p>
          <p xml:id="i-HTVjMvaEGTkx1Dhxh3BFkW">
            6 Yrkande 10 hänvisat till SoU.
          </p>
          <p xml:id="i-Q3jKYzbEQFGC8b7ZjeMGzL">
            7 Yrkande 11 hänvisat till KrU.
          </p>
          <p xml:id="i-6jZhLyqvcBxCbWRaSP43oh">
            8 Yrkande 13 hänvisat till UU.
          </p>
        </div>
        <div type="motContent">
          <head xml:id="i-CwwZrAg76yaW2F63kuJdb3" type="h1">
            3 Inledning
          </head>
          <p xml:id="i-9BhJVEw42upRWjCXciZeDn">
            De regionala skillnaderna ökar nu på ett alarmerande sätt. Vi
            måste skapa likvärdiga villkor för landets medborgare. Om vi ska
            hålla ihop och skapa tillväxtförutsättningar i hela Sverige måste
            vi ha samma grundläggande förutsättningar oavsett var vi bor.
            En god landsbygdutveckling behövs för landsbygdens egen skull,
            men även för att där finns en stor utvecklingspotential som kan
            komma hela samhället till gagn.
          </p>
          <p xml:id="i-Hir2w8cWKLNC4YP25sXFc1">
            Trots ambitiöst och stundtals stort ekonomiskt stöd till regionalpolitisk
            utveckling har man ännu inte lyckats skapa likvärdiga förutsättningar
            för att ge alla områden såväl landsbygdsdistrikt som tätortsmiljöer
            samma chanser inför framtiden. Den strategi som använts har i
            stort sett gått ut på att via kortsiktiga statliga bidrag försöka
            kompensera de klyftor som marknadskrafterna skapat.
          </p>
          <p xml:id="i-Kh4VhBFVJm8CGWCafxJKoB">
            Resultatet har blivit att en majoritet av landets kommuner minskar
            i befolkning och tappar såväl offentlig som kommersiell service.
            Framtidens arbetsmarknad riskerar att få än större problem om
            inte ett övergripande ansvar tas för personalförsörjningen. Livsvillkoren
            försämras och det blir allt svårare att bo, bedriva verksamhet
            och arbeta på landsbygden.
          </p>
          <p xml:id="i-PmB4Pn2dsjJci2pmxr2Whk">
            Vänsterpartiet vill se en politik för att hela Sverige ska leva.
            Vi presenterar därför en ny strategi i denna motion byggd på utvecklad
            samverkan, ökat regionalt inflytande och ett tydligt ansvar för
            staten att se till att samhällsservicen fungerar samt att de krafter
            som finns lokalt och regionalt tas tillvara.
          </p>
          <head xml:id="i-9Nguhb97Uu3W3mkKNNJwCi" type="h1">
            4 Lokala krafter tillvaratas men statens ansvar är stort
          </head>
          <p xml:id="i-8Bb4wderccvG9f11LFLE7c">
            Vänsterpartiet vill bidra till att ta tillvara den kreativitet
            och folkliga handlingskraft som finns i landet. Vi vill också
            demokratisera den regionala utvecklings- och landsbygdspolitiken.
            Det handlar om makt och fördelning av resurser, men också om att
            mobilisera utvecklingskraften överallt i landet. Landsbygdens
            människor är i mångt och mycket kreativa mångsysslare. Detta vill
            vi ta vara på genom en politik som kan ge de människor som bor
            på landsbygden möjligheter att bevara och utveckla sina bygder.
          </p>
          <p xml:id="i-8M3WyUjJFpbLwmugarb76D">
            Staten måste emellertid ta sitt fulla ansvar för landsbygdens
            utveckling. Regionernas framtid beror i hög grad på vilka insatser
            staten beslutar om på flera olika politikområden. Ansvaret för
            landsbygds- och regionalpolitiken ligger i dag på flera departement.
            Detta är olyckligt. Vi menar att en bättre samordning av alla
            politikområden som rör landsbygdens utveckling är helt nödvändig.
            Det är nödvändigt för att se helheten i förslag till beslut och
            inte minst konsekvenser av de förslag till beslut som läggs fram
            av regeringen. Regeringen bör därför få i uppdrag att samordna
            alla landsbygds- och regionalpolitiska frågor i Regeringskansliet.
            Detta bör riksdagen som sin mening ge regeringen till känna.
          </p>
          <head xml:id="i-7RS3FJSY9MFLVrMJqvX5Aw" type="h1">
            5 Infrastrukturen är en nyckelfaktor
          </head>
          <p xml:id="i-9NMz4wLAFzjf2owSjUQepZ">
            Satsningen på den nationella infrastrukturen för kommunikationer
            har nu tydligt visat sig vara allt mer otillräcklig. Utvecklingen
            måste brytas för hela samhällets skull, men särskilt om vi inte
            för alltid ska cementera de i dag ökande regionala skillnaderna.
            Därför måste infrastrukturanslagen utökas. Landsbygdens behov
            av järnväg och väg är en ödesfråga. Många banor är direkt hotade
            av nedläggning p.g.a. många års försummelse. Landsbygden har stort
            behov av bra kommunikationer för framtida utveckling. Att rusta
            upp järnvägen leder också till fler jobb och minskad miljöpåverkan.
            Det behövs också en satsning för att utveckla kollektivtrafiken
            i landsbygd och öka stödet till bredbandsutbyggnaden.
          </p>
          <p xml:id="i-NqDVVi61uTMQSJfpRzCsvz">
            Vi har i vårt eget förslag till nationell plan föreslagit att
            det ska avsättas resurser för upprustning och drift av de lågtrafikerade
            banorna, vilket skulle innebära att ingen bana behöver läggas
            ned. Även om dessa banor inte alltid används i dag är det ett
            stort resursslöseri att avskaffa redan befintlig infrastruktur.
            I stället borde vi se värdet av att försöka utnyttja en infrastruktur
            som vi redan har betalat för. Vi behöver ett ekologiskt hållbart
            transportsystem och här utgör järnvägen ett modernt, effektivt
            och miljövänligt sätt att förflytta både gods och människor på.
            Att i det läget göra sig av med järnvägskapacitet är helt fel
            väg att gå. I vår budgetmotion anslår vi medel som möjliggör ökade
            investeringar och ökat underhåll och som bl.a. innebär att vi
            kan bevara och utveckla samtliga lågtrafikerade banor i landet.
            När det gäller vägar prioriterar vi underhåll av vägars bärighet
            och tjälsäkringen av vägar.
          </p>
          <head xml:id="i-U2uqLYvEzPiD96XtRdyiXY" type="h1">
            6 Bredband i hela landet
          </head>
          <p xml:id="i-8VSG49ipmGCrFbsRZ9HJeF">
            För att alla ska kunna tillgodogöra sig den nya tekniken måste
            den finnas fysiskt tillgänglig för alla. Att bygga bredband går
            inte av sig självt. Marknaden har inte klarat av att förse hela
            landet med snabbt bredband, s.k. optisk fiber. Staten har därför
            förmedlat åtskilliga miljarder kronor till byggande av bredband.
            Men fortfarande finns det vita fläckar i förorter och på landsbygden
            där människor saknar tillförlitlig infrastruktur. En utbyggd it-infrastruktur
            underlättar för människor att verka och bo i hela landet.
          </p>
          <p xml:id="i-H69aWaD3i5tNFrsN6xk7Pt">
            Utgångspunkten för regeringens politik är att marknaden ska tillhandahålla
            säkra och goda elektroniska kommunikationer. Vänsterpartiet menar
            att marknaden inte har klarat av att förse hela landet med bredband.
            För att inte förstärka klyftan mellan tätbebyggda områden och
            glesare bygder måste staten ta huvudansvaret för att alla ska
            få tillgång till bra bredband och att detta sker till kostnader
            som är likvärdiga över hela landet. Detta bör riksdagen som sin
            mening ge regeringen till känna.
          </p>
          <head xml:id="i-KWk9uktVXDBotMBpvdvBxn" type="h1">
            7 Offentlig och privat service på landsbygden
          </head>
          <head xml:id="i-6W9sPUDULAB79qUe3RhxY5" type="h2">
            7.1 Servicekontor
          </head>
          <p xml:id="i-PXEFREdPxQj4fvrEQT8ADX">
            Medborgare och företag har rätt att få del av offentlig service
            på ett likvärdigt sätt oavsett om man bor i tätort eller på landsbygden.
            Men på landsbygden har den offentliga servicen monterats ned på
            ett katastrofalt sätt under 2000-talet. På många håll i landet
            måste man resa miltals för att få hjälp av en tjänsteman med sitt
            problem. Vänsterpartiet menar att det på sikt behöver byggas upp
            kompletta servicekontor i varje kommun för att samordna statlig,
            kommunal och privat service. Där vill vi samla Arbetsförmedlingens,
            Försäkringskassans och delar av kommunernas service i gemensamma
            utrymmen på lokal nivå. Resurserna ska användas gemensamt. Här
            finns det stora besparingsmöjligheter. Kontoren kan kompletteras
            med servicepunkter i vissa orter utanför centralorten. Vi vill
            skapa en ny anda av samverkan mellan stat och kommun där servicekontorens
            aktörer kan samsas med kommunal verksamhet för att ge enhetlig
            och samlad service till medborgarna. Regeringen bör ge tydliga
            direktiv till de statliga myndigheterna att samarbeta över myndighetsgränserna
            och med kommunerna för att ge medborgarna den service de har rätt
            till.
          </p>
          <p xml:id="i-DbV65sz9pCeL9qFhfj58sB">
            Vidare bör regeringen ändra de statliga affärsdrivande verkens
            ägardirektiv på så sätt att de kan vara verksamma inom den kommersiella
            service som drivs på landsbygden. På så sätt kan den kommersiella
            och offentliga servicen i samverkan stärka den långsiktiga ekonomiska
            bärkraften inom området service på landsbygden. Vi anslår 50 miljoner
            kronor per år under utgiftsområde 25 till kommunerna under fem
            år till försöks- och utvecklingsverksamhet i enlighet med Högdahls
            utredning om servicekontor, lokala, fasta och mobila servicepunkter
            (SOU 2009:92 Se medborgaren för en bättre offentlig service).
            Finansieringen till myndigheterna ska ske genom att en andel av
            deras berörda förvaltningsanslag öronmärks för utvecklingen av
            gemensamma servicekontor. Regeringen bör i ett särskilt beslut
            ge statliga myndigheter i uppdrag att medverka i utvecklingsarbetet
            på de orter som har utsetts att medverka i försöks- och utvecklingsverksamheten.
            Resultatet av försöks- och utvecklingsverksamheten ska sedan ligga
            till grund för en framtida arbetsinriktning för att garantera
            likvärdig service för alla medborgare. Vad som ovan anförs om
            lokala servicekontor bör riksdagen som sin mening ge regeringen
            till känna.
          </p>
          <head xml:id="i-DnCvM1vkeZ6qiGXSucxqcw" type="h2">
            7.2 Landsbygden behöver bra polisservice
          </head>
          <p xml:id="i-X4hXHAgTwg74C1ZfsuZCM6">
            Polisens närvaro är en fråga som är viktig för hela landet. Det
            handlar inte enbart om att förebygga, beivra och utreda brott
            utan också om att ge service. Det är till polisen du ska vända
            dig för att få ett nytt pass, för att söka ett antal tillstånd
            såsom tillstånd för offentlig sammankomst, marknader och mycket
            annat. Dessutom vill du kunna vända dig till polisen för att få
            information om en mängd saker eller lämna tips. Även om mycket
            av detta kan ske över nätet eller per telefon så finns det all
            anledning att ha polisnärvaro i hela landet. Förutom dessa praktiska
            saker har människor rätt att ha tillgång till polisen som myndighet
            oavsett var i landet de bor. Det tillhör den grundläggande samhällsservicen
            som var och en kan kräva i ett civiliserat samhälle.
          </p>
          <p xml:id="i-TF3iVR3pRYT2uDWFbgkvfb">
            Att polisen ska vara närvarande i hela landet är en fråga som
            diskuterats under många år. En samlad polisorganisation för hela
            landet möjliggör att medelstilldelning och planering kan bli mer
            flexibel och att ansvaret för lika villkor i hela landet centraliseras.
            Vänsterpartiet är också övertygat om att en ny högskolebaserad
            utbildning kommer att underlätta rekryteringen till landsbygden
            eftersom fler utbildningsorter kommer i fråga.
          </p>
          <p xml:id="i-3nmbQqGcixNB9Ysyui7GUM">
            Samtidigt är problemet akut. Det måste omgående till åtgärder
            som gör att även personer på landsbygden känner att de har tillgång
            till polisväsendet. Det har gjorts flera utredningar på området
            genom åren och i några län har man gjort trevande försök till
            samverkan med andra myndigheter. Nu måste det dock till krafttag
            uppifrån. Utredningen SOU 2009:92 Se medborgarna innehåller många
            exempel på hur servicen kan utvecklas och förbättras för människor
            som lever på landsbygden. Det är också anmärkningsvärt att det
            går att ordna mobila poliskontor i Stockholm, men att samma service
            inte kan tillhandahållas utanför storstäderna. Vänsterpartiet
            anser att det nu måste tas fram skarpa förslag och inte bara utredningar.
            Regeringen bör snarast fatta beslut i den riktning som beskrivs
            i ovan nämnda utredning. Detta bör riksdagen som sin mening ge
            regeringen till känna.
          </p>
          <head xml:id="i-6ztF4tcR7nweBweHVVdDWt" type="h2">
            7.3 Lanthandel och drivmedel
          </head>
          <p xml:id="i-5GrzQtnng5RzWUXvwL4CVd">
            Vänsterpartiet vill också stärka den lokala kommersiella servicen
            i landsbygden. Lanthandeln har en nyckelfunktion för bygdernas
            attraktivitet och utveckling. I dag ger de stora grossisterna
            så dåliga villkor till lanthandlarna att dessa inte kan konkurrera
            på likvärdiga villkor. Grossisterna tar inget som helst ansvar
            för att medborgare ska kunna få tillgång till rimlig service med
            dagligvaror även på mindre orter. Vänsterpartiet menar att regeringen
            bör ta initiativ till åtgärder som säkerställer att även den småskaliga
            handeln med dagligvaror ges rimliga marknadsmässiga villkor.
          </p>
          <p xml:id="i-LZ69a8tkgcp4zehy8zhnMS">
            De mackar som finns kvar på landsbygden står inför liknande problem
            som lanthandeln. De stora bensinbolagen inskränker sin service
            och ställer allt hårdare krav på volym. Norge har genom flexibilitet
            och påhittighet lyckats hejda utvecklingen mot färre mackar i
            många landsbygdsdistrikt. Vi kan konstatera att marknadskrafterna
            inte har något som helst intresse eller ansvar för en stor del
            av landsbygdsbefolkningens behov av drivmedel. På landsbygden,
            där kollektivtrafiken är begränsad, behövs bilen för att människor
            ska kunna resa till arbete och fritidsaktiviteter och det måste
            finnas möjligheter att tanka drivmedel inom rimliga avstånd. Därför
            avsätter vi i vår budgetmotion 50 miljoner kronor i form av ett
            mackstöd och för utveckling av lanthandeln. Regeringen bör skyndsamt
            återkomma med förslag som säkerställer kommersiell service för
            landsbygdsbefolkningen enligt ovan. Detta bör riksdagen som sin
            mening ge regeringen till känna.
          </p>
          <head xml:id="i-81SEJJZZiH4yMdrJR4gWAs" type="h1">
            8 Företagande och boende på landsbygden
          </head>
          <head xml:id="i-UnBLmM57nuwnycujssxMXg" type="h2">
            8.1 Landsbygden behöver småföretagen
          </head>
          <p xml:id="i-UMMV1gm3waMWKMe5pXFGRW">
            Företagen och jobben är helt avgörande för landsbygdens framtid.
            Staten måste ta ett övergripande ansvar för en rad åtgärder som
            säkrar att företag kan starta, växa och leva vidare. På landsbygden
            kommer t.ex. generationsväxlingen att leda till stora problem
            om inget görs för att underlätta för företagare att överföra sina
            verksamheter till unga entreprenörer. Almi har fått i uppdrag
            att informera och ge företag rådgivning angående generationsväxling.
            Riksdagen har fattat ett bra beslut i frågan, men Almi behöver
            en förstärkning för ändamålet några år framöver för att kunna
            fokusera särskilt på denna fråga. Vi avsätter medel för detta
            ändamål i vår budgetmotion.
          </p>
          <p xml:id="i-84sfJsiB13oEbouW5N3Atw">
            Vi anser att regionala högskolor tillsammans med i första hand
            regionernas småföretag ska bygga upp nya kompetenser, produkter
            och tjänster samt näringar. Det kan skapas en regional utvecklingsfunktion
            för att under en längre period bidra till att bygga upp nya näringar
            och stärka befintliga småföretag i regioner med de största utvecklingsbehoven,
            bl.a. i samarbete med våra grannländer. För att möjliggöra det
            vill vi att det ska finnas medel avsatta hos Formas för detta
            ändamål. Dessa medel ska sedan kunna sökas av regionala högskolor
            i samverkan med det lokala och regionala näringslivet. Detta bör
            riksdagen som sin mening ge regeringen till känna.
          </p>
          <p xml:id="i-JndrnMTsSBhRsgi2GpbcMH">
            I vår budgetmotion lägger vi också fram förslag om att ta bort
            sjuklönekostnaden för småföretagare och vi anslår också mer pengar
            till industriella utvecklingscentrum (IUC) för att bl.a. utveckla
            industrin på landsbygden.
          </p>
          <head xml:id="i-J5HmhuFH2ajp5h6cLYSSef" type="h2">
            8.2 Företagens kapitalförsörjning
          </head>
          <p xml:id="i-6PsfSSJ55Uq1rq35JqneR3">
            Kapitalförsörjningen är ofta ett stort problem för småföretagare,
            inte minst vid nystart av företag. Vänsterpartiet menar att möjligheten
            till statligt riskkapital bör skapas även för småföretag i landsbygd.
            Undersökningar visar att särskilt två problem finns när småföretag
            på landsbygden behöver skaffa kredit. Det ena är att fasta objekt,
            som fastigheter, har så låga värden att det är svårt att belåna
            dem för annan verksamhet. Det andra är att ju längre från kreditgivare
            småföretagaren är, desto svårare är det att skaffa kredit. För
            att underlätta kapitalförsörjningen på landsbygden föreslår vi
            i vår budgetmotion ökade anslag för bl.a. Almi. Centralt i sammanhanget
            är också de lokala sparbankernas möjligheter att verka och konkurrera
            på landsbygden, vilket vi tar upp i nedanstående avsnitt.
          </p>
          <head xml:id="i-MDzuMP4AYfDkKkRGfPXGVW" type="h1">
            9 Lokala banker ett smörjmedel för landsbygden
          </head>
          <p xml:id="i-BkGJY4AqMGYX3Y3EiPEYMj">
            Vänsterpartiet stöttar utvecklingen av fler bankkontor, och särskilt
            de lokala sparbankernas möjlighet att konkurrera. Landsbygden
            behöver banker med lokal närvaro, stor personkännedom och samhällsengagemang.
            Vi ser gärna att Sverige följer Norges exempel med lokala banker.
            Vi vill se egenkapitalbevis för sparbanker så att de som bor i
            bygden kan bli delägare i banken samtidigt som banken får mer
            eget kapital. Bankkonkurrensen behöver också breddas för att människor
            ska få större möjlighet att välja alternativ till de stora affärsbankerna,
            och därför vill vi se över möjligheten till statligt upp-startsstöd
            till lokala banker. Det som ovan nämns tas upp i vår motion om
            sparbankerna.
          </p>
          <head xml:id="i-CrJy9hYtqDFvf6NUWkojDh" type="h1">
            10 Gröna näringar ger jobb
          </head>
          <p xml:id="i-FT38HZcg2XHLVAWc4pj9vg">
            Många av de framtida jobben finns inom de gröna näringarna. Utveckling
            av de gröna näringarna ger förutsättningar för inflyttning och
            utveckling av landsbygden. För Vänsterpartiet är miljö- och klimatpolitiken
            samt turismen intimt förbundna med möjligheten till utveckling
            av svensk lands- och skogsbygd.
          </p>
          <p xml:id="i-9X6Gf5SmWiZK1aiDgKRgE6">
            Ökad användning av bioenergi och förädling av skogsråvara samt
            ekoturism och attraktiva boendemiljöer ger förutsättningar för
            inflyttning och utveckling av landsbygden. Vänsterpartiets energipolitik
            bygger på att kärnkraften ska avvecklas och ersättas av förnybar
            energi i stor skala. En politik som främjar ökad användning av
            bl.a. bioenergi och förädling av skogsråvara gynnar landsbygden
            i allmänhet och skogsbygderna i synnerhet.
          </p>
          <p xml:id="i-66UWuUQriV2eTGAf92vnr2">
            Vänsterpartiet vill underlätta för människor att få tillgång
            till närproducerad, hälsosam och miljövänligt producerad mat.
            Vi ser en stor potential inom lokal livsmedelsförädling och småskaligt
            mathantverk. En miljöanpassad upphandling i offentlig sektor gynnar
            lokalproducerade och ekologiska livsmedel och skapar jobb lokalt.
          </p>
          <p xml:id="i-KxggnTAqwUA2PSpwmkc6U1">
            En ny medvetenhet utifrån klimat-, hälso- och miljöhänsyn ställer
            nya krav på bl.a. kommunal upphandling. Vi välkomnar den utredning
            som nu är tillsatt för att se över lagen om offentlig upphandling
            (LOU) och vi förväntar oss att den kommer att erbjuda större möjligheter
            att upphandla ekologiskt hållbart och närproducerat med höga krav
            på djurskydd. Vi ser positivt på att utveckla livsmedelsproduktionen
            i Sverige i en hållbar riktning vi vill se det hållbara matlandet.
            Detta tar vi bl.a. upp i vår motion om utgiftsområde 23. Riksdagen
            bör ge regeringen i uppdrag att snarast återkomma med en långsiktig
            strategi med förslag till åtgärder som syftar till en mer miljömässigt
            hållbar landsbygdsutveckling. Detta bör riksdagen som sin mening
            ge regeringen till känna.
          </p>
          <head xml:id="i-GGU1WjuQ3rrqwqjqhexvFr" type="h2">
            10.1 Satsa på turismen
          </head>
          <p xml:id="i-99fRd26CsxhXtkPcZ1hPsj">
            Turismen har stor betydelse för hela landet. Branschen har under
            ett flertal år växt och fått allt större betydelse som en av flera
            tillväxtmotorer. Sverige är ett land som på många sätt lockar
            besökare från när och fjärran. Landsbygden erbjuder särskilt goda
            förutsättningar för ekoturism. Detta är positivt och vi kan med
            glädje se att nya nischade satsningar inom ekoturism, som t.ex.
            att bo på lantgård, är framgångsrika och detta gynnar landsbygden.
            Kopplingen till lokalproducerad mat ser vi också i allt större
            utsträckning.
          </p>
          <p xml:id="i-VeSqdRHq3gmYiNLfLmwmgH">
            Vänsterpartiet vill satsa på besöksnäringen. Speciellt måste
            fjäll- och landsbygdsturismen uppvärderas och ses som en viktig
            näring ur ett regionalpolitiskt perspektiv och få en större del
            av de framtida infrastruktursatsningarna. Staten i samarbete med
            kommuner, föreningar och företag bör ta ett ökat ansvar för att
            locka besökare till hela Sverige. Regeringen bör därför lägga
            fram förslag till samverkansprogram för turistnäringen så att
            den uppnår samma status som andra branscher. Detta bör riksdagen
            som sin mening ge regeringen till känna.
          </p>
          <head xml:id="i-9xyFR2FhAizAYivMc1WsQ4" type="h1">
            11 Boende på landsbygden
          </head>
          <p xml:id="i-144VqDLkUzuV9AihVNYt5L">
            Vänsterpartiet vill öka bostadsbyggandet på landsbygden. Ökad
            nyproduktion av hyresrätter kan skapas genom ett investeringsstöd.
            Därtill anslår vi medel för att främja renovering och energieffektivisering
            av bostäder. Detta tas upp i vår budgetmotion. Högre kreditgarantier
            än dagens ska kunna lämnas vid ny- eller ombyggnad av egnahem
            på landbygden via BKN (Statens bostadskreditnämnd). I varje kommun
            eller i samarbetet kommuner emellan bör det finnas minst ett allmännyttigt
            bostadsbolag.
          </p>
          <p xml:id="i-GaGkSVdBqg1UjZ3rR21Vos">
            Vi vill också att alla kommuner ska vara skyldiga att i egen
            regi eller genom regional samverkan ordna en bostadsförmedling
            som är transparent, som förmedlar såväl allmännyttiga som privata
            lägenheter, som förmedlar enligt turordning samt med social och
            medicinsk förtur.
          </p>
          <p xml:id="i-KSaJUpEpzSfgfGoP8Fmdin">
            Kommunernas detaljplaner bör kunna villkora byggandet av hyresrätter
            för att säkerställa att det finns bostäder att tillgå i framtiden.
          </p>
          <p xml:id="i-HXEjj3MeyFmixm4APjwaJg">
            Staten bör ta upp diskussioner med SKL (Sveriges Kommuner och
            Landsting) och Sabo (Sveriges allmännyttiga bostadsföretag) om
            hur risken för höga kostnader för outhyrda lägenheter kan minskas.
            Ett försäkringsstöd kan vara ett exempel.
          </p>
          <p xml:id="i-JchykxdaE1eqp1D5ieLMod">
            Vänsterpartiet anser att en samordnad bostadspolitisk strategi
            ska tas fram för att bryta dödläget i bostadsbyggandet i landsbygdens
            många kommuner och för att skapa en långsiktigt hållbar och framtidsinriktad
            bostadsproduktion. Det räcker inte med enbart enstaka insatser
            utan det behövs en helhetsinriktad politik som säkerställer ett
            efterfrågestyrt byggande, en jämn och kostnadskontrollerad produktion
            med bra kvalitet under längre perioder och en strategi som ger
            lokala byggföretag m.fl. konkurrensmöjligheter gentemot de stora
            regionala och nationella byggbolagen. Regeringen bör skyndsamt
            ta fram en samordnad bostadspolitisk strategi för landsbygdskommunerna.
            Detta bör riksdagen som sin mening ge regeringen till känna.
          </p>
          <head xml:id="i-MYk3mHQ7DPo1Y9am5iM7j1" type="h1">
            12 Vård och läkemedel i hela landet
          </head>
          <p xml:id="i-5jVgXsH8EAsMFHLDy9DFdw">
            Vänsterpartiets grundsyn är att tillgången till vård ska ske
            utifrån behov och inte vara beroende av plånbokens storlek. Därför
            vill vi hålla marknad och vinstintressen utanför. Samhället måste
            stå som garant för en likvärdig vård och omsorg. För att säkra
            tillgången på vård och omsorg också i befolkningssvaga områden
            krävs att vi solidariskt via skattesystemet tillför nödvändiga
            resurser.
          </p>
          <p xml:id="i-PUuGstbciWo2sQZsktCnqc">
            Kommunernas roll inom hälso- och sjukvården måste stärkas. Hela
            hemsjukvården, även den i ordinärt boende, bör vara ett obligatorisk
            kommunalt ansvar. Det är viktigt att det även finns distriktssköterskemottagningar
            på landsbygden. Vänsterpartiet anslår i sin budgetmotion en betydande
            resursförstärkning till satsningar på bl.a. äldreomsorgen.
          </p>
          <p xml:id="i-3znz4gAcE3xpYn1wiZmH1u">
            Vänsterpartiet anser att tillgången till läkemedel ska säkras
            även på landsbygden. Vänsterpartiet var motståndare till att apoteksmonopolet
            privatiserades. Att tro att marknadskrafterna skulle ta ansvar
            för att landsbygd och glesare landsbygd ska ha tillgång till medicin
            är att blunda för verkligheten och att inte ta sitt politiska
            ansvar. Riksdagen bör ge regeringen i uppdrag att skyndsamt ta
            fram förslag för att garantera landsbygdsbefolkningen den service
            som nämns ovan. Detta bör riksdagen som sin mening ge regeringen
            till känna.
          </p>
          <head xml:id="i-44egL9qzY4nmiYiWkVjYMU" type="h1">
            13 Skolpolitik
          </head>
          <p xml:id="i-KyWVwGwYG8ReqJYNgtUL4d">
            Vänsterpartiet står för det livslånga lärandet. Det betyder att
            vi slår vakt om rätten till skola och utbildning oavsett var man
            bor i landet.
          </p>
          <p xml:id="i-B8iXRQ6Jm5rszoMLRJjeGh">
            I många landsbygdskommuner är utbildningsnivån låg och här är
            det viktigt att det finns en decentraliserad vuxenutbildning och
            ett studiehjälpssystem som ger möjlighet till vuxenstudier och
            kompetensutveckling. Vänsterpartiet ser utbildningssatsningar
            som ett av de viktigaste politikområdena för att bekämpa arbetslösheten,
            minska regionala klyftor och hålla ihop Sverige.
          </p>
          <p xml:id="i-MZ5jYGBUgVdCEyk7tGYtK8">
            Vänsterpartiet är positivt till regionala högskolor och arbetar
            för ett resursfördelningssystem som säkrar deras utveckling. Vi
            vill särskilt värna om högskolornas distansutbildning, som är
            speciellt viktig för landsbygdens medborgare med långa avstånd
            till högskoleorterna.
          </p>
          <p xml:id="i-AizesJcyhjwYTpA4zp71Qq">
            Vänsterpartiet vill se en skolpolitik som bygger på samverkan
            i stället för dagens konkurrensmentalitet. Friskolesystemet är
            ett svarte-petter-spel som har sitt ursprung i storstadsområdena.
            I dag vet vi att den s.k. friskolereformen redan utarmat små landsbygdskommuners
            gymnasie-, grund- och förskolor. Vänsterpartiet anser att skattefinansierade
            skolor inte ska drivas av vinstdrivande bolag. Vi anser att alla
            elever i hela landet ska ha rätt till en bra utbildning.
          </p>
          <head xml:id="i-Jo3Q24Vx2SFoHpAWR7gxfE" type="h1">
            14 Kulturen en livsnerv
          </head>
          <p xml:id="i-Xa1s9yBHAm24fTxcNsYgMn">
            Kulturen har en given roll även för landsbygden. En ort med rikt
            och varierat kulturliv genererar engagemang och trivsel för medborgare,
            men även för besökare och turister som vill ta del av den. Vänsterpartiet
            värnar därför ett rikt kulturliv för landsbygdskommuners framtida
            utveckling. Teater och dans ska finnas i hela landet där den regionala
            spridningen är ett nationellt ansvar och staten måste garantera
            finansieringen. Digitalbio i hela landet bör främjas, så att även
            mindre orter kan ta del av den bredd i filmutbudet som finns i
            de större städerna.
          </p>
          <p xml:id="i-Co1Zq6PnnniU8BsqLxRMK8">
            En annan viktig fråga för Vänsterpartiet är kultur- och musikskolorna
            som ska finnas över hela landet, hålla en god kvalitet och vara
            tillgängliga för alla, oavsett var man bor i landet. Regeringen
            bör ta ett nationellt ansvar och återkomma inom mandatperioden
            med förslag som garanterar det som nämns ovan. Detta bör riksdagen
            som sin mening ge regeringen till känna.
          </p>
          <head xml:id="i-WmEfrW1BnAKwVf8dbSb8NK" type="h1">
            15 Återförande av resurser till kommunerna
          </head>
          <p xml:id="i-7jdjLNqAJKdadDrzuo2k7g">
            Vänsterpartiet vill uppmuntra lokalt engagemang och lokalt ägande.
            Det kan bl.a. ske genom att lokalt utvecklingskapital skapas.
            Vi vill därför se över möjligheterna att återföra pengar till
            de kommuner och bygder som har vattenkraft, vindkraft och gruvor
            inom sina kommungränser. Regeringen bör återkomma till riksdagen
            med förslag enligt ovan. Detta bör riksdagen som sin mening ge
            regeringen till känna.
          </p>
          <head xml:id="i-8oh9EgBMy1rZvmSzCcBKLG" type="h1">
            16 Utökat nordiskt samarbete
          </head>
          <p xml:id="i-2cVZwY9JUwey5X9qbMK4iN">
            Vänsterpartiet ser en stor potential i att utveckla det nordiska
            samarbetet över landsgränserna. Vi vill utveckla en nordisk samverkan
            inom regionalpolitiken, framför allt med våra grannländer Norge
            och Finland. Vi har mycket gemensamt och skulle alla tjäna på
            att utveckla samarbetet inom ett flertal områden såsom infrastruktur,
            forskning, kapitalförsörjning för landsbygden, arbetsmarknad och
            service. Därför vill vi att Sverige tar de initiativ som behövs
            för att utveckla en regionalpolitisk samverkan mellan de nordiska
            länderna.
          </p>
          <p xml:id="i-KQeuQqofbwLhASZhw4Wvab">
            Konkret och omfattande samverkan mellan länderna är särskilt
            angeläget i fråga om infrastruktur, service och finansiella system.
            Vänsterpartiet föreslår att vi skapar en nordisk infrastrukturpolitik
            där man bygger gemensamt finansierade, ägda och drivna vägar,
            järnvägar och flygplatser.
          </p>
          <p xml:id="i-HyDUFMJHJhLmUBE4q1sMYn">
            Vänsterpartiet föreslår att de nordiska lokala sparbankerna och
            andelsbankerna ges möjligheter att stärka småföretagen och deras
            utveckling i regioner utanför de nordiska tätortsregionerna. Vi
            vill låta utreda en gemensam nordisk kompetensbank för de lokala
            banker som finns i Norden. Detta för att stärka landsbygdsutvecklingen,
            finansieringen av nya jobb och företag samt för att öka bankkonkurrensen.
            Regeringen bör skyndsamt ta initiativ till en kontinuerlig dialog
            med våra nordiska grannländer om utökad samverkan för framtida
            landsbygds- och regionalpolitisk utveckling enligt vad som anges
            ovan. Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-SHNBhg7WU3xHUydF6WVZZH">
              Kent Persson (V)
            </item>
            <item xml:id="i-CoVQ546A1V7ceNjzw1PLuG">
              Torbjörn Björlund (V)
            </item>
            <item xml:id="i-SXZA666wfDmhn5KPjDRTyn">
              Jens Holm (V)
            </item>
            <item xml:id="i-Y41TYw73EzeDEt6WmHk8NH">
              Siv Holma (V)
            </item>
            <item xml:id="i-Rghg7xiPwpsq2yq1Y8NaeD">
              Hans Linde (V)
            </item>
            <item xml:id="i-DxEm2eY8aEHfQWR7MwoG4">
              Lena Olsson (V)
            </item>
          </list>
        </div>
      </div>
    </body>
  </text>
</TEI>
