<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00299">
  <teiHeader>
    <fileDesc>
      <titleStmt>
        <title>Klustervapen</title>
        <author corresp="i-991obiMTz36s9V7z3YpuZk">av Gunilla Wahlén m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klustervapen</title>
          <idno type="rdwebb">GU02U299</idno>
          <rs type="number">U299</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U299/text</ref>
          <ref type="dokument_url_html">http://data.riksdagen.se/dokument/GU02U299</ref>
          <ref type="dokumentstatus_url_xml">http://data.riksdagen.se/dokumentstatus/GU02U299</ref>
          <ref type="doc">http://data.riksdagen.se/fil/BC2C4E2C-DC3F-4AE4-AA57-189CCA12043D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-axdAtgSPi6VNbb97ZsqEi" type="signed"/>
        <correspContext corresp="i-axdAtgSPi6VNbb97ZsqEi">
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-LrGvMDr1GHzx9sNoJmxASP" type="referral">
          <date when="2006-11-07"/>
        </correspAction>
        <correspAction xml:id="i-MUk643XVBagkysAghV5zRw" type="dismissal">
          <date when="2006-11-07"/>
        </correspAction>
        <correspAction xml:id="i-68qcfFVmbvWXVzyfd69D2B" type="numbering">
          <date when="2006-11-02"/>
        </correspAction>
        <correspAction xml:id="i-8neSo75mH7YNS5x62DShUR" type="submission">
          <date when="2006-10-31"/>
        </correspAction>
        <correspAction xml:id="i-QkNUYeNQWBeerS3RwSJE46" type="transfer">
          <date when="2006-10-31"/>
        </correspAction>
        <correspAction xml:id="i-SrEaSUeiU2CS9kR5HiVYUc" type="assigned"/>
        <correspContext corresp="i-SrEaSUeiU2CS9kR5HiVYUc">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-A4jSUFGLapx42vzSJLEDrt">
            Förslag till riksdagsbeslut
          </head>
          <list style="ol">
            <item xml:id="i-NRxoNqPKys8t8c4crP1wic">
              Riksdagen tillkännager för regeringen som sin mening vad i motionen
              anförs om att Sverige antar den definition av klustervapen som
              FN har föreslagit.
            </item>
            <item xml:id="i-6KfurSNhZ3G8i8uAFfFePe">
              Riksdagen tillkännager för regeringen som sin mening vad i motionen
              anförs om att Sverige ska förbjuda produktion, handel och användning
              av klustervapen.
            </item>
            <item xml:id="i-L5JsfmMFyRFHuWNA5P8uG7">
              Riksdagen tillkännager för regeringen som sin mening vad i motionen
              anförs om att Sverige ska verka för ett internationellt förbud
              mot produktion, handel och användning av klustervapen.
            </item>
          </list>
        </div>
        <div type="motContent">
          <head xml:id="i-5boUx73UBujCCNbx57Kd28" type="h1">
            Klustervapen
          </head>
          <head xml:id="i-2rPDizGXJe5xiVcFks33ko" type="h1">
            Klustervapen och deras oönskade effekter
          </head>
          <p xml:id="i-P5edAdEQWKCQLQMA71k8CV">
            Klusterbomber, klustervapen och vapen med multipel-stridsdelar
            är benämningar på vapensystem som innehåller ett antal mindre
            stridsdelar, så kallade substridsdelar. Dessa vapensystem utgörs
            vanligen av flygbomber, artilleriammunition eller kryssningsrobotar.
            Genom att ett antal mindre explosiva substridsdelar sprids ut
            från huvudstridsdelen kan en ökad vapenverkan uppnås vid vissa
            användningsområden. I de flesta fall handlar det om att nå större
            ytor med splitterverkan än vad traditionella enhetsbomber och
            granater kan göra. Detta gäller framför allt vid bekämpning av
            skytteförband och icke bepansrade fordon och materiel. I andra
            fall kan syftet vara att bekämpa bepansrade fordon med sudstridsdelar
            som har pansarbrytande verkan.
          </p>
          <p xml:id="i-FxXqUeQMQ27bMd3ehLHVhZ">
            Oavsett vilken typ av system det gäller så föreligger stora problem
            vid användande av klustervapen på grund av deras oönskade effekter.
            För det första resulterar mellan 3 och 40 procent av alla nu kända
            substridsdelar i att bli blindgångare. För det andra är precisionen
            allt annat än god när det gäller vissa system då det kan röra
            sig om att sprida ut tusentals sudstridsdelar över stora områden.
            Dessa oönskade effekter hotar inte bara de människor som lever
            i direkt anslutning till stridsområdena. De oönskade effekterna
            påverkar också återuppbyggnadsarbetet på ett mycket negativt sätt
            då stora områden blir att betrakta som minfält under oöverskådlig
            tid. Detta får långt gående konsekvenser för eventuella återuppbyggnadsarbeten
            som i sin tur kan ha stor inverkan på en kanske redan bräcklig
            fred.
          </p>
          <p xml:id="i-DBWmGLQ4u6ohubeHzheWfp">
            Klustervapen drabbar civila urskillningslöst. Därmed strider
            de mot Genèvekonventionen som föreskriver att endast militära
            mål får angripas i krig. Således är klustervapen att betrakta
            som inhumana vapen i samma kategori som personminor och massförstörelsevapen.
          </p>
          <head xml:id="i-NCPgevqBKj4wGoZwhsqLDr" type="h1">
            Definition av klustervapen
          </head>
          <p xml:id="i-EsLp1L1cCad4jBWR3oLdZ2">
            Det finns ingen internationellt vedertagen definition av klustervapen.
            Men enligt ett förslag från FN-organen Unmas, UNDP och Unicef
            kan klustervapen definieras som kapslar designade för att sprida
            eller frigöra multipelt subkrigsmateriel. Definitionen är av stor
            betydelse för det fortsatta arbetet för ett förbud mot klustervapen.
            Sverige skall därför stödja den definition som FN föreslagit.
            Detta bör riksdagen som sin mening ge regeringen till känna.
          </p>
          <head xml:id="i-732hMMk8ZZ9Gt6E8SUb8GM" type="h1">
            Resultatet av använda klustervapen i världen
          </head>
          <p xml:id="i-NXCGxqdL5mqfHZ4fEzr88G">
            40 människor beräknas mista livet varje dag till följd av explosiva
            lämningar efter krig, såsom personminor och substridsdelar. 82
            länder i världen är drabbade av explosiva lämningar efter krig,
            och bland de värst drabbade länderna finns Afghanistan, Laos,
            Irak, Kambodja, Bosnien, Sri Lanka och Sudan. USA har använt stora
            mängder klusterbomber och andra klustervapen i Irak och Afghanistan.
            Effekten är förödande. Människor blir lemlästade och jorden går
            inte att bruka. I Afghanistan använde USA klusterbomber vars substridsdelar
            hade samma klargula färg som de matpaket som släpptes ner från
            luften.
          </p>
          <p xml:id="i-HCBhxaesUPsPi6ZvdVGLir">
            Den långsiktiga förödelsen blir kanske mest uppenbar när man
            konstaterar att länder i Sydostasien fortfarande har stora problem
            med oexploderade substridsdelar som fälldes av USA mellan åren
            1964 och 1973. Röda Korset uppger att enbart Laos har mellan nio
            och 27 miljoner oexploderade substridsdelar kvar och att 11 000
            människor har dödats eller skadats genom åren på grund av detta.
            Av dessa har 30 procent varit barn. Det är inte svårt att föreställa
            sig vilken negativ verkan detta har på det civila återuppbyggnadsarbetet
            efter en konflikt.
          </p>
          <p xml:id="i-5qmV2bHofYABw1JDxNdW63">
            Under USA:s flyganfall mot Serbien fick klustervapen stor uppmärksamhet
            då substridsdelar föll över samhället Nis den 7 maj 1999. 14 människor
            omkom och 28 skadades, samtliga civila. Händelsen fick president
            Clinton att införa ett tillfälligt stopp för användning av klustervapen.
          </p>
          <p xml:id="i-GMnDu41cQ8V1y7R2M64GnY">
            Under kriget i Libanon 2006 använde Israel enligt tidningen Haaretz
            1 800 klusterbomber, innehållande 1,2 miljoner substridsdelar.
            FN:s minröjningsorgan Unmas uppskattar att ca 500 000 odetonerade
            substridsdelar ligger kvar på marken likt personminor, till följd
            av att de använda klusterbomberna har lämnat ca 40 procent blindgångare
            efter sig. Enligt FN:s hjälpsamordnare i Libanon, Jan Eageland,
            använde Israel 90 procent av klusterbomberna 72 timmar innan tidpunkten
            för eldupphör. Det har haft förödande effekter för civilbefolkningen
            som återvänt hem till södra Libanon.
          </p>
          <p xml:id="i-NNqvkBRWuBJd1aVeBjNVmB">
            Effekten är ett stort hinder för att få igång den ekonomiska
            aktiviteten då stora områden inklusive bostäder, jordbruk och
            industrier kan vara obeträdbara på grund av blindgångare. Detta
            var fallet i Kuwait, då släckningsarbetet av oljebränder hindrades
            av oexploderade substridsdelar i vissa områden.
          </p>
          <p xml:id="i-DsCjx9q8rG8MsEH2yn2cF7">
            All ökad påverkan på tredje part, i det här fallet oskyldiga
            civila, får en direkt påverkan på terrorismens grogrund. De negativa
            effekterna av klustervapen är långsiktiga då de fördröjer återuppbyggnadsarbeten
            efter konflikter och bidrar till försämrade levnadsvillkor.
          </p>
          <head xml:id="i-sukSPNdXKcXHRsS9BoJV3" type="h1">
            Den militära alliansfriheten möjliggör en självständig utrikespolitik
          </head>
          <p xml:id="i-7P2wZscoqNx2foKKtp9JXE">
            Belgien är det första landet i världen att förbjuda klusterbomber
            sedan den 16 februari 2006. Belgien var också det första landet
            att förbjuda personminor, efterföljt av Sverige på fjärde plats.
            Förbuden ledde fram till Ottawakonventionen om förbud mot antipersonella
            minor, vilken 148 länder i dag omfattas av. Ottawakonventionen
            har gjort världen säkrare och räddat många människoliv. Tack vare
            Belgiens politiska mod har en historisk chans uppstått att verka
            för ett förbud mot klustervapen internationellt och uppnå en motsvarighet
            till Ottawakonventionen. Även Norge har infört ett moratorium
            mot klustervapen.
          </p>
          <p xml:id="i-457VCrSsf48QnfFBB235NQ">
            Vänsterpartiet anser, liksom fredsrörelsen, att Sverige bör följa
            Belgiens exempel och förbjuda produktion, handel och användning
            av klustervapen. Vi måste börja på hemmaplan innan vi verkar för
            ett förbud internationellt. Ett förbud mot klustervapen i Sverige
            skulle ge minskad legitimitet för användning, produktion och export
            av klustervapen internationellt. Ett svenskt förbud mot klustervapen
            skulle ge Sverige trovärdighet i internationella nedrustningsförhandlingar.
          </p>
          <p xml:id="i-V2p7nf1jzhnDv4MXqLZwj">
            Till skillnad från Belgien och Norge så är Sverige militärt alliansfritt,
            vilket betyder att vi måste ha en grundläggande försvarsförmåga.
            Men det betyder inte att vi skall använda inhumana vapen, varför
            vi varken har kärnvapen eller personminor. Den militära alliansfriheten
            möjliggör en självständig utrikespolitik. Sverige har genom åren
            varit pådrivande i nedrustningssammanhang. Vänsterpartiet anser
            att vi bör vara det även fortsättningsvis. Ottawakonventionen
            visar att enskilda länders förbud mot inhumana vapen kan leda
            fram till internationella förbud. Därför vore det klokt av Sverige
            att stödja den rörelse som kan vara ett frö till ett internationellt
            förbud mot klustervapen.
          </p>
          <head xml:id="i-P3q3N5MPYntEfFXcqGWVpU" type="h1">
            Sveriges klustervapen måste avskaffas först
          </head>
          <p xml:id="i-QrXcXiyo3y5ZKdKjwZgJDw">
            Det säkerhetspolitiska syftet med Sveriges innehav av klusterbomber
            av typen Mjölner som kan fällas från JAS-plan är tvivelaktigt.
            Det är anpassat till invasionsförsvarets behov och passar inte
            den nya försvarspolitiken. Eftersom klustervapen sprider ut sig
            över ett stort område och ligger kvar i marken likt personminor
            är det omöjligt att undvika att civila människor skadas. Även
            om det svenska försvarets klustervapen, det vill säga Mjölner,
            enbart har en felmarginal på 1 procent så riskerar de ändå att
            skada civila, dels för att en felmarginal på 1 procent kan resultera
            i stora mängder blindgångare, dels för att Mjölners spridningsradie
            är stor, en 250 meter bred och 400 meter lång yta, vilket gör
            det svårt att säkerställa att inga civila mål eller människor
            finns i spridningsområdet.
          </p>
          <p xml:id="i-HAwLoQWgU5N6m3bViKN7RW">
            Sveriges innehav av klustervapen tjänar inget säkerhetspolitiskt
            syfte. Konsekvensen är istället att det bringar legitimitet åt
            andra länders användning av och handel med klustervapen. Det finns
            inget som talar för att klustervapen är oersättliga, precis lika
            lite som personminor skulle vara det. Eftersom klustervapen har
            samma effekt som personminor vid användning så är det rimligt
            att Sverige förbjuder även dessa. Sverige behöver precisionsvapen,
            inte urskillningslösa vapen.
          </p>
          <p xml:id="i-JhedfLjRoGWCeRLvuKt8PN">
            Av ovan anförda anledningar skall ett svenskt förbud införas
            mot produktion, handel och användning av klustervapen. Detta bör
            riksdagen som sin mening ge regeringen till känna.
          </p>
          <head xml:id="i-PFsnrRnvvfx3DsXN819D7W" type="h1">
            Västvärldens stridskrafter
          </head>
          <p xml:id="i-3LC6meQxQdkLoUTDXBoKKE">
            Sveriges försvarsmakt samt de länder vi samarbetar med har olika
            syften med respektive stridskrafter. En gemensam faktor är dock
            att stridskrafterna i allt större utsträckning används för att
            förebygga krig, motverka konflikter och verka för återuppbyggnad
            vid internationella insatser. Det är orimligt att dessa stridskrafter,
            som till stor del syftar till fred och stabilitet, är utrustade
            med vapensystem som medför så stora negativa effekter på civilbefolkningen
            och på återuppbyggnadsarbetet efter en konflikt.
          </p>
          <p xml:id="i-5h9JxAwfXs48MvFrsbArJu">
            Det är dessutom klart olämpligt att svenska förband skall verka
            i miljöer där klustervapen har använts. Bara detta skäl bör verka
            tungt för att Sverige skall verka för ett totalförbud.
          </p>
          <head xml:id="i-FiSEUp8mf11GPoon3CeVzw" type="h1">
            Världens nuvarande lager av klustervapen
          </head>
          <p xml:id="i-MQGqmnDAC6ubFghec3s3Ab">
            Det finns i dagsläget enorma lager av klustervapen i världen.
            I många fall rör det sig om äldre system som ofta orsakar fler
            blindgångare. Efterhand som nyare modeller införskaffas fasas
            de äldre ut och realiseras eller skänks bort på världsmarknaden,
            inte sällan till utvecklingsländer. Detta är ett stort problem
            som kan avhjälpas endast genom att en systematisk destruktion
            av äldre klustervapen påbörjas. Detta är dock en kostnadskrävande
            verksamhet vilket innebär att alternativet kan bli att skänka
            vapnen till fattiga länder.
          </p>
          <p xml:id="i-WELESNY3FeRnpycYx8mKDU">
            Beräknat på blindgångarfrekvensen på respektive substridsdel
            finns just nu över 27 miljoner blindgångare bara inom USA:s försvar,
            detta enligt Förenta staternas egna uppgifter, vilket troligtvis
            innebär en lågt räknad blindgångarfrekvens på många system. Beräkningar
            från Human Rights Watch från juli 2005 visar att USA idag har
            799 miljoner substridsdelar i aktiva vapensystem och i lager.
          </p>
          <head xml:id="i-5Dc3yHYAtcA3KUafo3NdtL" type="h1">
            Ett internationellt förbud mot klustervapen
          </head>
          <p xml:id="i-2WDXqteqNFbfJynkYRBf2U">
            Det av riksdagen ratificerade femte protokollet till konventionen
            om förbud mot eller inskränkningar i användningen av vissa konventionella
            vapen som kan anses vara ytterst skadebringande eller ha urskillningslösa
            verkningar (1980 års vapenkonvention) är ett steg i rätt riktning
            men inte tillräckligt långtgående. Sverige skall vid internationella
            sammanhang aktivt verka för ett internationellt förbud mot användning,
            produktion och handel med klustervapen. Detta bör riksdagen som
            sin mening ge regeringen till känna.
          </p>
          <head xml:id="i-CzvZw6YXBFdbKMRLi9BCXj" type="h1">
            Översynskonferens om 1980 års vapenkonvention
          </head>
          <p xml:id="i-2quUmqMoLg6FQC3pBBv2Uc">
            I november 2006 kommer en översynskonferens att hållas om 1980
            års vapenkonvention i Genève. I samband med denna internationella
            konferens är det önskvärt att den svenska regeringen tar initiativ
            till ett internationellt avtal om förbud mot produktion, handel
            och användning av klustervapen.
          </p>
          <head xml:id="i-P33xrTdLPPUp8LdtgSyGNL" type="h1">
            Avslutningsvis
          </head>
          <p xml:id="i-9FZhdRcyX5uhwKdj1qLZmV">
            Det är positivt att inte senapsgasladdade handgranater förekommer
            i dagens väpnade konflikter världen över. Det är positivt att
            inte självmordsbombare kan anskaffa bärbara taktiska kärnladdningar
            på den internationella vapenmarknaden. Det är positivt att det
            inte förekommer granatkastarammunition laddad med mjältbrandssporer.
            Det är positivt att man inte kan beställa stridsvagnsammunition
            med kombinerad splitter- och nervgasverkan. Anledningen till att
            ovanstående krigsmateriel inte finns tillgänglig på ett sätt som
            skulle kunna vara möjligt är att världens länder kommit överens
            om att dessa vapen skall förbjudas eller på olika sätt begränsas.
            Framtida generationer kommer också att vara mycket tacksamma för
            de förbud kring personminor som utvecklats på senare tid. På motsvarande
            sätt kommer framtida generationer vara tacksamma för vårt ansvarsfulla
            agerande genom att förbjuda klustervapen.
          </p>
        </div>
        <div type="motSignatures">
          <list>
            <item xml:id="i-KtYyYmRZDUydDm23GSeYh" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-8UaG3BvLDR7MTtovdvM1d" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-6NfxzMe9qPbv297gYdPjTV" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-7FhJ1qkJPhbNdxRRAHLr18" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-QWofBAQ8niR72LGdhwMxpT" who="i-Sn3HArFcXWQDenVvrpFSQe">
              LiseLotte Olsson (v)
            </item>
            <item xml:id="i-TpGqk4xDGz1DnE3o4anc78" who="i-FAhoYDeAxVXRZmnF5LnHgv">
              Kent Persson (v)
            </item>
            <item xml:id="i-MqKRZv5DKPCVfiNmNzCQHF" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
