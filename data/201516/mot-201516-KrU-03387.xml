<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KrU-03387">
  <teiHeader>
    <fileDesc>
      <titleStmt>
        <title>med anledning av prop. 2015/16:132 Mer film till fler - en sammanhållen filmpolitik</title>
        <author corresp="i-7axeS8wLb7dXdWECyhESJs">av Aron Emilsson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3387 av Aron Emilsson m.fl. (SD)</title>
          <idno type="rdwebb">H3023387</idno>
          <rs type="number">3387</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H3023387/text</ref>
          <ref type="dokument_url_html">http://data.riksdagen.se/dokument/H3023387</ref>
          <ref type="dokumentstatus_url_xml">http://data.riksdagen.se/dokumentstatus/H3023387</ref>
          <ref type="docx">http://data.riksdagen.se/fil/C9F2D854-2C15-4354-BED1-7D61BD8DBD72</ref>
          <ref type="pdf">http://data.riksdagen.se/fil/51BD666E-BB49-4841-AD81-7589A6400D5B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7axeS8wLb7dXdWECyhESJs</idno>
            <name>Aron Emilsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-DA4mEcuMULgPh6WXGQRaWW</idno>
            <name>Angelika Bengtsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VxsbUrESEWZoSuxq4jRwxG</idno>
            <name>Sara-Lena Bjälkö</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-EwCQXdif1CVz8C1ZMWiGYU" type="basedOn"/>
        <correspContext corresp="i-EwCQXdif1CVz8C1ZMWiGYU">
          <ref>Proposition 2015/16:132</ref>
        </correspContext>
        <correspAction xml:id="i-MYUpTfB7gK1UCq2xTAsP93" type="signed"/>
        <correspContext corresp="i-MYUpTfB7gK1UCq2xTAsP93">
          <note type="signatory" corresp="i-7axeS8wLb7dXdWECyhESJs"/>
          <note type="signatory" corresp="i-DA4mEcuMULgPh6WXGQRaWW"/>
          <note type="signatory" corresp="i-VxsbUrESEWZoSuxq4jRwxG"/>
          <note type="signatory" corresp="i-BfmJ8hLMzGF9XMcc4M8Bfa"/>
        </correspContext>
        <correspAction xml:id="i-AW6cTpqkbU8LnG1YE6FAba" type="submitted">
          <date when="2016-04-06"/>
          <time when="16:32:00"/>
        </correspAction>
        <correspAction xml:id="i-HWk9pE297tL2QJoNiEzJj" type="reviewed">
          <date when="2016-04-08"/>
          <time when="15:15:00"/>
        </correspAction>
        <correspAction xml:id="i-KomyQFKf1F9Ppk2iBVxfnh" type="dismissed">
          <date when="2016-04-12"/>
        </correspAction>
        <correspAction xml:id="i-GhHagsZ3cWpUcQwP1QSmuq" type="referred">
          <date when="2016-04-13"/>
        </correspAction>
        <correspAction xml:id="i-7sRzWh9H5zQUwkCmozhG4F" type="assigned">
          <date when="2018-03-07"/>
          <time when="11:46:15"/>
        </correspAction>
        <correspContext corresp="i-7sRzWh9H5zQUwkCmozhG4F">
          <ref type="assignedTo">Kulturutskottet</ref>
        </correspContext>
        <correspAction xml:id="i-PoPjzh2sgEstXTV1TXwMC3" type="behandlas_i"/>
        <correspContext corresp="i-PoPjzh2sgEstXTV1TXwMC3">
          <ref type="uppgift">2015/16:KrU11</ref>
          <ref type="ref_dok_id">H301KrU11</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KrU11</ref>
          <ref type="ref_dok_titel">Förutsättningar för svensk film</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3387 av Aron Emilsson m.fl. (SD)
          med anledning av prop. 2015/16:132 Mer film till fler – en sammanhållen
          filmpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4rueaFJ9G4gYe2Jmp4c6Qc">
            Förslag till riksdagsbeslut
          </head>
          <list style="ol">
            <item xml:id="i-NmxjLbHCJeYxXMJWYhiVXV">
              Riksdagen ställer sig bakom det som anförs i motionen om visioner
              för den svenska filmpolitiken och tillkännager detta för regeringen.
            </item>
            <item xml:id="i-7Fe2Ve9u8U5is89KUigvK5">
              Riksdagen ställer sig bakom det som anförs i motionen om mål
              för den nationella filmpolitiken, dvs. vårt ställningstagande
              om jämställdhetskrav och vår begäran att regeringen förtydligar
              yttrandefrihetsmålet, och riksdagen tillkännager detta för regeringen.
            </item>
            <item xml:id="i-MTFxy2R2wXLmA7vzhZacxY">
              Riksdagen ställer sig bakom det som anförs i motionen om att
              kulturarvsfilmproduktioner bör vara ett mål för filmpolitiken
              och tillkännager detta för regeringen.
            </item>
            <item xml:id="i-oHZnZWp31XiPFW6bEaMT7">
              Riksdagen ställer sig bakom det som anförs i motionen om att
              utmanande filmer inte behöver vara smala filmer och att det faktum
              att publiken blir utmanad inte behöver vara någon begränsning
              för en films publika framgångar och tillkännager detta för regeringen.
            </item>
            <item xml:id="i-KpoFrpeJi5HYzmzvEKBTgF">
              Riksdagen ställer sig bakom det som anförs i motionen om styrningen
              av och inflytandet över filmpolitiken, Filminstitutets roll och
              vår begäran att regeringen motiverar Filminstitutets organisationsform
              ytterligare, och riksdagen tillkännager detta för regeringen.
            </item>
            <item xml:id="i-MCjzrp826LjcTbrMCmPTdB">
              Riksdagen ställer sig bakom det som anförs i motionen om finansiering
              av svensk film och tillkännager detta för regeringen.
            </item>
            <item xml:id="i-PDhHBxbmwn7RpUBAhWexht">
              Riksdagen ställer sig bakom det som anförs i motionen om att
              tillsätta en förutsättningslös utredning om möjligheterna till
              en differentierad biografavgift för inhemsk film och utomeuropeisk
              film och tillkännager detta för regeringen.
            </item>
            <item xml:id="i-3GJrNtPe7YAcbZtFeVoCCL">
              Riksdagen ställer sig bakom det som anförs i motionen om insatser
              mot olovlig hantering av film och tillkännager detta för regeringen.
            </item>
            <item xml:id="i-7ourqdm41MDZxdHcy4DF9z">
              Riksdagen ställer sig bakom det som anförs i motionen om att
              stärka Sveriges konkurrenskraft som produktionsland genom att
              införa produktionsincitament för film och tillkännager detta för
              regeringen.
            </item>
            <item xml:id="i-UEb824Zytn2HZ7JVMpxsgY">
              Riksdagen ställer sig bakom det som anförs i motionen om småortsbiografernas
              framtid och deras vikt för landsbygden och tillkännager detta
              för regeringen.
            </item>
            <item xml:id="i-RFV4frujr1Y3U9gsBJ1NMh">
              Riksdagen ställer sig bakom det som anförs i motionen om nationella
              filmstöd och tillkännager detta för regeringen.
            </item>
            <item xml:id="i-FvDGqB2dVohi8znTepWfrK">
              Riksdagen ställer sig bakom det som anförs i motionen om att
              det nordiska filmpolitiska samarbetet bör utökas och tillkännager
              detta för regeringen.
            </item>
            <item xml:id="i-R15Yuac1Fhk15yDZBbh1aR">
              Riksdagen ställer sig bakom det som anförs i motionen om det
              samiska filminstitutet och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-NLnw6MQ6J3aApjKdoxJuJ7" type="h1">
            Motivering
          </head>
          <p xml:id="i-3wWJd7TwS18Vv5MBi2DMEg">
            Svensk filmpolitik är i behov av reformer och Sverigedemokraterna
            anser att det är bra att regering och riksdag tar sig an frågan.
            Det gamla filmavtalet har tjänat filmsverige i många år, men besvarar
            inte alla aktuella frågor. För oss är det tydligt att bästa vägen
            för att nå lösningarna som filmbranschen behöver, går genom samtal
            och samråd mellan branschen och riksdagens partier och vi hade
            föredragit om regeringen inlett sin parlamentariska samrådsprocess
            innan de fattade beslut om att slopa filmavtalet. Vi menar att
            en förlängd samrådsprocess är nödvändig tills dess att vi funnit
            en långsiktig lösning för framtidens filmproduktion i Sverige.
          </p>
          <p xml:id="i-R1Eopc8hTdzubDxoNXdrNP">
            Framtidens filmpolitik måste försöka bemöta de svårigheter som
            filmbranschen står inför och filmbranschens huvudsakliga problem
            är att det är svårt att få filmproduktioner att gå runt ekonomiskt.
            Eftermarknaden har i stort sätt försvunnit till följd av den tekniska
            utvecklingen, som möjliggjort såväl illegal som legal spridning
            av film genom internet. Dessvärre inbringar inte de legala tjänster
            som finns för spridning av film via internet några större intäkter
            som kompenserar för inkomsttappet av den försvunna VHS, DVD och
            Blu-ray försäljningen. Samtidigt kan de illegala tjänsterna distribuera
            upphovsrättskyddade filmer till ett obegränsat antal mottagare
            och då ofta med högre filmkvalitet än de legala alternativen.
          </p>
          <p xml:id="i-XR6DMhtKYL2KfEc1Wv5xW5">
            Vi anser att regeringens svar på detta problem, det vill säga
            att med en marginell höjning av filmstöden samt ett förstatligande
            av filmpolitiken, är otillräckligt för att kompensera för det
            inkomstbortfall som drabbat filmbranschen.
          </p>
          <p xml:id="i-HpHJB5MRqCjv15ebxrVnxT">
            För att komma till bukt med ovanstående problem krävs breda lösningar
            över flera politikområden. Även om regeringen har inlett samråd
            med bland annat justitiedepartementet om möjligheterna till skärpt
            lagstiftning mot fildelning, så hade vi föredragit om den processen
            färdigställts innan regeringen bestämt sig för att förändra filmpolitiken.
            Nuvarande filmpolitiska förslag är ofullständigt vilket gör det
            svårt för oss att ta ställning till förslaget, särskilt eftersom
            de förändringar som är av störst vikt är i ett utvecklingsstadium.
            Det är tydligt att regeringen uppfattat filmbranschens grundläggande
            utmaningar kring teknikutveckling, illegal nedladdning och visningsfönster,
            men man presenterar inga verktyg för att bemöta detta. Åtgärdsförslag
            saknas på grundläggande områden.
          </p>
          <p xml:id="i-Qsq125PY94kyeoKSPdGE8g">
            Utöver det anser vi att regeringens konsekvensanalys är bristfällig
            och tycks vara av ideologisk karaktär. I och med att flera remissinstanser
            gjort egna utredningar av de ekonomiska konsekvenserna av regeringens
            förslag, vars slutsatser skiljer sig markant från regeringens,
            borde dessa ha inkluderats i konsekvensanalysen med en förklaring
            om att det råder oenighet om de faktiska konsekvenserna av momshöjningen
            och förstatligandet. En ofullständig konsekvensanalys försvårar
            beslutsfattandet i frågan och övriga partier förväntas fatta beslut
            på otillräckligt underlag. Samtidigt visar regeringen på en bristande
            respekt för den bransch de säger sig vilja värna och lyssna till
            genom att bortse från avvikande remissvar av tyngd.
          </p>
          <head xml:id="i-T8S6PENGWCJ82x31Q46PzP" type="h1">
            Visioner för svensk film
          </head>
          <p xml:id="i-UyZP2ywKdNpZaYQC7V92mH">
            Sverigedemokraterna vill skapa förutsättningar för en stark svensk
            filmindustri som efter god förmåga klarar av att i hög utsträckning
            stå på egna ben. En diversitet av filmproduktioner med bärkraft
            stärker såväl bred film, som den konstnärliga friheten och behöver
            i regel inte subventioneras utifrån statliga önskemål och krav.
            Samtidigt omges vissa produktioner av fördyrande omkostnader och
            resurskrav, samtidigt som de kan vara såväl publikt intressanta,
            pedagogiska och möjliggöra en stark nationell sammanhållning.
            Ett exempel på det är historisk film eller kulturarvsfilm. För
            att underlätta och främja produktionen av den här typen av filmer
            har vi därför, sedan länge, förordat att från statligt håll prioritera
            stödet till historiska produktioner såsom spelfilmer och andra
            former av kulturarvsfilm.
          </p>
          <head xml:id="i-S75YPYTDhL6GTjMAFxyajG" type="h1">
            Målen för den nationella filmpolitiken
          </head>
          <p xml:id="i-AJgabiiu78goJZ31tYEQuq">
            Regeringen har sju målsättningar för svensk film, varav det sjunde
            gällande yttrandefrihet och det offentliga samtalet är nytt. Flera
            av regeringens mål är generellt sett vällovliga, samtidigt finns
            det skäl att kommentera ett flertal av dem. Målen kring tillgänglighet
            och satsningar på barn och unga ser Sverigedemokraterna positivt
            på, då det är en prioriterad målgrupp i våra generella kulturpolitiska
            utgångspunkter. Att tillgängliggöra filmen så långt det är möjligt
            är centralt ur ett demokratiskt perspektiv. Alla i vårt land oavsett
            förutsättningar och eventuell funktionsnedsättning, bör ha goda
            möjligheter att ta del av film.
          </p>
          <p xml:id="i-GjWVuFCZssRkp1RSQdLtqd">
            Vidare anser vi att det är skäligt med ett sådant förfarande
            för stödgivning som regeringen föreslår, det vill säga stödgivning
            som utgår från den filmpolitiska visionen och de filmpolitiska
            målen.
          </p>
          <head xml:id="i-NV8U76KUfFrMTbSJtiC6PL" type="h1">
            Angående jämställdhetskrav
          </head>
          <p xml:id="i-QdjWhNciq2TN7FfGhdPpuf">
            Sverigedemokraterna anser att det inte bör ingå i filminstitutets
            målsättning att anslå medel efter könsfördelning. Bedömning av
            innehåll och kvalitetssäkring bör vara de primära kriterierna
            för huruvida en film får produktionsstöd, framför olika former
            av kvotering. Jämställdhet innebär för Sverigedemokraterna att
            män och kvinnor är lika inför lagen, har samma rättigheter och
            skyldigheter och att alla människor oavsett könstillhörighet har
            rätt och möjlighet att välja sin egen väg i livet. Vi menar således
            att jämställdhet per definition inte innebär att män och kvinnor
            måste göra exakt samma saker i exakt samma omfattning.
          </p>
          <p xml:id="i-Y4PRHXEyXoTTRgQEFndzqx">
            Av den anledningen anser vi att framtidens filmpolitik, oavsett
            form, inte ska ha någon målsättning för att ettdera könet ska
            ha en bestämd minimiandel av produktionsstöden.
          </p>
          <p xml:id="i-KVTKU7TkJQY2JSU11fvVuR">
            I sin konsekvensanalys hävdar regeringen att ”jämställdhet och
            mångfald i alla delar av produktionen bidrar till att stärka kvaliteten
            i svensk film”. Vi anser att detta inte är ett sant antagande.
            Sverigedemokraterna anser som sagt inte att en människas hantverksskicklighet
            sitter i hennes hudfärg, politiska ställningstaganden, könstillhörighet
            eller sexuella läggning. Om vi håller föregående ansatser för
            sanna påverkas inte filmernas kvalitet av procentandel kvinnor
            eller män som verkar i filmbranschen, utan det är andra faktorer
            som är avgörande för hur hög kvalitet en filmproduktion håller.
            Det är troligtvis filmmakarnas begåvning som är den avgörande
            oberoende variabeln för filmernas kvalitet.
          </p>
          <head xml:id="i-TppCt961ggzxa4a1djwd2J" type="h1">
            Stärkandet av yttrandefriheten
          </head>
          <p xml:id="i-Ht1qNBTvWaEX47Zf8Dxkan">
            Generellt är det viktigt att mål är har en potential att uppnås
            och vi anser att regeringens nya mål kring att filmproduktion
            kan stärka yttrandefriheten, är mycket otydligt. Att uttrycka
            sig genom film är naturligtvis ett sätt att nyttja vår grundlagsstadgade
            yttrandefrihet, men i sak påverkar det inte yttrandefriheten som
            sådan. En mångfald av tankesätt, åsikter och uttryck inom filmen
            kan sannerligen vidga det offentliga samtalet, men det påverkar
            inte filmskapares eller individers rätt att uttrycka sina åsikter.
            För att stärka yttrandefriheten kan man antingen se över de lagstiftningar
            som begränsar konstnärers frihet samt säkra att alla medborgare
            i vårt samhälle kan känna sig trygga och inte riskera att bli
            förföljda, arbetsbefriade eller på annat sätt trakasserade på
            grund av sina åsikter. Vi anser att Regeringen bör förtydliga
            vad som menas med ovanstående exempel.
          </p>
          <head xml:id="i-2d2fEhLbQsLBsrvVQ2Rg9S" type="h1">
            Filmstöd till kulturarvsfilm
          </head>
          <p xml:id="i-Nha3sZNGAD7HuNSYnExATT">
            Sverigedemokraterna anser att det bör vara ett mål att levandegöra
            det svenska kulturarvet, och då inte enbart genom restaurering
            av gamla svenska filmer, utan även genom filmatiseringar som utspelar
            sig i historiska svenska miljöer.
          </p>
          <p xml:id="i-gRAPVJp9nQGXLw7tZDeJE">
            I filmavtalet definieras ett antal kategorier som alla beviljas
            särskilt riktade produktionsstöd. Detta är givetvis ett gott verktyg
            för att säkerställa stöd till produktioner av prioriterad karaktär.
          </p>
          <p xml:id="i-EYcnwxJkmkRsgQM7mFhq7B">
            Producenter av historisk film och kulturarvsfilm verkar ofta
            under särskilda och ibland fördyrande villkor. Genren tenderar
            att hamna mellan stolar i fråga om bidragsgivning.
          </p>
          <p xml:id="i-wb6NYdFXzFD2UzbGgSRWQ">
            Sverigedemokraterna menar att det vore önskvärt med ett särskilt
            stöd riktat mot nyproduktioner som lyfter upp och levandegör den
            svenska historien och det svenska kulturarvet. Genom att känna
            vår historia känner vi oss själva; vårt gemensamma arv utgör själva
            fundamentet för vårt samhällsbygge. Det är vår övertygelse om
            att stärkta möjligheter till produktion av historisk film skulle
            bidra till ökad gemenskap och en mer sammanhållen nation.
          </p>
          <head xml:id="i-Vmhk6Ndn8DvVVDsRv2izDz" type="h1">
            Kvalitet och avgränsningar
          </head>
          <p xml:id="i-A8cpgm89Z58G14DMCmemdq">
            Sverigedemokraterna anser att förklaringen till det första filmpolitiska
            målet bör korrigeras. I förklaringen uttrycks följande: ”Värdefull
            svensk film ska omfatta såväl filmer med en bred målgrupp som
            smalare filmer som på olika sätt utmanar publiken, såväl långfilm,
            barn- och ungdoms-, kort- och dokumentärfilm som animation.”(prop.
            2015/16:132, s.21). Det innebär att regeringen gör en distinktion
            mellan bred film som är populär och smal film som utmanar publiken,
            underförstått innebär detta att bred film är mindre kapabel att
            utmana publiken. Att anta att det finns en motsättning mellan
            breda filmer och filmer som utmanar publiken är inte bara märkligt
            utan direkt felaktigt. Klarar inte filmen av att förmedla ett
            budskap som utmanar publiken samtidigt som den är bra kan det
            bero på många olika faktorer. Det går till och med att hävda att
            det kan vara tvärt om, och att det är i de fall som publiken utmanas
            och detta görs på ett för publiken tilltalande sätt, som filmerna
            blir riktigt populära, på det finns flera exempel genom den svenska
            filmhistorien.
          </p>
          <head xml:id="i-Mz1ZHBiSfiHnCXuvB7YNUp" type="h1">
            Styrning och inflytande
          </head>
          <p xml:id="i-3cnmBJsMWDctn3mip12W8B">
            Sverigedemokraterna ställer sig frågande till om ett helförstatligande
            av filmpolitiken är rätt väg att gå och vi föredrar ett filmpolitiskt
            samarbete mellan stat och bransch om det är möjligt. En helstatlig
            filmpolitik riskerar att resultera i en ensidigt politiskt färgad
            filmpolitik. Som vi uttrycker i vår vision så vill Sverigedemokraterna
            skapa förutsättningar för en stark svensk filmindustri som efter
            god förmåga klarar av att i hög utsträckning stå på egna ben.
            En diversitet av filmproduktioner med bärkraft stärker såväl bred
            film, som den konstnärliga friheten och behöver i regel inte subventioneras
            utifrån statliga önskemål och krav. Till vilken grad staten bör
            verka inom ett konstnärligt och kommersiellt område är givetvis
            en avvägning utan enkla svar, men Sverigedemokraterna anser inte
            att staten bör ta hela det filmpolitiska ansvaret.
          </p>
          <head xml:id="i-E11qheMyQVwDzuUaAQGUao" type="h1">
            Uppdrag och styrning
          </head>
          <p xml:id="i-MvMf5LAzdjtdnpxWKzX7VP">
            Regeringens förslag om att kvarhålla Svenska filminstitutet (SFI)
            tillsammans med tre råd, där alla får insyn men ingen får mandat,
            ställer vi oss frågande till. I och med att regeringen tillsätter
            samtliga nio ledamöter till filminstitutens styrelse anser vi
            att det riskerar att omvandla filminstitutet till en politiskt
            enfärgad institution. Utöver det så ska den av regeringen tillsatta
            styrelsen utse ledamöterna i de rådgivande råden, vilket riskerar
            att personer med besvärliga synpunkter eller åsikter kring filminstitutets
            arbete kommer att nedprioriteras eller väljas bort. Branschråden
            riskerar att bli råd av ja-sägare och det undergräver branschrådens
            trovärdighet.
          </p>
          <p xml:id="i-KzmURZkdip5uk5RAYsPQva">
            Vidare så finns det skäl att ifrågasätta branschrådens faktiska
            makt eftersom de inte kommer att ha någon form av beslutanderätt.
            Regeringen har helt enkelt garderat sig mot alla former av kritik
            eller bakslag inom filmpolitiken genom att frånta alla övriga
            aktörer inflytande samtidigt som de själva väljer sina rådgivande
            råd. På det hela taget en odemokratisk ordning som inte passar
            sig för en modern demokrati.
          </p>
          <head xml:id="i-TSshbqvHxWxSfvquvjM3ie" type="h1">
            Organisationsform
          </head>
          <p xml:id="i-VSP3GLZ2rwBn8sexSTR7M9">
            Sverigedemokraterna vill också se en mer utförlig utredning av
            filminstitutens framtida form, det vill säga huruvida filminstituten
            fortsatt ska vara en stiftelse eller omvandlas till myndighet.
            Enligt riksdagsbeslut från 2010 (Prop. 2009/10:175) så bör myndighetsformen
            vara huvudregel för statlig verksamhet. Det kan definitivt finnas
            goda skäl att undanta filminstitutet från denna regel, men vi
            anser att det bör motiveras starkare än vad regeringen gör i dagsläget.
            Att hänvisa till en utredning som är gjord före ovanstående lag
            trädde i kraft, samt att grunda beslut om statlig verksamhets
            utformning utefter tomträtter övertygar oss inte.
          </p>
          <head xml:id="i-YHCrBkHZX8tAcjgjn1Ug8q" type="h1">
            Finansiering av ny svensk film
          </head>
          <p xml:id="i-CyoRKy7EqGGMnziTHeroY3">
            Filmavtalet har funnits i över 50 år som en väl fungerande modell/organisation.
            Dock så har vi kunnat konstatera att teknikens utveckling gjort
            flera hål i avtalet. Den största anledningen, och även startskottet
            till upphörandet av filmavtalet, är finansieringsunderskottet
            som årligen växte. Eftermarknaden finns inte längre kvar idag
            i samma utsträckning och nya modeller att laga hålen har inte
            prioriterats från den styrande politiken. Att förstatliga filmpolitiken
            återuppväcker inte eftermarknaden och regerings förslag visar
            ingen vilja till att kompensera filmbranschen ekonomiskt i en
            nivå som täcker filmbranschens ekonomiska bortfall från eftermarknadens
            sjunkande försäljning. Om inte detta är möjligt kan det tyda på
            att ett förstatligande av filmpolitiken inte är rätt väg att gå.
          </p>
          <p xml:id="i-KJf3NdTAnWLK3UThDEcjA3">
            Att riva upp filmavtalet är inte förankrat vare sig från politikens
            eller branschens sida och det löser inte heller filmbranschens
            problem. Även om filmavtalet haft många brister de senaste åren
            är det ogenomtänkt att riva upp filmavtalet så nära inpå innan
            det löper ut utan att ha kunnat presentera ett genomtänkt ersättningsförslag.
            Ett avtal som löper kontinuerligt, oavsett politisk styrning,
            bör rimligtvis även ha en så bred politisk förankring som möjligt.
            Detta visar sig nu inte vara fallet.
          </p>
          <p xml:id="i-TX7ZZJu2h7QPSyCaoaCfqp">
            Vi Sverigedemokrater vill se ett moderniserat filmavtal. Med
            det menar vi att de hål som vi har kunnat identifiera i nuvarande
            filmavtal måste lösas med hållbara och starka lösningar. Grundtanken
            med att både staten och branschen finansierar filmpolitiken är
            något vi stödjer. Det innebär inte att framtidens filmavtal behöver
            vara utformat som dagens och vi anser att filmavtalets framtida
            utformning bör utredas där ömsesidigt engagemang finns från såväl
            branschens som statens sida. Om det betyder en helt annan form
            av filmpolitiskt samarbete med branschen är vi öppna för att titta
            på sådana lösningar efter att våra föreslagna utredningsförslag
            för framtidens filmavtal presenterats.
          </p>
          <p xml:id="i-RDBrZUdGDCnjqhqur9Gw9c">
            För att täppa igen dessa hål så bör vi fokusera på den delen
            av filmbranschen som fungerar. Filmavtalet tecknades med såväl
            biograferna som leverantörerna till eftermarknaden. Som vi nämner
            ovan så har eftermarknaden försvunnit vilket inneburit att den
            enda kommersiella avtalsparten inom filmavtalet faktiskt levererar
            betydande summor till den svenska filmpotten är biograferna. Därför
            föreslår vi en förutsättningslös utredning av en differentierad
            biografavgift för inhemsk film och utomeuropeisk film. Det skulle
            kunna ge den svenska filmen ett välbehövligt tillskott samtidigt
            som det ökar svensk films inhemska konkurrenskraft. Sverigedemokraterna
            är initialt beredda att diskutera statens möjlighet att anslå
            en medeltillökning i paritet med den ökning som branschen lyckas
            inbringa genom ovanstående förslag.
          </p>
          <p xml:id="i-FukBEfrd7YivppFNQYxgPm">
            Insatser mot olovlig hantering av film
          </p>
          <p xml:id="i-GnUBDdzRxpSjYh2pgnnMhz">
            Det är politikens uppgift att försöka finna sätt att strama åt
            och skärpa lagstiftningen kring olovlig visning och hantering
            av film. Sverigedemokraterna anser att regeringen borde ha väntat
            med att presentera sin nya filmpolitik till efter de runda borden
            samtal som kulturdepartementet inlett med aktörer som är berörda
            av olovlig hantering av upphovsrättsskyddat material nått några
            slutsatser och lett till samråd med justitiedepartementet. Eftersom
            den olovliga hanteringen av film är en del av kärnproblemet för
            filmindustrin hade det varit lämpligt om förslag till ny lagstiftning
            på området presenterats innan man sa upp filmavtalet. Då grundproblematiken
            är så omfattande borde man rimligtvis ha beaktat detta också i
            nya filmpolitiken.
          </p>
          <p xml:id="i-PjcVdQwxqFV2NRD5M4wPUd">
            Vi anser att filmbranschen bör åta sig att försöka förse marknaden
            med legala digitala visningslösningar som kan konkurrera och leverera
            en bättre film och konsumentupplevelse än de illegala lösningarna.
            De så kallade svarta fönstren bör elimineras som en förebyggande
            åtgärd mot piratkopiering och illegal spridning. Undersökningar
            har visat att konkurrenskraftiga legala alternativ kan konkurrera
            ut illegal fildelning, och detta har skett i Norge på musikområdet.
            Även om det politiska makten kan skärpa lagstiftningen på fildelningsområdet
            så är troligtvis den mest effektiva lösningen mot illegal kopiering
            att filmbranschen efterliknar det musikbranschens klarat av, det
            vill säga skapa ett konkurrenskraftigt legalt visningsfönster
            med stort och brett utbud. Vi uppmuntrar branschen att börja tänka
            i samma banor som musikbranschen gjort och försöka lösa problematiken
            av egen kraft.
          </p>
          <head xml:id="i-SVMjkzTHnLa1uoxoaPXGnk" type="h1">
            Sveriges konkurrenskraft som produktionsland
          </head>
          <p xml:id="i-7xfoC2f9fDUyzy3BuZLUJL">
            I flera Europeiska länder har man med framgång infört produktionsincitament
            för film. Produktionsincitamentens form varierar länder emellan,
            men en populär modell är det så kallade rabattsystemet som ger
            en procentuell rabatt på alla produktionskostnader. Sverige har
            redan gått miste om flertalet internationella och inhemska filmprojekt
            på grund av konkurrensen från andra länder Detta trots att Sverige
            har de intressanta miljöerna, en god infrastruktur och den kompetens
            som krävs för filmproduktion i världsklass. I maj 2015 publicerades,
            på uppdrag av filmbranschen, en rapport som utreder möjligheterna
            för produktionsincitament i Sverige
            <ref target="i-RugqbgKRwygukmGvTerK3m">
              [1]
            </ref>
          </p>
          <p xml:id="i-CoBKHtxNWdm7jSovM28bgH">
            Regeringens invändningar mot denna reform är att skatteincitament
            strider mot de skattepolitiska riktlinjernas krav på generella
            skatteregler och att kostnaden skulle riskera att bli hög eftersom
            filmproduktioner som skulle ha genomförts i Sverige kan komma
            att dra nytta av skatterabatten. Sverigedemokraterna anser dessa
            invändningar vara otillräckliga. Det är vanligt med differentierade
            skattesatser i vårt samhälle, och som regeringen skriver i prop.
            2014/15:100 så kan det vara skäligt att göra avsteg från principen
            om generella skatteregler som motiveras av samhällsekonomiska
            effektivitetsskäl. Om produktionsincitamenten är självfinansierande
            samtidigt som de genererar en tryggare och större arbetsmarknad
            för filmskapare vill vi hävda är ett tecken på att nuvarande beskattning
            är samhällsekonomiskt ineffektiv. I flera länder har produktionsincitament
            även visat sig höja statens skatteintäkter, vilket i så fall innebär
            att produktionsarbeten är avsevärt mer samhällsekonomiskt effektivt
            än den situationen vi har idag.
          </p>
          <p xml:id="i-CvAuY5ufaeziYmBt31aCZo">
            Om vi antar att merparten av de filmer som ändå skulle spelas
            in i Sverige är svenska filmer, ser vi det som positivt att de
            får del av produktionsrabatten. Det är trots allt den svenska
            filmindustrin vi främst har ett ansvar att stödja.
          </p>
          <head xml:id="i-HZCZBt8QY9HFWapvrhQ65U" type="h1">
            Småstadsbiografernas framtid
          </head>
          <p xml:id="i-4db1LuHg5pjnUHQnTYHVBX">
            Sverigedemokraterna anser att regeringen noggrannare bör utreda
            hur deras föreslagna momshöjning påverkar småortsbiograferna.
            Många småortsbiografer har larmat om att de inte kommer kunna
            upprätthålla sin verksamhet efter momshöjningen och dessa biografer
            är i många fall kulturförmedlaren på orten. Sverigedemokraterna
            anser att kulturlivet på landsbygden ska leva och småstadsbiografernas
            vara spelar en viktig roll i detta. Det stöd som regeringen lovat
            till småortsbiograferna är tidsbegränsat, samtidigt som den formen
            av subventioner skapar barriärer för biografer som befinner sig
            i gränslandet mellan att klassa sig som småortsbiograf och mellanstor
            biograf. Regeringen bör arbeta fram ett bättre förslag för att
            värna om småortsbiograferna och gå igenom finansieringsfrågan
            ännu en gång för att utvärdera om en momshöjning verkligen är
            bästa vägen att gå.
          </p>
          <head xml:id="i-L2njMCwu4eaUJN23fKwiBn" type="h1">
            Nationella filmstöd
          </head>
          <p xml:id="i-5r8F9N5jnZt7CzUorHTwnm">
            Hur stödgivningen tar form är en komplicerad process som ständigt
            är under förändring. Vi anser att utformningen av stödsystem och
            hur beslut kring stöd fattas bör vara en fråga för filminstitutet
            att avgöra i samråd med branschen. Det ger stödgivningen den flexibilitet
            som krävs i det föränderliga medie- och filmlandskapet. Stöden
            bör utgå från den nationella filmpolitiska visionen och de filmpolitiska
            målen, men detaljerna för hur detta ska gå till bör inte detaljstyras
            av politiker.
          </p>
          <head xml:id="i-9wcGxfAqNR1vrttku9DdJK" type="h1">
            Särskilda krav på tillgänglighet för filmer som tilldelas produktionsstöd
          </head>
          <p xml:id="i-446gkYyjsXXRemxHKNUQ71">
            Sverigedemokraterna vill att filmpolitiken också bör syfta till
            att säkerställa ett utbud som är tillgängligt för individer oberoende
            av fysiska förutsättningar. Sverigedemokraterna välkomnar därför
            att regeringens särskilda krav för filmer som tilldelas produktionsstöd
            och det är mycket bra att kravet om svensk text upprätthålls.
            Vi uppskattar också att regeringen avser att följa utvecklingen
            när det gäller att tillgänglighet till film för personer med olika
            funktionsförmåga och Sverigedemokraterna vill understryka att
            detta är en viktig fråga för oss.
          </p>
          <head xml:id="i-A1fQ38xhcMF2GTrhJVFx4u" type="h1">
            Stöd för spridning och visning
          </head>
          <p xml:id="i-6fQXVz1Fx577JiWiDFPSwo">
            Regeringen förespråkar textning på språk ”vanligt förekommande
            av personer som nyligen kommit till vårt land” och anser att filminstitutet
            bör överväga att införa detta. . Principiellt går det emot vår
            syn på integrationsarbete och vi anser att det svenska stödet
            för film enbart bör rikta sig mot insatser på det svenska språket
            eller något av våra minoritetsspråk.
          </p>
          <head xml:id="i-W8oMjL4Nk1KeSw9LVs4J8r" type="h1">
            Filmkulturell verksamhet
          </head>
          <p xml:id="i-PPqUMXVZTJNZz4hzyFm3BG">
            Förslagen efterliknar de satsningar som vi Sverigedemokrater
            anför och föreslagit. Det ligger i vårt principiella ställningstagande
            att vilja värna kulturarvet.
          </p>
          <head xml:id="i-125cHBqU4E9Wuu5kEn23Za" type="h1">
            Nordisk Filmsamverkan
          </head>
          <head xml:id="i-Jai26dYTbYLq2NxLkdHKZT" type="h1">
            Utökad nordisk samverkan
          </head>
          <p xml:id="i-FESzFnoAUeQHcdF36v6eGh">
            För Sverigedemokraterna är det naturligt att söka en utökad samverkan
            med övriga nordiska länder. I propositionen anförs det att den
            svenska marknaden är för liten för att kunna upprätthålla en levande
            filmindustri utan statligt stöd. Sverigedemokraterna delar denna
            verklighetsbeskrivning, samtidigt har vi genom åren haft ett nordiskt
            samarbete på filmområdet. Vi vill att detta samarbete ska utvidgas.
            En sammanhållen nordisk marknad innebär större möjligheter för
            de nordiska ländernas filmindustrier att stå på egna ben. Filmindustrins
            konstnärliga frihet är beroende av dess självständighet. Det innebär
            att det konstnärliga friheten skulle öka desto närmare filmindustrin
            är en marknad som klarar av att bära sig själv.
          </p>
          <p xml:id="i-UePnVfU7jgLQWrjfL2M5d6">
            Vidare innebär ett utökat nordiskt sammabete en positiv påverkan
            på det nordiska samarbetet i sin helhet samtidigt som det kan
            förbättra den Nordiska språkförståelsen. Den Nordiska språkförståelsen
            är på tillbakagång och vi räds att detta kommer att påverka våra
            handelsförbindelser negativt. De Nordiska länderna är våra närmaste
            handelspartners och ett stärkt Nordiskt samarbete stärker de Nordiska
            ländernas ekonomier. Därav är en fördjupad nordisk filmsamverkan
            inte bara av kulturpolitisk vikt, utan även en positiv faktor
            för den gemensamma näringslivsutvecklingen.
          </p>
          <head xml:id="i-KLH2zGkgXbZMBsM5uHuwDD" type="h1">
            Internationella Samiska filminstitutet
          </head>
          <p xml:id="i-QJYkTtr6CQ88wdJ9CgVSrv">
            Internationella samiska filminstitutet med säte i Kautokeino
            representerar samerna i Norge, Sverige och Finland. I dagsläget
            ger endast norska stortinget och norska sametinget ekonomiska
            medel till filminstitutet, samtidigt som svenska samer och produktionsbolag
            är delaktiga i projekt och produktioner som institutet står för.
            Nordiska rådet har rekommenderat de nordiska länderna att samfinansiera
            filminstitutet, vilket vore positivt då det är en gemensam nordisk
            angelägenhet och institutet har en ambition att verka internationellt.
            Vi anser att den svenska regeringen i mötet med övriga regeringsrepresentanter
            i Nordiska ministerrådet, bör argumentera för att Nordiska Rådets
            hållning bör anammas för att eftersträva en samnordisk finansiering.
            Till dess en sådan lösning är på plats, anser vi att regeringen
            bör se över vad Sverige kan göra från nationellt håll.
          </p>
          <p xml:id="i-C9C26ZD79HRabXBEZ35kQS">
            Samisk film är dels viktig ur ett kulturellt perspektiv, men
            även som verktyg för att berätta och gestalta samernas ställning
            i samhället, samisk historia, traditioner och språk. För att ge
            förutsättningar för institutet att verka och utvecklas i rätt
            riktning är det av vikt att även Sverige tar ett ansvar för detta
            som en del i hela Sveriges filmpolitik. Då både Sverige, Norge
            och Finland har samisk befolkning ger institutet även stora möjligheter
            för nordiskt samarbete på flera plan. Samiska filminstitutet utgör
            en viktig del i arbetet med att bevara och förvalta den samiska
            kulturen i Norden.
          </p>
        </div>
        <div type="motSignatures">
          <list>
            <item xml:id="i-TW2xrWEy5r3PRUsmVbXznP" who="i-7axeS8wLb7dXdWECyhESJs">
              Aron Emilsson (SD)
            </item>
            <item xml:id="i-9yBtshwVHDDuao44zRHHPQ" who="i-DA4mEcuMULgPh6WXGQRaWW">
              Angelika Bengtsson (SD)
            </item>
            <item xml:id="i-CJSjLhzcFAhpyaRLxrm9Eb" who="i-VxsbUrESEWZoSuxq4jRwxG">
              Sara-Lena Bjälkö (SD)
            </item>
            <item xml:id="i-VR8KKGPZ6Qbtu3RdJtnRrF" who="i-BfmJ8hLMzGF9XMcc4M8Bfa">
              Cassandra Sundin (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-RugqbgKRwygukmGvTerK3m">
              [1] Olsberg•SPI, 2015. A production incentive for Sweden, u.o.:
              u.n.
            </note>
          </noteGrp>
        </div>
      </div>
    </body>
  </text>
</TEI>
