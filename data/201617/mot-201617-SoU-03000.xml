<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-03000">
  <teiHeader>
    <fileDesc>
      <titleStmt>
        <title>Förebyggande arbete för ökad hälsa</title>
        <author corresp="i-L3xspgThUxUN1YtSDqcmk8">av Barbro Westerholm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3000 av Barbro Westerholm m.fl. (L)</title>
          <idno type="rdwebb">H4023000</idno>
          <rs type="number">3000</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4023000/text</ref>
          <ref type="dokument_url_html">http://data.riksdagen.se/dokument/H4023000</ref>
          <ref type="dokumentstatus_url_xml">http://data.riksdagen.se/dokumentstatus/H4023000</ref>
          <ref type="docx">http://data.riksdagen.se/fil/BE3ED16A-07A0-41B8-88F8-7615088CBD38</ref>
          <ref type="pdf">http://data.riksdagen.se/fil/8DE58497-C510-43C4-BC1D-8AB91C948D76</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HLEUu4eB2TTb7CyvjLSGe2" type="signed"/>
        <correspContext corresp="i-HLEUu4eB2TTb7CyvjLSGe2">
          <note type="signatory" corresp="i-L3xspgThUxUN1YtSDqcmk8"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-BMvL2edCykmbH1BvcxYv4p" type="submitted">
          <date when="2016-10-05"/>
          <time when="14:48:00"/>
        </correspAction>
        <correspAction xml:id="i-SMmx1qLebocUjPYqcipTnR" type="reviewed">
          <date when="2016-10-05"/>
          <time when="20:23:01"/>
        </correspAction>
        <correspAction xml:id="i-YBKnSyka89RiUH5kGfoYki" type="referred">
          <date when="2016-10-14"/>
        </correspAction>
        <correspAction xml:id="i-AWQ7w4JrhtzNbFUZK2GtXR" type="assigned">
          <date when="2018-05-17"/>
          <time when="16:33:23"/>
        </correspAction>
        <correspContext corresp="i-AWQ7w4JrhtzNbFUZK2GtXR">
          <ref type="assignedTo">Socialutskottet</ref>
        </correspContext>
        <correspAction xml:id="i-N1wPpPh2AMExFAVtgBgm6c" type="behandlas_i"/>
        <correspContext corresp="i-N1wPpPh2AMExFAVtgBgm6c">
          <ref type="uppgift">2016/17:SoU7</ref>
          <ref type="ref_dok_id">H401SoU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU7</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Tce2RciMCFSdkrxa52aAop" type="behandlas_i"/>
        <correspContext corresp="i-Tce2RciMCFSdkrxa52aAop">
          <ref type="uppgift">2016/17:SoU4</ref>
          <ref type="ref_dok_id">H401SoU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU4</ref>
          <ref type="ref_dok_titel">Ökad tillgänglighet till sprututbytesverksamheter i Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-2PefaXLwenZHwj6k9tEDd1" type="behandlas_i"/>
        <correspContext corresp="i-2PefaXLwenZHwj6k9tEDd1">
          <ref type="uppgift">2016/17:UbU18</ref>
          <ref type="ref_dok_id">H401UbU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU18</ref>
          <ref type="ref_dok_titel">Skolväsendet - lärare och elever</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Mwsyc17VG5nwHdg8fTEy9e" type="behandlas_i"/>
        <correspContext corresp="i-Mwsyc17VG5nwHdg8fTEy9e">
          <ref type="uppgift">2016/17:SoU13</ref>
          <ref type="ref_dok_id">H401SoU13</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU13</ref>
          <ref type="ref_dok_titel">Samverkan om vård, stöd och behandling mot spelmissbruk</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JU6dm6VURkWFHJ5xN4ia2u" type="behandlas_i"/>
        <correspContext corresp="i-JU6dm6VURkWFHJ5xN4ia2u">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-3QDFNfxepBACFdAdnxYh41" type="behandlas_i"/>
        <correspContext corresp="i-3QDFNfxepBACFdAdnxYh41">
          <ref type="uppgift">2017/18:SoU8</ref>
          <ref type="ref_dok_id">H501SoU8</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU8</ref>
          <ref type="ref_dok_titel">Alkohol-, narkotika-, dopnings- och tobaksfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-V2mqWoPSrByz2kLSwLXjGe" type="behandlas_i"/>
        <correspContext corresp="i-V2mqWoPSrByz2kLSwLXjGe">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VgYcrZPjrq2VWRuRYFrHpT" type="motHeader">
        <div xml:id="i-TprQRyYhgtvJsgCGaGqQDn" type="motTitle">
          Motion till riksdagen 2016/17:3000 av Barbro Westerholm m.fl.
          (L) Förebyggande arbete för ökad hälsa
        </div>
      </div>
      <div xml:id="i-CWkFfuk6ZD3DTxw8ToG5xF" type="motBody">
        <div xml:id="i-HvkggNa6qKWgKn6SsvEHx7" type="motProposal" subtype="förslag">
          <head xml:id="i-EYCWxLATHDgDGhNBUW4YNa">
            Förslag till riksdagsbeslut
          </head>
          <list xml:id="i-SadBFjHZbLtHWhVKSpdRov" style="ol">
            <item xml:id="i-33dmaSQLZqxiqeF3RcZqCM">
              Riksdagen ställer sig bakom det som anförs i motionen om att
              förtydliga Folkhälsomyndighetens roll som expertmyndighet i ANDT-frågor
              och tillkännager detta för regeringen.
            </item>
            <item xml:id="i-KwsW3C6SeGGH1trMRCEqFx">
              Riksdagen ställer sig bakom det som anförs i motionen om åtgärder
              för att fler landsting och kommuner ska ha överenskommelser om
              stöd och hjälp till personer med missbruksproblem och tillkännager
              detta för regeringen.
            </item>
            <item xml:id="i-WBcMx1rNQzfuK9Ksak3Yqw">
              Riksdagen ställer sig bakom det som anförs i motionen om behovet
              av ett äldreperspektiv på alkoholprevention och tillkännager detta
              för regeringen.
            </item>
            <item xml:id="i-LZxUXer4av2bxB3yFfgXZi">
              Riksdagen ställer sig bakom det som anförs i motionen om att
              tillåta information om smaksättning på snusförpackningar och tillkännager
              detta för regeringen.
            </item>
            <item xml:id="i-BU2wQ91EqygLLA3NcnimL">
              Riksdagen ställer sig bakom det som anförs i motionen om behovet
              av att kartlägga förekomsten av läkemedelsberoende och tillkännager
              detta för regeringen.
            </item>
            <item xml:id="i-7vbKSNb4VYNHhEZmQP3aNo">
              Riksdagen ställer sig bakom det som anförs i motionen om förverkligande
              av Missbruksutredningens förslag om åtgärder mot läkemedelsberoende
              utan dröjsmål och tillkännager detta för regeringen.
            </item>
            <item xml:id="i-AuSqU4MYfTr5dKpP1fqSeX">
              Riksdagen ställer sig bakom det som anförs i motionen om att
              socialnämnden bör vara skyldig att förebygga och motverka spelmissbruk
              på motsvarande sätt som gäller för substansmissbruk och tillkännager
              detta för regeringen.
            </item>
            <item xml:id="i-VYLkssw634TCdJM4evTHe6">
              Riksdagen ställer sig bakom det som anförs i motionen om en elimineringsstrategi
              för hepatit C och tillkännager detta för regeringen.
            </item>
            <item xml:id="i-QwfLiUs482nYwu7GwxUYMp">
              Riksdagen ställer sig bakom det som anförs i motionen om att
              avskaffa det kommunala vetot mot sprututbytesverksamhet och tillkännager
              detta för regeringen.
            </item>
            <item xml:id="i-LdAGdaKd5QVvgZn9BJCAih">
              Riksdagen ställer sig bakom det som anförs i motionen om sänkt
              åldersgräns för sprututbyte och tillkännager detta för regeringen.
            </item>
            <item xml:id="i-Wk4ihhUCpzvRG8R4tkDHZC">
              Riksdagen ställer sig bakom det som anförs i motionen om vaccination
              av pojkar mot HPV-virus och tillkännager detta för regeringen.
            </item>
            <item xml:id="i-Eb6AKZnYzovsNByXmchtFP">
              Riksdagen ställer sig bakom det som anförs i motionen om ökad
              hälsa på äldre dagar som ett tolfte mål för folkhälsopolitiken
              och tillkännager detta för regeringen.
            </item>
            <item xml:id="i-F1iPLjzc2sshxtp7ZWkQ4s">
              Riksdagen ställer sig bakom det som anförs i motionen om att
              förverkliga Folkhälsomyndighetens förslag om en struktur för det
              suicidförebyggande arbetet och tillkännager detta för regeringen.
            </item>
            <item xml:id="i-9ynaGucPmTW92Cr1n4EocM">
              Riksdagen ställer sig bakom det som anförs i motionen om behovet
              av en uppdaterad nationell handlingsplan för att förebygga suicid
              och tillkännager detta för regeringen.
            </item>
            <item xml:id="i-Dbp98RG5aFZPpztN57adaQ">
              Riksdagen ställer sig bakom det som anförs i motionen om skolans
              roll för det suicidförebyggande arbetet bland unga och tillkännager
              detta för regeringen.
            </item>
            <item xml:id="i-UoUc8Wsdzvpdf1e4GVyFiE">
              Riksdagen ställer sig bakom det som anförs i motionen om behovet
              av ökade kunskaper om suicid bland äldre och tillkännager detta
              för regeringen.
            </item>
          </list>
        </div>
        <div xml:id="i-PVj3epe45RYFLPADkneBDv" type="motContent">
          <head xml:id="i-XWMzmWPmD1cqViegYUmCdR" type="h1">
            ANDT-frågor
          </head>
          <head xml:id="i-V52TeHxxDjoinyjmUrmRxf" type="h2">
            Förtydliga Folkhälsomyndighetens roll på ANDT-området
          </head>
          <p xml:id="i-ELthDQHUTT5sm5T7WGhoGa">
            Folkhälsomyndighetens uppdrag som kunskapsmyndighet bör förtydligas.
            I ANDT-strategin lyfte regeringen fram två aspekter av kunskapsstyrningen
            – dels uppföljning av strategins mål, dels att förmedla kunskapsstöd
            till lokala och regionala aktörer. Detta kunskapsstöd tycks dock
            endast vara avsett att handla om metoder och arbetssätt. Vi menar
            att det är minst lika viktigt att samla och sprida epidemiologisk
            kunskap inom ANDT-området. Folkhälsomyndigheten bör därför få
            ett lika tydligt uppdrag som expertmyndighet i ANDT-frågor som
            den har i smittskyddsfrågor.
          </p>
          <head xml:id="i-V3Ry2gXhbFRHqTP6h4eKnB" type="h2">
            Missbruks- och beroendevården
          </head>
          <p xml:id="i-W6wfQk45oSHqTeXVPbDq6X">
            Tröskeln till missbruks- och beroendevården ska vara låg. Den
            som söker hjälp bör få det just när hen är motiverad, inte ett
            par veckor senare. Även om väntetiderna i stora delar av landet
            för närvarande är korta eller inga alls, bör utvecklingen följas
            mycket noga.
          </p>
          <p xml:id="i-VhAkdj82RSSwUQJwGaL4rE">
            Det finns fördelar med att lägga huvudansvaret för missbruks-
            och beroendevård hos hälso- och sjukvården. Beroende är en sjukdom
            och de som drabbas behöver vård och förebyggande insatser. Det
            är också mindre stigmatiserande för många att söka hjälp hos sjukvården
            snarare än hos socialtjänsten för ett begynnande missbruk.
          </p>
          <p xml:id="i-7z925MQs35u2yP3PEKmSyt">
            Men riskbruk, missbruk och beroende har såväl sociala som psykiska
            och somatiska orsaker, och det behövs ofta både medicinska och
            sociala insatser. Både socialtjänsten och hälso- och sjukvården
            har viktiga uppgifter, och problemet är sällan att den ene eller
            den andre gör för mycket, utan oftare att människor hamnar mellan
            stolarna och inte får något stöd alls. Därför är det mycket otillfredsställande
            att bara 52 procent av landets kommuner enligt Öppna Jämförelser
            2016 har överenskommelser med landstingen om personer med missbruksproblem
            – trots att både hälso- och sjukvårdslagen och socialtjänstlagen
            föreskriver det. Bland annat IVO:s granskningar visar också att
            många landsting och kommuner brister i att följa lagens krav på
            individuella planer för personer med missbruksproblem som har
            behov av insatser från båda huvudmännen.
          </p>
          <p xml:id="i-3aCCK3Bbi4xXMXWvYwf8Xv">
            Regeringen bör överväga åtgärder för att fler landsting och kommuner
            ska följa lagens krav på överenskommelser och individuella planer
            för personer med missbruksproblem.
          </p>
          <head xml:id="i-9PRHGJfqVd6FaH5XiZNd5m" type="h2">
            Årsrika kvinnor och alkohol
          </head>
          <p xml:id="i-XgPMESsJymfBusp3MQyHyu">
            Riskbruket av alkohol bland årsrika kvinnor har ökat kraftigt
            de senaste decennierna. Det visar sig såväl i enkätundersökningar
            som i statistiken över misstänkta för rattfylleri och förekomsten
            av alkoholrelaterad sjukdom och död. Dagens årsrika kvinnor har
            helt andra alkoholvanor än tidigare generationer. Alkoholvanor
            som fungerade under de yrkesaktiva åren kan lätt utvecklas till
            riskbruk vid pension. Det är ett bekymmer med tanke på att vi
            med stigande ålder blir mer känsliga för alkoholens skadeverkningar.
            Många äldre tar därutöver mediciner som interagerar med alkohol.
          </p>
          <p xml:id="i-YEnEEoABQqem28W91c2PGq">
            Enligt Socialstyrelsens Öppna Jämförelser 2016 har mindre än
            en tredjedel (31 procent) av kommunerna rutiner för samordning
            av äldreomsorgen och missbruksverksamheten. Endast en tiondel
            av kommunerna har rutiner för hur äldreomsorgens handläggare ska
            agera vid indikationer på att äldre missbrukar.
          </p>
          <p xml:id="i-RWQV9i3igQVKG4P9BE5dHa">
            Enligt rapporter från primärvården är man inte heller där observant
            på riskbruk av alkohol bland äldre personer, särskilt kvinnor.
            Ett äldreperspektiv på alkoholprevention inom vården kan bidra
            till minskade sjukvårds- och omsorgskostnader. Det är också angeläget
            att förebygga alkoholskador hos äldre genom att rikta informationsinsatser
            mot dagens medelålders.
          </p>
          <head xml:id="i-Wd9FqEcP34fFr4t5jMV4Zi" type="h2">
            Insatser mot tobak
          </head>
          <p xml:id="i-GKsWiuQd7MbfTL4hFMrdqF">
            Rökningen är den enskilt största orsaken till sjukdom och för
            tidig död världen över. I Sverige dör årligen runt 12 000 människor
            av sin rökning. Det är därför befogat att det finns stränga regler
            för hur marknadsföringen ser ut, att motverka passiv rökning och
            att motverka nyrekrytering framförallt bland unga. Samtidigt måste
            vuxna människor ha frihet att göra också dåliga livsval. Varje
            förbud och begränsning måste vägas mot om det verkligen är nödvändigt
            och rimligt.
          </p>
          <p xml:id="i-Xd3HuLEQc5yfdj2m466oSU">
            Vi har accepterat de marknadsföringsbegränsningar som följer
            av EU:s tobaksproduktsdirektiv. Ytterligare begränsningar måste
            dock vägas dels mot våra grundlagsskyddade fri- och rättigheter,
            dels mot hur ändamålsenliga de förefaller vara. Effekten av exponeringsförbund
            och neutrala förpackningar utvärderas för närvarande i de länder
            som infört ett sådant. Vi anser att resultaten bör avvaktas innan
            ställningstagande. Förutsättningarna för neutrala förpackningars
            möjligheter att göra tobaksprodukter mindre attraktiva måste därutöver
            också vägas mot möjligheterna att motverka illegal handel och
            förfalskade produkter.
          </p>
          <p xml:id="i-L1a4nQmhZ4y2ZPhKJoAkVi">
            Passiv rökning är ingen bagatell. Idag dör fler människor i Sverige
            i sjukdomar förorsakade av passiv rökning än som dör i trafiken.
            Liberalernas frihetsbegrepp har aldrig handlat om att det ska
            vara fritt fram att utsätta sina medmänniskor för sådana risker.
            Därför är vi för befintliga rökförbud i inomhusmiljöer.
          </p>
          <p xml:id="i-Ty21dj8Kd2jndacY9SZp2F">
            Det är viktigt att allergiker och andra med andningsproblem inte
            tvingas utsättas för rök i utomhusmiljö. Men förbud måste vägas
            mot vilka inskränkningar i den enskildes liv som det är nödvändigt
            för staten att reglera. På uteserveringar borde det till exempel
            vara upp till restaurangägarna – och då många kunder uppskattar
            en rökfri miljö borde det kunna vara en god affär att erbjuda
            en helt eller delvis rökfri uteservering. För entréer borde det
            vara upp till fastighetsägaren eller den som bedriver verksamhet
            i lokalen, och för busshållplatser bör det vara upp till den som
            bedriver kollektivtrafiken.
          </p>
          <p xml:id="i-WdY92tnnPTf2qW7GFuxuzi">
            Snus är inte hälsokost. Nikotin är kraftigt beroendeframkallande,
            och dess skadliga effekter, oavsett hur det konsumeras, är många.
            Det finns vetenskapligt stöd för att snus ökar risken bland annat
            för vissa cancerformer, högt blodtryck med alla dess följdsjukdomar
            samt permanenta skador på munslemhinnan. Snus medför samtidigt
            mindre risk för lungcancer.
          </p>
          <p xml:id="i-9BmoAZB2FATnfgL1RgxtAq">
            Snus är av tradition smaksatt. Att som Tobaksdirektivsutredningen
            (SOU 2016:14) föreslår tillåta smaksättning men samtidigt förbjuda
            att smaken anges på förpackningen är svårbegripligt, och troligen
            samtidigt ineffektivt för att minska tobaksbruk. Ett sådant förbud
            skadar respekten också för de regleringar som är viktiga och välmotiverade.
          </p>
          <head xml:id="i-QraZhdoW6DsJRHJgtsj9Fu" type="h2">
            Åtgärder mot läkemedelsberoende
          </head>
          <p xml:id="i-HEQoQsmo59Lf6LV8vgaX3Y">
            Läkemedelsberoende innefattar ett brett spektrum av problem.
            De kan vara följden av en normal förskrivning av bensodiazepiner
            eller opiatbaserade smärtstillande medel från läkare till att
            vara en del i ett avancerat beroende, där tabletterna införskaffats
            illegalt.
          </p>
          <p xml:id="i-7k2YCE6ZcXoxz3DWBcEfYV">
            Vi har dåligt med uppgifter om hur omfattande problemet med läkemedelsberoende
            är. Riksförsäkringsverket gjorde 2003 en beräkning av antalet
            personer i totalbefolkningen som kan ha utvecklat ett beroende
            av sina förskrivna mediciner. Beräkningarna visade att så många
            som en kvarts miljon människor då kunde vara beroende av eller
            fysiologiskt tillvanda till smärtstillande medel, sömnmedel och
            lugnande medel. Av dessa återfanns ca 118 000 i arbetsför ålder
            medan 126 000 var 65 år och äldre och ca 600 mellan 15 och 19
            år. Läkemedelsberoende var alltså så vanligt att det definierades
            som ett folkhälsoproblem.
          </p>
          <p xml:id="i-6X5CkwMnLJ57CUUoCmbugT">
            Den statliga utredningen Bättre insatser vid missbruk och beroende
            (SOU 2011:35), vanligen kallad Missbruksutredningen, gjorde 2009
            en kartläggning som visade att 350 000 eller 4,8 procent av befolkningen
            18 år eller äldre gjort minst fyra uttag av hypnotika, sedativa
            eller opioider under 2009 men hur många som var beroende av medlen
            framgick inte. Av en nationell enkätundersökning av befolkningens
            narkotikaanvändning genomförd 2008 kan man dra slutsatsen att
            65 000 personer mellan 16 och 64 år hade av läkemedelsanvändning
            orsakade problem som uppfyllde kriterierna för skadligt bruk eller
            beroende. Sedan dess har veterligen inga kartläggningar gjorts
            av förekomsten av läkemedelsberoende. Detta är en brist och en
            ny studie bör genomföras t.ex. i Folkhälsomyndighetens eller Centralförbundet
            Alkohol och Narkotikas (CAN) regi.
          </p>
          <p xml:id="i-W14JmNJJddxv6y6KjzGuJJ">
            Missbruksutredningen konstaterade att ansvaret för behandling
            av läkemedelsberoende inte är lagreglerat idag utan faller på
            landstingen i deras egenskap av huvudmän för hälso- och sjukvården.
            Utredningen ansåg att detta ansvar borde tydliggöras i en ny lag
            om missbruks- och beroendevård.
          </p>
          <p xml:id="i-3DPc86MhrMSmR9MqMEZ57y">
            Utredningen skrev att huvuddelen av problematiken uppstår inom
            ramen för förskrivning av läkare, även om det också förekommer
            illegal handel med läkemedel både i mer traditionella sammanhang
            och via internet.
          </p>
          <p xml:id="i-4EjWCfHkUEYHJA5p87fQZZ">
            För att förebygga utveckling av läkemedelsberoende ansåg Missbruksutredningen
            att det är viktigt att läkare har god kunskap om beroendesjukdomar
            men konstaterade samtidigt att grundutbildningen till läkare ger
            begränsad kunskap inom detta område. Därför bör inslagen om beroende
            och farmakologi utökas i utbildningsprogrammens obligatoriska
            delar för att förbättra kunskapen i vården om att läkemedelsanvändning
            kan leda till beroende och hur detta kan förebyggas.
          </p>
          <p xml:id="i-MoqYnLoPdcAk4CJyxWbV8v">
            Utredningen fann också att utbudet av behandling är mycket begränsat
            till några få ställen i landet, bland annat i Stockholm, Göteborg
            och Malmö. I den mån vård och behandling överhuvudtaget finns
            på andra platser är den integrerad med annan vård. Varje landsting
            borde ha ett vårdprogram för målgruppen. Inom primärvården bör
            det finnas program och rutiner för vilka åtgärder som ska vidtas
            när en patient riskerar att utveckla läkemedelsberoende och möjlighet
            att konsultera specialiserad vård vid behov. Inom den specialiserade
            vården bör det finnas ett samlat behandlingsprogram för personer
            med läkemedelsberoende.
          </p>
          <p xml:id="i-K3E8MB4USaTdiTyeQe7koX">
            Utredningen föreslog också inrättandet av ett nationellt kompetenscentrum
            för behandling av läkemedelsberoende med syfte att främja landstingens
            utveckling av specifika kunskapsbaserade insatser.
          </p>
          <p xml:id="i-SsMnYxtJ1siamP8UxaMB4H">
            Sedan Missbruksutredningen presenterades har inte mycket, om
            ens något, hänt inom området läkemedelsberoende. Liberalerna anser
            därför att Missbruksutredningens förslag i denna del bör genomföras
            utan vidare dröjsmål.
          </p>
          <head xml:id="i-4nPjmZRGqjoYwxsvvg1mux" type="h2">
            Spelmissbruk är också missbruk
          </head>
          <p xml:id="i-BXUD8fMWx6z9L1LqfoUSzr">
            Spelmissbruk påminner i hög grad om substansmissbruk. I den senaste
            utgåvan av diagnosmanualen DSM (DSM-5) återfinns spelmissbruk
            i samma kategori diagnoser som substansmissbruk. Samtidigt finns
            det en tydlig samvariation mellan spelmissbruk och substansmissbruk.
            Personer med spelmissbruk dricker mer alkohol, brukar mer tobak
            och missbrukar oftare narkotika. Personer med substansmissbruk
            har oftare än andra också ett problematiskt spelande.
          </p>
          <p xml:id="i-5D37vrvoFSYaxejPkePpnP">
            I regeringens promemoria Förebyggande och behandling av spelmissbruk
            (Ds 2015:48) föreslås att socialtjänstlagen ska omformuleras så
            att socialnämnderna får samma skyldighet att förebygga och motverka
            spelmissbruk som de idag har vad gäller substansmissbruk. I samma
            skrivelse föreslås också att Folkhälsomyndigheten ska få i uppdrag
            att överväga om det behövs ett uppföljningssystem för skadeverkningar
            av spel som påminner om de uppföljningssystem som finns för att
            följa upp målen i ANDT-strategin. Socialstyrelsen föreslog redan
            2013 att spelberoende bör inkluderas i ANDT-strategin. Vi delar
            den uppfattningen.
          </p>
          <p xml:id="i-3E1CsT8oK6irJHbNL87jUW">
            För att motverka spelmissbruk behöver spelmarknaden omregleras.
            Dagens spelmonopol är utformat för en spelmarknad utan internet.
            Det kan också ifrågasättas hur väl de statliga spelföretagen skött
            sitt sociala uppdrag.
          </p>
          <head xml:id="i-81ZJBVfE3amGbbGisRoTFR" type="h1">
            Skydd mot smittspridning
          </head>
          <head xml:id="i-EYqnf9MGy9cJfvSiYeieva" type="h2">
            Åtgärder mot hepatit B och C
          </head>
          <p xml:id="i-Go3AwcwqtgEjAccoDKjWTJ">
            Omkring 41 000 svenskar bär på hepatit C-viruset i Sverige. Samtidigt
            smittas varje år 2 000 svenskar av hepatit C. Årligen dör 180
            svenskar till följd av sjukdomen. Den vanligaste orsaken är att
            de till följd av viruset utvecklat levercancer.
          </p>
          <p xml:id="i-EP1adFRNquTffckkJDWbYS">
            De flesta som smittas idag är sprutnarkomaner som kan vara svåra
            att få tag på. En del har smittats genom att de fått transfusion
            med smittat blod. I vården finns personal som smittats genom stickskador.
            Omkring 20 procent – drygt 7 500 svenskar – är smittade utan att
            veta om att de bär på sjukdomen och därmed att de är smittbärare.
          </p>
          <p xml:id="i-EcvnPCbvegktRV7ZddbELW">
            Sedan några år tillbaka har vi fått en effektiv behandling mot
            hepatit C. Inom tolv veckor kan en patient botas helt från sjukdomen.
            Enligt smittskyddslagen ska alla med allmänfarliga sjukdomar –
            dit hepatit C hör – erbjudas behandling. Trots det behandlas mindre
            än hälften av alla patienter. Behandlingen är visserligen dyr
            men alternativet att inte behandla alla kan bli ännu kostsammare
            för samhället genom att man därigenom inte stoppar smittspridningen.
            Vård, dödsfall, minskade skatteintäkter, sjukpenning,
          </p>
          <p xml:id="i-Q9bwhjxYq5csqs4rdGJiCu">
            a-kassa med mera är bara några av kostnaderna att inte behandla.
            Till det kommer den sämre livskvalitet sjukdomen förorsakar.
          </p>
          <p xml:id="i-XG3JXLj1wzyuy5s7HY3RbN">
            Mot bakgrund av ovanstående borde Sverige ta fram en elimineringsstrategi
            mot hepatit C. Beräkningar visar att det skulle räcka med en måttlig
            ökning av antalet behandlingar i Sverige – från 2 800 till 4 200
            per år – under ett antal år för att eliminera sjukdomen helt i
            Sverige.
          </p>
          <p xml:id="i-Fus5FreF3oXiEeNVRzg7dq">
            Antalet människor som avlider årligen i Sverige av hepatit C
            är ungefär detsamma som antalet som dödas i trafiken. För trafiken
            har vi satt upp en nollvision som mål, vi borde göra detsamma
            för hepatit C.
          </p>
          <p xml:id="i-DruJ4XyYKWqFBgSG6iFELL">
            Vi anser att vaccination och behandling av hepatit B och C bör
            införlivas i en kommande nationell strategi mot smittsamma sjukdomar.
          </p>
          <p xml:id="i-F5qmSbSRF1JY673woJsHnN">
            Sprututbytesverksamhet för personer som injicerar droger syftar
            i första hand till att motverka smittspridning av hiv samt hepatit
            B och i viss mån hepatit C. Icke desto mindre innebär sprututbytesverksamhet
            en möjlighet till kontakt med beroendevården och socialtjänst,
            och därmed en ingång till vård och behandling för missbruk och
            beroende. Sprututbytesverksamheter bör finnas tillgängliga i hela
            landet, och välkomnar därför att regeringen aviserat att det kommunala
            vetot ska avskaffas. Samtidigt måste en sprututbytesverksamhet
            självklart ske i nära samarbete med socialtjänsten där den finns.
            Åldersgränsen för sprututbyten bör sänkas. Den som är ung är knappast
            i mindre behov av att skyddas mot smitta – eller få hjälp att
            bryta ett missbruk. Sådana insatser ska sättas in så tidigt som
            möjligt för den som behöver det.
          </p>
          <head xml:id="i-TrNXXnxmdAYebbQxPwmywi" type="h2">
            HPV-vaccin för pojkar
          </head>
          <p xml:id="i-4QU77uuh2HYKrW6Vk9hRAH">
            Genom att flickor erbjuds vaccination mot HPV-virus skyddas de
            mot utveckling av livmoderhalscancer. De skyddas också mot huvud-
            och halscancer, något som också pojkar smittade med HPV-virus
            kan drabbas av.
          </p>
          <p xml:id="i-JwvoGiddLwoFhJBqx8wU7g">
            Huvud- och halscancer är ett samlingsbegrepp för cancer i läpp,
            tunga, munbotten, tandkött, halsmandlar, näsa, bihålor, struphuvud
            och ingången till matstrupen. HPV-viruset medför också risk för
            analcancer. Bland de män som drabbas av analcancer är män som
            har sex med män eller som lever med hiv överrepresenterade.
          </p>
          <p xml:id="i-8E14bh3ayN4Lt7vqqS85tR">
            Mot bakgrund av att både flickor och pojkar kan drabbas av cancer
            på grund av att de infekterats med HPV-virus anser vi att inte
            bara flickor ska vaccineras utan också pojkar. Detta bör ges regeringen
            tillkänna.
          </p>
          <head xml:id="i-2G1pc6rihtDVaYfYvW5RRm" type="h1">
            Ett tolfte folkhälsomål om äldre
          </head>
          <p xml:id="i-F3ar2bSrSvjX9CgSXkwpkw">
            I början av 1900-talet var medellivslängden för kvinnor i Sverige
            54 år, nu är den 84 år. För män är motsvarande siffror 51 och
            80 år. Att vi lever längre och med många friska år är en av välfärdssamhällets
            viktigaste landvinningar.
          </p>
          <p xml:id="i-Vyv42HDSRUeATDtqshWPJr">
            Vår politik syftar till att de friska åren ska bli fler, och
            att öka självständigheten och egenmakten för dem som behöver stöd.
          </p>
          <p xml:id="i-2TXSY7zjCpbw6fjCBaBSrg">
            Både Världshälsoorganisationen (WHO) och EU har understrukit
            vikten av insatser för aktivt åldrande för att bevara den resurs
            årsrika människor utgör i samhället. Det är viktigt att människor
            känner sig behövda, att de har en aktiv roll under hela livsresan,
            också den allra sista sträckan.
          </p>
          <p xml:id="i-EKhNkuHyxh4xQH4hKn5PGM">
            Forskning visar att mycket står att vinna för både individerna
            själva och samhällsekonomin genom skadeförebyggande åtgärder,
            hjälp till rökstopp, hjälp mot överbruk av alkohol, främjande
            av gott näringstillstånd och god tandhälsa, fysisk aktivitet och
            optimal läkemedelsbehandling.
          </p>
          <p xml:id="i-MLmyUA4ppVdsqF6EXb1PDT">
            Inom folkhälsoområdet krävs ett långsiktigt, kontinuerligt arbete,
            och för att markera det har elva mål satts upp för folkhälsoarbetet
            i Sverige med syfte att skapa samhälleliga förutsättningar för
            hela befolkningen. Vi anser att det behövs ett mål också för att
            lyfta fram årsrika människors hälsa. Därför behöver de folkhälsopolitiska
            målområdena utökas med ett tolfte mål: Ökad hälsa på äldre dar.
          </p>
          <head xml:id="i-K9847CKfi7whpDdSJRMZtD" type="h1">
            Stärkt suicidprevention
          </head>
          <p xml:id="i-94wsHE4trQux8pq7CSUxf4">
            Omkring 1 500 personer tar sitt liv i Sverige varje år, vilket
            är mer än fem gånger så många som dör i trafiken. Riksdagen har
            beslutat om nollvisioner för döda i både trafiken och genom suicid.
            Nollvisionen mot dödsfall i trafiken har varit synlig och framgångsrik,
            på suicidområdet behöver betydligt mer göras. Suicidprevention
            är inte en fråga enbart för hälso- och sjukvården eller socialtjänsten.
            Det behövs samordning mellan många intressenter för att upptäcka
            och stödja människor på väg in i psykisk ohälsa och suicidtankar,
            och för att begränsa tillgången till medel och metoder. På uppdrag
            av alliansregeringen lämnade Folkhälsomyndigheten i mars 2015
            förslag på hur en struktur för att stödja det suicidförebyggande
            arbetet kan utformas. Folkhälsomyndigheten har utifrån detta förslag
            fått ansvar för samordningen på nationell nivå, men det finns
            också ett behov av förstärkt samordning på lokal och regional
            nivå. Detta bör genomföras inom ramen för PRIO-satsningen.
          </p>
          <p xml:id="i-BimmAmVUgx3b5SQNYPu3g8">
            Det nationella handlingsprogrammet för att förebygga suicid togs
            fram av Socialstyrelsen och Statens folkhälsoinstitut 2006, och
            antogs av riksdagen 2008. Det är en bra grund, men mycket har
            hänt vad gäller både kunskap om suicid och i samhället i stort.
            Det var till exempel innan de sociala mediernas stora genomslag.
            En ny handlingsplan bör också lyfta fram att orsakerna till suicid
            är olika i olika riskgrupper, och behöver olika åtgärder.
          </p>
          <p xml:id="i-4vYmRZgF6CkRY58D3bHwiJ">
            2014 försökte 2 303 ungdomar mellan 15 och 24 år ta sina liv
            i Sverige. 170 dog. Här har skolan en nyckelroll. Exempel finns
            som den av landstinget i Stockholm nyligen lanserade Elevhälsoportalen
            som vänder sig till förskolor och skolor med metoder för att förebygga
            och fånga upp psykisk ohälsa och YAM, en hälsofrämjande och preventiv
            insats för att förbättra den psykiska hälsan och minska självmordsförsöken
            i åldern 14–16 år.
          </p>
          <p xml:id="i-BKUyEFKHvd1V3ahjyFB7gC">
            Krafttag mot mobbning är krafttag mot självmord. Ungefär 45 barn
            och unga varje år uppskattas ta sina liv efter mobbning, ungefär
            hälften har inte haft kontakt med vården månaden innan.
          </p>
          <p xml:id="i-CBBnePgNqE6UUH2miYLquR">
            En fjärdedel av alla självmord i Sverige begås av äldre och då
            är mörkertalet mycket stort. Statistiken tar till exempel inte
            hänsyn till dem som avslutar sina liv med att sluta äta och dricka.
            Självmorden har en stark koppling till depressioner och känslan
            av att inte längre behövas. Det är främst män som tar sig av daga.
          </p>
          <p xml:id="i-KDfiZbVegPPWvF4jk4Z3HV">
            Kroppslig sjukdom och ensamhet ökar risken oberoende av förekomst
            av depression. Att förlora en livskamrat ökar självmordsrisken
            bland män, men inte bland kvinnor. Alkoholmissbruk ökar risken,
            men forskningen är inte lika samstämmig här som för andra åldersgrupper.
          </p>
          <p xml:id="i-Uit2Qpe6ewXSNsiLcU17FD">
            Kunskaperna kring suicidprevention och riskfaktorer gällande
            suicid hos äldre är tyvärr bristfälliga. Området behöver beforskas
            och kunskaperna inom primärvården kring äldre-äldre som en högriskgrupp
            för självmord behöver öka.
          </p>
          <p xml:id="i-TFvqzTGabyvfdhj9yYCLG3">
            Depressioner, psykoser, riskbruk av alkohol samt självmord är
            vanligare hos hbtq-personer visar en ny studie. 25 procent av
            homo- och bisexuella kvinnor i åldern 16–29 år uppger att de har
            försökt begå självmord, vilket ska jämföras med 8 procent av heterosexuella
            kvinnor i samma ålder. För transpersoner är sifforna än mer alarmerande.
            Varannan transperson har övervägt att ta sitt liv. Orsakerna är
            flera och trots Sveriges jämförelsevis öppna inställning kring
            sexualitet utsätts hbtq-personer fortfarande för diskriminering.
            Även risken för våld inom familjen är högre bland unga hbtq-personer
            än andra unga. Det gäller också hedersrelaterat våld och förtryck
            och en ökad risk för att utsättas för tvångsäktenskap.
          </p>
        </div>
        <div xml:id="i-NCj5jgaEuuAQzqykGv9XoB" type="motSignatures">
          <list xml:id="i-QJbB4xyBRvfDD3w8XSNBjM">
            <item xml:id="i-2MjrSZaF4yVV9yR3JxXc2S">
              Barbro Westerholm (L)
            </item>
            <item xml:id="i-AvzBFGhiLEo62BRFUprEuL">
              Christer Nylander (L)
            </item>
            <item xml:id="i-4jF9JqYjsnjypwgA5NDEWk">
              Tina Acketoft (L)
            </item>
            <item xml:id="i-SPPgzusWigfDT9EddAdWR5">
              Emma Carlsson Löfdahl (L)
            </item>
            <item xml:id="i-WbHsnjKsH8CieAsdYYmNs1">
              Mats Persson (L)
            </item>
            <item xml:id="i-51s7SosxU1T7oqW1oUaxEj">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
