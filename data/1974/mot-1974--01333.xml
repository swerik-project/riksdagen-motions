<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01333">
  <teiHeader>
    <fileDesc>
      <titleStmt>
        <title>angående den framtida sjukvården.</title>
        <author>av herr Molin</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående den framtida sjukvården.</title>
          <idno type="rdwebb">FX021333</idno>
          <rs type="number">1333</rs>
          <ref type="dokument_url_text">http://data.riksdagen.se/dokument/FX021333/text</ref>
          <ref type="dokument_url_html">http://data.riksdagen.se/dokument/FX021333</ref>
          <ref type="dokumentstatus_url_xml">http://data.riksdagen.se/dokumentstatus/FX021333</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-67kiTFbXU3qDiVNVin2wTU</idno>
            <name>BJÖRN MOLIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q7BLijNxL9DQFBugmKaG5x" type="signed"/>
        <correspContext corresp="i-Q7BLijNxL9DQFBugmKaG5x">
          <note type="signatory" corresp="i-67kiTFbXU3qDiVNVin2wTU"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1333/mot_1974__1333-001.pdf"/>
      <fw xml:id="i-RuBXeWzZGGHAZWq9jKEvfN">
        Mot. 1974:1333 4
      </fw>
      <div xml:id="i-H2ck9VJ8yPuYFMvzwaVms" type="motHeader">
        <div xml:id="i-SZxUzXfujaSvp1HsYQPiQE" type="motTitle"/>
        <div xml:id="i-5n7ig2QocFkfGbLE2swasM" type="motSubmissionInfo"/>
      </div>
      <div xml:id="i-ABBfZPAR3QUjN6ciMBM2ZC" type="motBody">
        <div xml:id="i-CWtsX9FyFEJscRF6BwRYKm">
          <p xml:id="i-SRuMyntjtnfxT8VnYZgZhL">
            Nr 1333
          </p>
          <p xml:id="i-NwMN2zt52Pn2La9rHL8s9c">
            av herr Molin angående den framtida sjukvården.
          </p>
          <p xml:id="i-17wZ2v2ix1nCTyhLBCMhbB">
            Sjukvårdens nuvarande omfattning och inriktning
          </p>
          <p xml:id="i-Y5t2AbHN5FB6te5mHX3dQ3">
            Under tjugoårsperioden 1950-1970 skedde en dryg tiodubbling av
            de totala sjukvårdskostnaderna; dessa steg från 720 milj. kr.
            per år 1950 till 9 000 milj. kr. år 1970. Under hela 1960-talet
            var utbyggnadstakten mycket hög inom sjukvården — väsentligt högre
            än inom andra samhällssektorer. Fr. o. m. 1970/71 har denna utveckling
            brutits, och ökningstakten är för närvarande väsentligt lägre
            än under 1960-talet. Det totala antalet vårdplatser inom sjukvården
            uppgår i dag till ca 135 000. Under senare år har i genomsnitt
            drygt 1000 vårdplatser tillkommit per år. Denna ökning ligger
            emellertid praktiskt taget uteslutande inom lång- tidsvården —
            i första hand den somatiska långtidsvården — medan flertalet egentliga
            specialiteter har fått vidkännas en minskning av antalet vårdplatser.
            Några fullständiga uppgifter över förhållandet mellan efterfrågan
            på sjukvård av olika slag och platstillgången inom sjukvårdens
            olika grenar kan för när- varande inte åstadkommas, men det är
            väl känt att speciella balansproblem råder inom olika sektorer,
            t. ex. inom gynekologin och den psykiska åld- ringsvården (de
            s.k. senil-demens-fallen). I genomsnitt var under 1971 1540 av
            det totala antalet vårdplatser vid landets sjukvårdsinrättningar
            icke utnyttjade. Detta berodde på olika orsaker — patientbrist,
            personalbrist, ombyggnad av lokaler, semesterstängning m. m. Också
            härvidlag fanns stora variationer mellan olika delar av sjukvården.
            Den lägsta utnyttjandegraden uppvisade således ögonklinikerna,
            de gyne- kologiska avdelningarna, barnklinikerna samt öron-, näs-och
            halsklinikerna. Betydande säsongmässiga variationer föreligger
            också i detta avseende; som exempel kan nämnas att vid en vårdplatsinventering
            i augusti 1972 visade det sig att endast 67 "0 av det totala antalet
            fastställda vårdplatser då var belagda. I samband med denna ökning
            av antalet vårdplatser har också en ökning av antalet läkartjänster
            skett. Sverige har dock alltjämt jämfört med andra västländer
            låg läkartäthet. Dessutom råder speciella bristsituationer inom
            vissa läkarkategorier, t. ex. psykiatrin. Ett stort antal av de
            fastställda läkar- tjänsterna är också för närvarande vakanta.
            Av totalt ca 8 300 läkartjänster var under 1972 ca 1000 genomsnittligt
            obesatta, medan ca 850 uppehölls av medicine kandidater eller
            andra personer utan svensk läkarlegitimation. Utnyttjandet av
            befintliga läkare är långt ifrån optimalt. Särskilt irrationellt
          </p>
          <pb facs="riksdagen-motions-pdf/data/1974/mot_1974__1333/mot_1974__1333-002.pdf"/>
          <fw xml:id="i-YaLvQBwwAcu7wpNKxHspP3">
            Mot. 1974:1333 5
          </fw>
          <p xml:id="i-16SUETsv2zvidGd11Kr7fp">
            ter sig jourläkarsystemet. Det innebär att läkare efter en natts
            jourtjänst fullgör sina vanliga sysslor inom sjukvården påföljande
            dag. I en artikel nyligen i Läkartidningen framhölls att trötthet
            till följd av jourtjänstgöring ofta är en bidragande orsak till
            handlingar eller yttranden som framkallar anmälan till medicinalväsendets
            ansvarsnämnd. Det nuvarande joursystemet innebär en orimlig belastning
            på de enskilda läkarna och utgör en fara för patienterna och bör
            därför snarast ses över så att inte läkare på grund av tjänstgöringssystemet
            tvingas utföra sitt ansvarsfulla arbete i uttröttat till- stånd.
          </p>
          <p xml:id="i-NRpanDFRpuq4jppKszxv3Y">
            Köproblemen inom sjukvården
          </p>
          <p xml:id="i-Qdm5zATXk8d5MFKLcDcpy">
            Väntetiderna inom sjukvården har länge utgjort ett problem. Vid
            slutet av 1960-talet uppgick den genomsnittliga väntetiden för
            besök på öppen- vårdsklinik till ca I månad. Denna genomsnittliga
            väntetid ökade 1970 till 49 dagar, och 1971 var den genomsnittliga
            väntetiden för icke akuta öppen- vårdsbesök hela 60 dagar. Det
            har alltså under de senaste åren skett en drastisk ökning av väntetiderna
            inom den öppna sjukvården. Också vid provinsial- och distriktsläkarmottagningarna
            har väntetiderna ökat mycket starkt; från 1968 till 1972 har en
            dryg tredubbling av den genomsnittliga väntetiden här ägt rum.
            Väntetiderna varierar inom olika delar av sjukvården. Särskilt
            allvarliga är problemen vid ögonklinikerna med i genomsnitt 165
            dagars väntetid, vid de gynekologiska klinikerna med i genomsnitt
            116 dagars väntetid, vid de medicinska klinikerna med i genomsnitt
            81 dagars väntetid och vid de psykiatriska klinikerna med i genomsnitt
            69 dagars väntetid. Tidigare har man i allmänhet utgått från att
            den ökade satsningen på öppen- vården och den ökade utbildningen
            av läkare skulle bidra till att eliminera eller i varje fall minska
            de långa väntetiderna. Så har uppenbarligen ännu inte skett. Situationen
            förvärras ytterligare av att man inom den öppna sjuk- vården i
            många fall kräver remiss för att alls få beställa tid, och på
            vissa håll, t. ex. inom några ögonkliniker, är väntetiderna nu
            så långa att man över huvud taget inte tar emot tidsbeställningar.
            De långa och ständigt ökan- de väntetiderna medför alltså stora
            sociala, ekonomiska och mänskliga pro- blem. Många människor kommer
            i dag under behandling för sent. Mor- taliteten (vid t. ex. galloperationer)
            är högre än vad den skulle ha varit utan de långa väntetiderna.
            Väntetiderna minskar också möjligheterna att or- ganisera en rationell
            förebyggande vård, som t. ex. de gynekologiska häl- sokontrollerna.
            Systemet med förtur vid vissa kliniker kan bidra till en god-
            tycklig behandling av de enskilda patienterna. Det är uppenbart
            att organisationen av den nuvarande sjukvården i flera avseenden
            bidrar till att försvåra för den enskilde att få en relevant vård.
            Det gäller både möjligheten att alls komma i kontakt med sjukvården
            och möjligheten att därefter någotsånär snabbt komma under behandling.
          </p>
          <pb facs="riksdagen-motions-pdf/data/1974/mot_1974__1333/mot_1974__1333-003.pdf"/>
          <fw xml:id="i-D8ZTgVQbpCrNLvFQLNkotH">
            Mot. 1974:1333 6
          </fw>
          <p xml:id="i-PXGnFzqDqHyrPugedHfk6E">
            Grundkrav på samhällets sjukvård
          </p>
          <p xml:id="i-KUGTz1Z7kNWX6F78t6u2Tj">
            1. Sjukvården skall vara anpassad efter de individuella behoven
            så att var och en får den vård och omsorg som han eller hon behöver.
            2. Sjukvården skall ha en medicinskt tillfredsställande kvalitet.
            3. Vänte- och vårdtiderna inom sjukvården skall i minsta möjliga
            ut- sträckning inskränka på individens möjligheter till förvärvsarbete
            och fri- tidssysselsättning. 4. Den personliga integriteten skall
            bevaras också inom sjukvården. Män- niskan får inte bara bli ett
            föremål för vård. Den som önskar bör t. ex. ha rätt till det mått
            av enskildhet som ett enskilt rum skänker.
          </p>
          <p xml:id="i-99NUGqKtiKqceyeijjjRXD">
            Utvecklingen i framtiden
          </p>
          <p xml:id="i-RZoG7HULvJA2tKa7fXtju1">
            Som framgått av det anförda föreligger alltså för närvarande
            en betydande diskrepans mellan resurser och efterfrågan inom sjukvården.
            Av flera skäl finns det anledning att tro att denna diskrepans
            kommer att bestå. Sjukvårdshuvudmännen (landsting och kommuner)
            har att räkna med att skatteunderlaget i fortsättningen kommer
            att stiga svagare än hittills. Genom en överenskommelse med statsmakterna
            skall kommunalskatterna i huvudsak hållas oförändrade. Den medicinskt-tekniska
            utvecklingen ger samtidigt ständigt ökade möjligheter att rädda
            människoliv och att bota eller i varje fall mildra allvarliga
            sjukdomstillstånd. Under 1970-1980-talen kommer antalet åldringar
            att vara relativt sett större än tidigare. Sjukvården i välfärdssamhället
            kännetecknas således av att ökade krav på sjukvården tillsammans
            med ökade medicinska kunskaper och därmed ökade botemöj- ligheter
            måste ställas mot den relativt svagare resursökningen. I ett uppmärksammat
            anförande i slutet av år 1972 framhöll Ingenjörs- vetenskapsakademiens
            direktör, Gunnar Hambreus, att vi nu är nära den gräns där samhället
            inte har råd att ställa alla medicinska möjligheter till alla
            behövandes förfogande. I det läget måste utnyttjandet av sjukvårds-
            resurserna styras av bestämda värderingar. Samhället måste ta
            ansvar för den samlade sjukvårdssituationen i landet och försäkra
            sig om att en prio- ritering kommer till stånd på politiska grunder.
          </p>
          <p xml:id="i-Lc2HJsvXXxuYfWtgsb5ZiP">
            Förslag och åtgärder
          </p>
          <p xml:id="i-5qqjVDVFVx8TraNrJQ6pq2">
            Den aktuella sjukvårdssituationen kan förbättras genom ett flertal
            åtgärder. Sjukvården kan således organiseras i en nivåuppdelning
            där så stor del av vården som möjligt förläggs till mindre och
            därmed fler enheter (”decen- traliserad sjukvård” eller ”närsjukvård”).
            Man kan organisera sorterings- centraler (s. k. jourcentraler)
            med ständig bemanning, dit vem som helst kan ringa som blivit
            i akut behov av sjukvård eller social hjälp men där man också
            kan få anvisning till vilken klinik eller vilken mottagning man
          </p>
          <pb facs="riksdagen-motions-pdf/data/1974/mot_1974__1333/mot_1974__1333-004.pdf"/>
          <fw xml:id="i-JJzm9PTXEN9byTVR6fzvCT">
            Mot. 1974:1333 7
          </fw>
          <p xml:id="i-GLrYiQ7aeLLvEuB3BDqUhz">
            i första hand bör vända sig och vilka väntetider som där gäller.
            Fler ordinarie läkartjänster, i första hand biträdande överläkartjänster
            och specialistunder- läkartjänster, bör inrättas. Läkarhus och
            flerläkarstationer både i offentlig och privat regi bör understödjas.
            Ökad medicinsk information bör lämnas till patienterna. Sjukvården
            och socialvården bör samordnas i former som möjliggör bevarandet
            av någotsånär små enheter. Även om konkreta åtgärder av det slag
            som här har nämnts i många fall kan förbättra den svåra sjukvårdssituationen,
            är det ändå osannolikt att situationen på ett radikalt sätt skulle
            förbättras, om inte ökade resurser ställs till sjukvårdens förfogande.
            De totala sjuk- och hälsovårdsinsatserna uppgår för närvarande
            till knappt åtta procent av bruttonationalprodukten. För närvarande
            läggs en stor del av de nya resurserna på den öppna vården för
            att därigenom avlasta den slutna vården. Prioriteringen av öppenvården,
            psykiatrin och långtidsvården har varit en riktig satsning. Det
            är samtidigt uppenbart att en utbyggnad av öppenvården på lång
            sikt innebär en ökad belastning även på den slutna vården. I socialstyrelsens
            utredning om hälso- och sjukvården på 1980-talet framhävs att
            det endast är en gradskillnad mellan öppen och sluten vård. Med
            hänsyn till de nya vårdmöjligheter som åstadkoms genom de ökade
            medicinska kunskaperna är det dessutom väsent- ligt att ökade
            resurser ges till den slutna sjukvården för att alla svårt sjuka
            skall få bästa möjliga vård och största möjliga personliga integritet
            skall säkerställas. Det är i längden oförsvarligt att allvarligt
            sjuka människor icke kan få adekvat vård eller får vänta under
            lång tid på att få det. För att säkra den nödvändiga utbyggnaden
            av den framtida sjukvården måste riks- dagen i en samlad bedömning
            ta ansvaret för att tillräckliga resurser ställs till sjukvårdshuvudmännens
            förfogande. Staten måste ta sin del av ansvaret och sin del av
            kostnaderna för sjuk- vården. Riksdagen bör därför nu av Kungl.
            Maj:t begära förslag om föränd- rad kostnadsfördelning mellan
            staten och kommunerna i vad gäller sjuk- vården.
          </p>
          <p xml:id="i-TVn2ydCMgdY6pPNU2aqHXH">
            Hemställan Med anledning härav hemställes 1. attriksdagen hos
            Kungl. Maj:t hemställer att ett samlat program för den fortsatta
            utbyggnaden av hälso- och sjukvården fram- lägges för riksdagen,
            2. att riksdagen hos Kungl. Maj:t hemställer om en översyn av
            det nuvarande jourläkarsystemet, 3. att riksdagen hos Kungl. Maj:t
            hemställer om förslag till system för statsbidrag till de kommunala
            sjukvårdshuvudmännen,
          </p>
          <pb facs="riksdagen-motions-pdf/data/1974/mot_1974__1333/mot_1974__1333-005.pdf"/>
          <fw xml:id="i-TG1q2V3ATmNRJqQZTV6c68">
            Mot. 1974:1333 8
          </fw>
          <p xml:id="i-3V5HQhSBHmFmdo6Un5tPgy">
            4. att riksdagen beslutar överlämna motionen till utredningen
            om kostnadsfördelningen mellan staten och kommunerna.
          </p>
          <p xml:id="i-AXRi2tEgAcU8pQvjmKVPwn" type="date">
            Stockholm den 26 januari 1974
          </p>
          <div xml:id="i-XZ6E8VLbcuKg5kH65WxCrd" type="signatureBlock">
            <p xml:id="i-B1skB9hkpaCVSTjTgTVDSm" who="i-67kiTFbXU3qDiVNVin2wTU" type="signature">
              BJÖRN MOLIN (fp)
            </p>
          </div>
        </div>
      </div>
    </body>
  </text>
</TEI>
