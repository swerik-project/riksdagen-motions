<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-03738">
  <teiHeader>
    <fileDesc>
      <titleStmt>
        <title>med anledning av prop. 2016/17:179 Nytt mål för förnybar el och kontrollstation för elcertifikatssystemet 2017</title>
        <author corresp="i-JZgLiagTc1Uwgw1yzLWrSS">av Birger Lahti m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3738 av Birger Lahti m.fl. (V)</title>
          <idno type="rdwebb">H4023738</idno>
          <rs type="number">3738</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H4023738/text</ref>
          <ref type="dokument_url_html">http://data.riksdagen.se/dokument/H4023738</ref>
          <ref type="dokumentstatus_url_xml">http://data.riksdagen.se/dokumentstatus/H4023738</ref>
          <ref type="docx">http://data.riksdagen.se/fil/75527BEC-A1FE-44B3-83D6-FDA1A0EC6F30</ref>
          <ref type="pdf">http://data.riksdagen.se/fil/EEDD0AF7-C053-4BCD-8409-3454B95D2A22</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PE9RALVHthS7TBLEv35C9g" type="basedOn"/>
        <correspContext corresp="i-PE9RALVHthS7TBLEv35C9g">
          <ref>Proposition 2016/17:179</ref>
        </correspContext>
        <correspAction xml:id="i-Rz3SKFYBqkbYtR8f8brAuX" type="signed"/>
        <correspContext corresp="i-Rz3SKFYBqkbYtR8f8brAuX">
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-KgGwK6qzm3pEwAmE3psRcU" type="submitted">
          <date when="2017-05-04"/>
          <time when="11:22:18"/>
        </correspAction>
        <correspAction xml:id="i-KwB8hUM8eTrv96uqXz19W2" type="dismissed">
          <date when="2017-05-05"/>
        </correspAction>
        <correspAction xml:id="i-BRz5qR4j382CLAf2FVKQiv" type="reviewed">
          <date when="2017-05-05"/>
          <time when="07:59:23"/>
        </correspAction>
        <correspAction xml:id="i-4DZxnbnVW6Dbqi8Xzo44dT" type="referred">
          <date when="2017-05-09"/>
        </correspAction>
        <correspAction xml:id="i-QdCw8QxoMf69zG5pXmCzyB" type="assigned">
          <date when="2018-06-13"/>
          <time when="13:28:52"/>
        </correspAction>
        <correspContext corresp="i-QdCw8QxoMf69zG5pXmCzyB">
          <ref type="assignedTo">Näringsutskottet</ref>
        </correspContext>
        <correspAction xml:id="i-RUVgjVHv2PiFF9hjSBCsDu" type="behandlas_i"/>
        <correspContext corresp="i-RUVgjVHv2PiFF9hjSBCsDu">
          <ref type="uppgift">2016/17:NU20</ref>
          <ref type="ref_dok_id">H401NU20</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU20</ref>
          <ref type="ref_dok_titel">Nytt mål för förnybar el och kontrollstation för elcertifikatssystemet 2017</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JL6yVd8iGzodiiDH4ZTZc6" type="motHeader">
        <div xml:id="i-6jzgTu7jxhMDhrGB53mJeb" type="motTitle">
          Motion till riksdagen 2016/17:3738 av Birger Lahti m.fl. (V)
          med anledning av prop. 2016/17:179 Nytt mål för förnybar el och
          kontrollstation för elcertifikatssystemet 2017
        </div>
      </div>
      <div xml:id="i-6VqPC9UNUNJjZnyELKvmmo" type="motBody">
        <div xml:id="i-UFqwd8kbhjJdSFB8sW7GbM" type="motProposal" subtype="förslag">
          <head xml:id="i-6fNDz3W44bUBJxgQ6pfCDA">
            Förslag till riksdagsbeslut
          </head>
          <list xml:id="i-7M2W8hpEJJLFAUvizmUYDn" style="ol">
            <item xml:id="i-XTUcHsQuCAxrmQ3cnnKBig">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förslag om avskaffande
              av det nuvarande undantaget från kvotplikten för den elintensiva
              industrin och tillkännager detta för regeringen.
            </item>
            <item xml:id="i-6SmEjmyAxWWZw9iiMsYSYW">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på hur torvanvändningen
              ska fasas ut ur elcertifikatssystemet, med inriktningen att nya
              torvtäkter inte ska öppnas, och detta tillkännager riksdagen för
              regeringen.
            </item>
            <item xml:id="i-5YzDbxMhEbNmUnQKm7rgs4">
              Riksdagen ställer sig bakom det som anförs i motionen om att
              regeringen bör återkomma med ett förslag om åtgärder för att stimulera
              havsbaserad vindkraft inom ramen för elcertifikatssystemet och
              tillkännager detta för regeringen.
            </item>
          </list>
        </div>
        <div xml:id="i-GwaRSYZ4HPWPPuhLznt1SU" type="motContent">
          <head xml:id="i-FqRfJaxiduqefotFNLtXrD" type="h1">
            Motivering
          </head>
          <p xml:id="i-WpmVN7VTCaSeAyf7SkDGg4">
            Elcertifikat är ett ekonomiskt stöd för producenter av förnybar
            el. För varje producerad megawattimme förnybar el kan producenterna
            få ett elcertifikat av staten. Elproducenterna kan sedan sälja
            elcertifikaten på en öppen marknad där priset bestäms mellan säljare
            och köpare. Certifikaten ger på så sätt en extra intäkt till den
            förnybara elproduktionen, utöver den vanliga elförsäljningen.
            Köpare är aktörer med s.k. kvotplikt, främst elleverantörer. Dessa
            måste köpa en viss andel elcertifikat i förhållande till sin elförsäljning
            eller elanvändning. Hur stor andelen är bestäms genom en kvot
            i lagen (2011:1200) om elcertifikat. Kvoten är utformad för att
            skapa en efterfrågan på elcertifikat och förnybar el varje år
            fram till 2020. Sedan systemet infördes 2003 har utbyggnaden av
            förnybara energikällor tagit fart. Elcertifikatssystemet har därmed
            tjänat Sverige väl.
          </p>
          <p xml:id="i-BmfbfB6pqcPcvnChY4eZij">
            Regeringens proposition Nytt mål för förnybar el och kontrollstation
            för elcertifikatssystemet 2017 (2016/17:179) bygger på den energipolitiska
            överenskommelsen som förra året träffades mellan regeringen, Moderaterna,
            Centerpartiet och Kristdemokraterna. Överenskommelsen slår bl.a.
            fast att elcertifikatssystemet ska förlängas och byggas ut. En
            ökad omfattning av elcertifikatssystemet är välkommen. Vänsterpartiet
            delar uppfattningen om att förutsättningarna för förnybar energi
            behöver bli bättre, även om vi gärna hade sett en ytterligare
            ambitionshöjning. Att överenskommelsen i övrigt brister, bl.a.
            i att man inte sätter något stoppdatum för kärnkraft, är däremot
            mycket olyckligt.
          </p>
          <p xml:id="i-ABiA2Xd21xt9xvG9ayhoMv">
            Utöver förslag på ändringar i lagen (2011:1200) om elcertifikat
            som innebär att systemet förlängs till 2045 och utökas med 18
            terawattimmar till 2030 berör propositionen också förändringar
            som gäller både kvotkurvan och i viss mån vad som ska ingå i systemet.
          </p>
          <head xml:id="i-L6ghkFkZR1bgc6FQkPZ86b" type="h2">
            Den elintensiva industrin
          </head>
          <p xml:id="i-9U3bg2PPCohLcm697pjpkY">
            Ungefär en tredjedel av energin i Sverige används för produktion
            inom industrin. Det är främst ett fåtal energiintensiva branscher
            som står för den större andelen av industrins energianvändning
            – bl.a. massa- och papperstillverkning, järn- och stålindustri
            samt kemisk industri. Enligt lagen (2011:1200) om elcertifikat
            är den s.k. elintensiva industrin undantagen från kvotplikt för
            den el som används i tillverkningsprocessen. Exempel på sådana
            industrier är pappers- och massabruk. Undantaget innebär att den
            elintensiva industrin inte behöver betala kostnaden för elcertifikat
            – en kostnad som övriga elanvändare betalar. Den elintensiva industrin
            kan därmed sägas ta del av ett lägre elpris samtidigt som den
            undgår den fulla kostnaden för elcertifikat. Undantaget motiveras
            med att man vill värna den elintensiva industrins internationella
            konkurrenskraft.
          </p>
          <p xml:id="i-8iM6xUr8J39Q1tUFa83SPz">
            Vänsterpartiet anser att den elintensiva industrin bör ta ett
            större ansvar för elcertifikatssystemet framöver. Det är inte
            rimligt att den elintensiva industrin drar nytta av elcertifikatssystemet
            genom lägre elpriser samtidigt som man inte behöver vara med och
            betala fullt ut. Vi anser därför att den elintensiva industrin
            i större utsträckning än i dag bör vara med och finansiera elcertifikatssystemet.
            En sådan utveckling vore bra både för utbyggnaden av förnybar
            energi och för den elintensiva industrin i sig som behöver mer
            förnybar energi i takt med att vi avvecklar kärnkraften. Samtidigt
            är det viktigt att den elintensiva industrins internationella
            konkurrenskraft inte hotas. Vänsterpartiet har därför tidigare
            föreslagit att regeringen ska återkomma till riksdagen med en
            konsekvensutredning av hur den elintensiva industrins konkurrenskraft
            skulle påverkas om man avskaffade nuvarande undantag från kvotplikten.
          </p>
          <p xml:id="i-WYf7vxR3LkKUb1rqVz1f7Q">
            Konjunkturinstitutet lade 2013 fram rapporten Vem ska betala
            för den förnybara elkraften? – Analys av kvotplikten, där resultaten
            pekar på att ett begränsat undantag för den elintensiva industrin
            ger liten långsiktig påverkan på samhällsekonomin. I stället bedöms
            förändringar i andra styrmedel ha större inverkan på den långsiktiga
            produktionsnivån. Vi menar att frågan bör tas vidare och att ett
            konkret förslag bör utformas så att den elintensiva industrin
            får långsiktiga spelregler. Regeringen bör därför återkomma till
            riksdagen med ett förslag om avskaffande av nuvarande undantag
            från kvotplikten för den elintensiva industrin. Detta bör riksdagen
            som sin mening ge regeringen till känna.
          </p>
          <head xml:id="i-4uxtmmqsxs5WKrED3PW6de" type="h2">
            Torvanvändning bör utgå ur elcertifikatssystemet
          </head>
          <p xml:id="i-SJmKpVtg2cA1BTbDNCQ1oa">
            Regeringen föreslår i sin proposition att torv även fortsättningsvis
            bör berättiga till elcertifikat. Vänsterpartiet menar att torv
            bör fasas ut ur elcertifikatssystemet. Det finns i huvudsak tre
            skäl till detta. För det första är torv enligt såväl EU som Kyotoprotokollet
            att betrakta som ett fossilt bränsle och bör därmed inte vara
            berättigat till tilldelning av elcertifikat. För det andra har
            såväl brytning som förbränning av torv en klimatpåverkan i nivå
            med fossila bränslen. För det tredje påverkar torvbrytning ett
            flertal av Sveriges miljömål negativt, däribland miljömålen Begränsad
            klimatpåverkan och Levande sjöar och vattendrag.
          </p>
          <p xml:id="i-72go13351D7EvpGptsn3k6">
            Regeringen har tidigare uttryckt att man avser att följa utvecklingen
            på området. Vi menar dock att torvens negativa klimat- och miljöpåverkan
            redan är tydligt klargjord, inte minst på internationell nivå.
            Energimyndighetens rapport Kontrollstation 2017 för elcertifikatssystemet
            – En delredovisning (delredovisning 1), som bl.a. tar upp torven
            inom elcertifikatssystemet, ger oss ingen anledning att omvärdera
            vår ståndpunkt. Torvbaserad elproduktion bör inte vara en del
            av elcertifikatssystemet. Regeringen bör återkomma till riksdagen
            med förslag på hur torvanvändningen ska fasas ut ur elcertifikatssystemet,
            med inriktningen att nya torvtäkter inte ska öppnas. Detta bör
            riksdagen ställa sig bakom och ge regeringen till känna.
          </p>
          <head xml:id="i-J1FTTWy4hKyPgoa8rQrm8J" type="h1">
            Stimulera havsbaserad vindkraft
          </head>
          <p xml:id="i-BJbWRiDRspzfnx5vcDNXwd">
            Trots att det finns en stor potential för havsbaserad vindkraft
            i Sverige har byggandet ännu inte tagit fart. I dag finns det
            sex havsbaserade vindkraftsparker. De är främst lokaliserade i
            södra delen av landet. Förutom de uppenbara klimatvinsterna ger
            havsbaserad vindkraft dessutom fler jobb i Sverige, eftersom mycket
            arbete måste utföras på plats. Även om både bygg- och driftskostnaden
            är högre för havsbaserad vindkraft är årsproduktionen betydligt
            högre. En stor del av kostnaden kan härledas till nätanslutningen.
            Den energipolitiska överenskommelsen slår fast att anslutningsavgifterna
            till stamnätet för havsbaserad vindkraft bör slopas. Vänsterpartiet
            är positivt till detta; även vi menar att det krävs ytterligare
            politiska åtgärder för att stimulera utbyggnaden av havsbaserad
            vindkraft. Ett sätt vore att öka utbyggnadstakten i prisområde
            3 och 4, de områden där det mesta av den havsbaserade vindkraften
            finns. Regeringen bör återkomma med ett förslag om åtgärder för
            att stimulera havsbaserad vindkraft inom ramen för elcertifikatssystemet.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-B3ui2BQHosamkLvvW9VBAu" type="motSignatures">
          <list xml:id="i-TEHdFNiXceF8da9m549pKS">
            <item xml:id="i-F9ggssYV7t4rFtdanqedu1">
              Birger Lahti (V)
            </item>
            <item xml:id="i-D6rDwYEGw8EDigWKrXZbwu">
              Stig Henriksson (V)
            </item>
            <item xml:id="i-JzCNXhyrX5WbF5kP1jTspG">
              Jens Holm (V)
            </item>
            <item xml:id="i-3prT7UHh16rTLTv8WCPup5">
              Amineh Kakabaveh (V)
            </item>
            <item xml:id="i-KsychiNtUkYtqHaBEZ6iyi">
              Hans Linde (V)
            </item>
            <item xml:id="i-6HG3baTZCBiyFtdPGgVLmv">
              Håkan Svenneling (V)
            </item>
            <item xml:id="i-2CcU2QPP1xcTsXb17wLpHL">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
