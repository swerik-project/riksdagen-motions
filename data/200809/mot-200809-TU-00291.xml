<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00291">
  <teiHeader>
    <fileDesc>
      <titleStmt>
        <title>Persontrafik på järnväg</title>
        <author corresp="i-RDeqY3mXLBtUS9bixjvHS">av Lars Tysklind (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Persontrafik på järnväg</title>
          <idno type="rdwebb">GW02T291</idno>
          <rs type="number">T291</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T291/text</ref>
          <ref type="dokument_url_html">http://data.riksdagen.se/dokument/GW02T291</ref>
          <ref type="dokumentstatus_url_xml">http://data.riksdagen.se/dokumentstatus/GW02T291</ref>
          <ref type="doc">http://data.riksdagen.se/fil/AF910AF5-D19C-41A6-A888-616023CB2AB0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RDeqY3mXLBtUS9bixjvHS</idno>
            <name>Lars Tysklind</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8mEDKvM5aKLKq9VHNPN4YR" type="signed"/>
        <correspContext corresp="i-8mEDKvM5aKLKq9VHNPN4YR">
          <note type="signatory" corresp="i-RDeqY3mXLBtUS9bixjvHS"/>
        </correspContext>
        <correspAction type="numbering" xml:id="i-HZ3UYhZzESgepGDq5TbTrV">
          <date when="2008-10-06"/>
        </correspAction>
        <correspAction type="submission" xml:id="i-JDDLfiZF4Wup8SDTxMGXFQ">
          <date when="2008-10-02"/>
        </correspAction>
        <correspAction type="transfer" xml:id="i-7mJQRpeEAh9pQmQ74GWXv2">
          <date when="2008-10-02"/>
        </correspAction>
        <correspAction type="assigned" xml:id="i-2sL544ZDGw4oKiJoYuGjUj"/>
        <correspContext corresp="i-2sL544ZDGw4oKiJoYuGjUj">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-HWHzNqTe1eFSrxBEfnY7HY">
            Förslag till riksdagsbeslut
          </head>
          <p xml:id="i-4bHZ5tou37S9ALBsJfFbZE">
            Riksdagen tillkännager för regeringen som sin mening vad som
            anförs i motionen om villkor för utövande av persontrafik på järnväg
            efter att SJ:s trafikeringsmonopol upphört.
          </p>
        </div>
        <div type="motContent">
          <head type="h1" xml:id="i-KY62vLY6vGURf8awTTdQan">
            Motivering
          </head>
          <p xml:id="i-47CSank6iqSJiYvLLgmngX">
            Det är regeringens avsikt att SJ:s monopol för persontrafik på
            de viktiga interregionala järnvägslinjerna ska upphöra från och
            med år 2010. Härefter kommer det stå alla trafikoperatörer fritt
            att ansöka om tåglägen på dessa sträckor. En nybildad myndighet,
            Transportstyrelsen, ska pröva de sökandes förutsättningar att
            bedriva trafiken. Uppstår intressekonflikter mellan två operatörer
            som båda vill trafikera en viss linje analyseras trafikeringskonceptens
            samhällsnytta av Banverket, som därefter beslutar om fördelningen.
          </p>
          <p xml:id="i-Pb23iBvWdXbyNb16HFHT7F">
            Denna modell kommer troligen att medföra att persontrafiken på
            järnväg tillförs nya resurser samtidigt som konkurrensen verkar
            för en sund prisbild. Under överskådlig tid begränsar emellertid
            det tillgängliga utrymmet i vissa banavsnitt kapaciteten för den
            genomgående trafiken på stora delar av det interregionala persontrafiknätet.
            Likaså verkar behovet av stora investeringar i fordon och underhållssystem
            hämmande.
          </p>
          <p xml:id="i-CVTRfWAdy26d7vdSnUuxLo">
            Redan idag kan sådant ses i SJ:s och de regionala huvudmännens
            trafik. Resandetillväxten har på några år varit så stor att den
            sprängt alla förväntningar, med överfyllda tåg och fullbokade
            avgångar som följd. Till någon del beror detta på den ensidiga
            anskaffningen av motorvagnståg under det senaste decenniet. Dessa
            har fördelen att kunna vända snabbt utan komplicerad och personalkrävande
            rundgång med lok, vilket leder till högt fordonsutnyttjande och
            tät trafikering, något som t.ex. kan observeras i Öresundstrafiken.
            Nackdelen är att enheterna vid trafiktoppar inte kan förlängas
            genom insättande av en eller flera extra vagnar utan att två eller
            flera tåg i så fall måste kopplas i serie. På grund av fordonens
            höga pris och underhållskostnader önskar dock inte trafikhuvudmän
            och operatörer hålla alltför stora mängder sådana fordon reservställda
            för kortvariga toppar. Ett mera generellt problem är att det tar
            lång tid att få tag i nya fordon vid varaktiga stegringar av trafiken.
          </p>
          <p xml:id="i-MiYwbsUwtKuaMM2xUkkA3A">
            Ur operatörernas synpunkt är ett utnyttjande nära kapacitetsgränsen
            optimalt för lönsamheten. Det står dock i motsats till samhällets
            bild av järnvägen som ett kapacitetsstarkt trafikmedel med näst
            intill outtömliga resurser. En förutsättning för generella insatser
            som ska styra resande från bil till kollektivtrafik är att ett
            högkvalitativt och kapacitetsstarkt alternativ verkligen står
            till förfogande. Den som vill låta bilen stå ska alltid kunna
            gå ned till stationen och stiga på nästa tåg. Med tanke på den
            tid infrastruktursatsningar tar är det därför ur samhällets synpunkt
            särskilt viktigt att de tåglägen som redan finns tas i anspråk
            och utnyttjas till fullo genom tillräckliga tåglängder.
          </p>
          <p xml:id="i-SscSDHavHb2pvsLPGgzLvi">
            Operatörerna kan möta sådana önskemål genom att göra punktinsatser
            med loktåg, reservhålla äldre motorvagnsenheter eller genom att
            vid behov växla upp lok för att svara mot motorvagnstågens trafikrytm.
            För att försäkra sig om dessa kapacitets- och kvalitetsreserver
            anser jag att den framtida tilldelningen av trafikeringsrätter
            för persontrafik på huvudlinjerna bör förenas med vissa villkor
            som baseras på antaganden om trafikutvecklingen under trafikeringsperioden
            och säkrar tillgång till reservkapacitet, framför allt vid oväntade
            resandeökningar mot periodens slut. Enligt min mening skulle ett
            sådant koncessionsliknande förfarande kunna handläggas av den
            nya Transportstyrelsen.
          </p>
          <p xml:id="i-Z9Vfr6uYJhQoYpTzFPYfU">
            Detta bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-ABo8gQoUGSZjZ3e79A3sZK">
              Lars Tysklind (fp)
            </item>
          </list>
        </div>
      </div>
    </body>
  </text>
</TEI>
