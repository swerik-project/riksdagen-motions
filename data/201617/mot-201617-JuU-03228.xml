<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-03228">
  <teiHeader>
    <fileDesc>
      <titleStmt>
        <title>Brott mot äldre</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3228 av Beatrice Ask m.fl. (M)</title>
          <idno type="rdwebb">H4023228</idno>
          <rs type="number">3228</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4023228/text</ref>
          <ref type="dokument_url_html">http://data.riksdagen.se/dokument/H4023228</ref>
          <ref type="dokumentstatus_url_xml">http://data.riksdagen.se/dokumentstatus/H4023228</ref>
          <ref type="docx">http://data.riksdagen.se/fil/8D05F03A-E42A-445A-AAE3-6FEF796DE23D</ref>
          <ref type="pdf">http://data.riksdagen.se/fil/9A9BAB39-6574-495D-8271-5AB43BC17F8A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-2DoVBtekXdY2ysRmE7Ujm9</idno>
            <name>Tina Ghasemi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-bDDLMDyU8d7rcSd8apYVu" type="signed"/>
        <correspContext corresp="i-bDDLMDyU8d7rcSd8apYVu">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-NiuBLX8hzt3w2Uyev12Wbt"/>
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-2DoVBtekXdY2ysRmE7Ujm9"/>
          <note type="signatory" corresp="i-PVeQcRvegJXJJo2H94BNti"/>
        </correspContext>
        <correspAction xml:id="i-5ZpDZmbpzgi7GMaFehq9Qv" type="submitted">
          <date when="2016-10-05"/>
          <time when="15:37:00"/>
        </correspAction>
        <correspAction xml:id="i-SSSkBYGe9k3fVGotGXAWpX" type="reviewed">
          <date when="2016-10-06"/>
          <time when="10:26:10"/>
        </correspAction>
        <correspAction xml:id="i-CbKcbYXXwCKFfAuWgPv5FE" type="referred">
          <date when="2016-10-14"/>
        </correspAction>
        <correspAction xml:id="i-9RUidgVo2cvLi93J3tD69C" type="assigned">
          <date when="2017-06-20"/>
          <time when="10:23:38"/>
        </correspAction>
        <correspContext corresp="i-9RUidgVo2cvLi93J3tD69C">
          <ref type="assignedTo">Justitieutskottet</ref>
        </correspContext>
        <correspAction xml:id="i-DvGbRSoafbp7LaTgCrRei4" type="behandlas_i"/>
        <correspContext corresp="i-DvGbRSoafbp7LaTgCrRei4">
          <ref type="uppgift">2016/17:JuU16</ref>
          <ref type="ref_dok_id">H401JuU16</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU16</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LzTpyHXRkxwaRqVdxxEZj7" type="behandlas_i"/>
        <correspContext corresp="i-LzTpyHXRkxwaRqVdxxEZj7">
          <ref type="uppgift">2016/17:JuU20</ref>
          <ref type="ref_dok_id">H401JuU20</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU20</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UCVZmewbmrQEkYDoTpptxK" type="behandlas_i"/>
        <correspContext corresp="i-UCVZmewbmrQEkYDoTpptxK">
          <ref type="uppgift">2016/17:SoU9</ref>
          <ref type="ref_dok_id">H401SoU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Lv1cjHTKpppQxNojq25RG9" type="behandlas_i"/>
        <correspContext corresp="i-Lv1cjHTKpppQxNojq25RG9">
          <ref type="uppgift">2016/17:JuU1</ref>
          <ref type="ref_dok_id">H401JuU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:3228 av Beatrice Ask m.fl. (M)
          Brott mot äldre
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9ompqtQYbEicftxaJw9fkR">
            Förslag till riksdagsbeslut
          </head>
          <list style="ol">
            <item xml:id="i-AUvkHndrjb8ACh7YZ23TZJ">
              Riksdagen ställer sig bakom det som anförs i motionen om uppdrag
              till Åklagarmyndigheten att följa upp alliansregeringens reform
              avseende straffskärpningsgrunderna i brottsbalken och tillkännager
              detta för regeringen.
            </item>
            <item xml:id="i-Dho9SANZj6JAv2D3KdhAKi">
              Riksdagen ställer sig bakom det som anförs i motionen om uppdrag
              till Polismyndigheten att säkerställa att brott mot äldre förebyggs
              och utreds effektivt i hela landet och tillkännager detta för
              regeringen.
            </item>
            <item xml:id="i-HH2Gt2ooxmLvDniUrQcYH8">
              Riksdagen ställer sig bakom det som anförs i motionen om uppdrag
              till Socialstyrelsen att i dialog med Sveriges Kommuner och Landsting,
              SKL, ta fram en särskild handlingsplan och riktlinjer för stödet
              till äldre brottsoffer och tillkännager detta för regeringen.
            </item>
            <item xml:id="i-7eBXgRc8Q5cpasGRpfGmY5">
              Riksdagen ställer sig bakom det som anförs i motionen om åtgärder
              för bättre statistik vad gäller brott mot äldre och tillkännager
              detta för regeringen.
            </item>
            <item xml:id="i-BgFmU4AvtzS7uYvCLpqCWo">
              Riksdagen ställer sig bakom det som anförs i motionen om insatser
              för att de som arbetar med äldre ska ha god kunskap om hur man
              känner igen tecken på våld för att mer effektivt förebygga våld
              mot äldre och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-VKGz5rYcWd2NP7NP7KfXa" type="h1">
            Motivering
          </head>
          <p xml:id="i-BjVScRwjYXbAZAqpmtXhub">
            I Sverige ska det finnas en trygghet att lita på – oavsett vem
            man är eller var man bor. Sverige är på många sätt ett tryggt
            land. Samtidigt är det många människor som känner att den bilden
            utmanas. Seniorerna är i dag allt aktivare. Många yrkesarbetar
            långt upp i åren, än fler är engagerade i det civila samhället.
            Men högre ålder kan också innebära svårigheter som gör att man
            är mer utsatt för brottslighet. Äldre kan drabbas av brott på
            grund av att de kan ha svårare att värja sig i olika situationer.
            Ofta handlar det om att någon stjäl pengar eller värdesaker genom
            att lura sig in i äldre människors hem på ett bedrägligt sätt.
            Men äldre drabbas också som andra av bedrägerier, it-brott och
            våldsbrott.
          </p>
          <p xml:id="i-3yXRsWip28oubL4QExaAxw">
            Enligt Brottsförebyggande rådet, Brå, är äldre ofta rädda att
            utsättas för brott, trots att brottsstatistik visar att de löper
            en relativt liten risk att drabbas.
          </p>
          <p xml:id="i-132WsUNwKYqgsWjScxY7H7">
            Vi tar äldres oro på allvar och anser att brott mot äldre och
            andra mer utsatta personer är särskilt allvarliga. Det finns kriminella
            individer och ligor som riktar in sig på att begå brott mot just
            äldre. Ofta handlar det om att på olika sätt lura sig till att
            bli insläppt i någons hem i syfte att stjäla kontanter, betal-
            och kreditkort och värdesaker samt olika former av bedrägeribrott,
            eller att överraska eller störa personer vid uttag av kontanter.
            Brott mot äldre personer sker oftast i form av stölder, men även
            bedrägerier förekommer. Ett exempel är att någon ringer och utger
            sig för att vara från en bank eller ett kreditinstitut för att
            få tillgång till kortnummer och koder. Vissa bedragare ringer
            och utger sig för att vara avlägsna släktingar eller bekanta som
            behöver låna pengar. Gemensamt för brott som begås mot äldre är
            utnyttjande av människor som kan ha svårare att värja sig. Det
            är ofta skrupelfritt, kränkande och oacceptabelt.
          </p>
          <p xml:id="i-Jd1otS3tnoHTUvzt1QWm2L">
            Det behöver säkerställas att rättsväsendet ser särskilt allvarligt
            på brott mot äldre och andra som kan ha svårt att värja sig mot
            brott. Åklagarmyndigheten bör ges i uppdrag att följa upp den
            reform som Alliansen genomförde för sex år sedan, som syftade
            till att straffskärpningsgrunderna i brottsbalken skulle få större
            genomslag. Om det behövs ska ytterligare skärpningar föreslås.
            Svårare brott ska straffas strängare än lindrigare brott. Även
            försvårande omständigheter ska naturligtvis beaktas vid bedömningen
            av straffvärdet, såsom att brott begås mot någon som har svårare
            att värja sig. Det är viktigt att rättsväsendet använder den möjligheten
            fullt ut för att samhällets signaler om synen på allvaret i sådan
            brottslighet ska vara tydliga.
          </p>
          <p xml:id="i-24PSufxuKzD5Qxz9NGMFB1">
            Äldre kan vara mer sårbara för bedrägerier som innebär ett aktivt
            vilseledande från gärningsmannens sida. I det brottsförebyggande
            arbetet – beträffande de olika brottskategorierna – är riktad
            information och grannsamverkan betydelsefullt.
          </p>
          <p xml:id="i-NFdjvPPrVyZo7nAwmL6JDz">
            Det är viktigt att polisen tar brott mot utsatta äldre på stort
            allvar. Brott mot äldre är ofta seriebrott där ett snabbt agerande
            från polisens sida förebygger nya brott. Äldre som utsatts för
            brott kan vara rädda eller skämmas för att man varit naiv, vilket
            gör att ett professionellt bemötande och kunskap är viktigt både
            för uppklarning och som stöd för brottsoffret. Vår bedömning är
            att polisen har tagit brott mot äldre på stort allvar och att
            man har haft nytta av särskilda grupper som arbetat nationellt
            med frågorna. Äldre kan dessutom vara en särskilt utsatt grupp
            som kan ha svårt att skydda sig från vissa typer av brott. Till
            exempel kan de vara mer sårbara för bedrägerier som innebär ett
            mer aktivt vilseledande från gärningspersonens sida. Det är därför
            viktigt att polisen har god förmåga att skydda äldre från att
            utsättas för brott. Polismyndigheten bör få i uppdrag att vidta
            åtgärder för att säkerställa att brott mot äldre förebyggs och
            utreds effektivt i hela landet. Arbetet bör redovisas årligen
            till regeringen.
          </p>
          <p xml:id="i-8W4t9YFXUJmY2pck2LwHSH">
            Socialtjänsten har enligt socialtjänstlagen ansvar att verka
            för att den som utsatts för brott och dennes närstående får stöd
            och hjälp. Äldre måste garanteras stöd och hjälp snabbt efter
            att ha utsatts för brott. Många äldre, inte minst de som saknar
            närstående, har svårt att klara allt det praktiska efter ett inbrott
            eller ett bedrägeri. I vilken utsträckning äldre människor får
            stöd i kommunerna är oklart och det finns skäl att skapa en samlad
            bild av situationen. Ett särskilt uppdrag bör ges till Socialstyrelsen
            att i dialog med Sveriges Kommuner och Landsting, SKL, ta fram
            en handlingsplan och riktlinjer för hur stödet till äldre brottsoffer
            bör se ut.
          </p>
          <p xml:id="i-RynJQeSF5NuvTS8sS2bDLj">
            Antalet äldre ökar i Sverige. Det är glädjande. År 2045 beräknar
            SCB att det finns över en miljon personer i Sverige som är 80
            år och äldre. I dag ger kriminalstatistiken inte en fullgod bild
            av brott mot äldre. Nationella trygghetsundersökningen kartlägger
            endast den upplevda tryggheten upp till 79 år. Men medborgare
            som är äldre än 80 år är i dag en aktiv del av befolkningen vars
            trygghet och oro för brott givetvis också måste tas på allvar.
            Sådan kunskap behövs för det brottsförebyggande arbetet, rättsväsendets
            insatser och prioriteringar samt för brottsofferstödet. Det behöver
            därför övervägas om åldersspannet i Nationella trygghetsundersökningen
            ska justeras eller om en särskild nationell trygghetsundersökning
            för äldre behövs för att få en tydligare bild av äldres utsatthet
            för brott och upplevd trygghet.
          </p>
          <p xml:id="i-5UzSFeozBRdCUtantsZ8AF">
            Enligt brottsofferjourerna är våld och övergrepp mot äldre ett
            allvarligt samhällsproblem, mörkertalet är stort och frågan behöver
            uppmärksammas mer.
          </p>
          <p xml:id="i-V2KoLv8FXkNK1mAfj7CX5p">
            Först på senare år har det till exempel börjat uppmärksammas
            att äldre kvinnor utsätts för våld. Samhällets syn på äldre människor
            är förmodligen en bidragande orsak till att problemet länge varit
            osynligt i den offentliga debatten, men denna brottslighet behöver
            uppmärksammas, synliggöras och tas på allvar. I dagens Sverige
            ska alla kunna känna sig trygga.
          </p>
          <p xml:id="i-DosVk4jzY2zH3kT472KcQs">
            I många sammanhang betraktas äldre som en homogen grupp, där
            den utmärkande egenskapen är just åldern. I stället för att ses
            som män och kvinnor blir personerna sin ålder. Detta riskerar
            bland annat att leda till att sexuella övergrepp osynliggörs.
          </p>
          <p xml:id="i-NJCzC48pMtTKDSvGzWcvCY">
            Både äldre män och kvinnor utsätts för våld – i nära relationer,
            av anställda inom vård och omsorg, av grannar i särskilt boende
            och av deltagare i dagverksamhet. Men kvinnorna utsätts inte bara
            för våld för att de är äldre, utan specifikt för att de är kvinnor.
            Våldet mot kvinnorna är i högre grad upprepat och det är nästan
            enbart kvinnor som utsätts för sexuellt våld.
          </p>
          <p xml:id="i-Xhf5k9QqwaUtb7ndFzh1SN">
            Med hög ålder följer ofta ett ökat beroende av omgivningen, såväl
            närstående som personal. Beroendet är en tydlig riskfaktor när
            det handlar om att utsättas för våld. Det för också med sig en
            risk för upprepat våld, och möjligheten att ta sig ur en destruktiv
            relation minskar. Ansträngda vårdrelationer är en annan riskfaktor
            när det gäller våld och övergrepp. Personer med demenssjukdomar
            löper dubbelt så stor risk att utsättas för vanvård av personal
            och anhörigvårdare. Äldre kvinnor kan också – precis som yngre
            kvinnor – leva i en parrelation där våldet funnits under många
            år.
          </p>
          <p xml:id="i-Ah7xTWuurLUWSLyM5SoFZr">
            Våld mot äldre kvinnor berör flera olika aktörer. Socialtjänsten
            har ansvar för att våldsutsatta kvinnor får det stöd och den hjälp
            de behöver. Hälso- och sjukvårdens olika delar är mycket viktiga
            för att både upptäcka och uppmärksamma våldsutsatta kvinnor och
            ge dem vård och behandling. Ideella organisationer, såsom kvinnojourer
            och brottsofferjourer, är många gånger ett värdefullt komplement
            till myndigheterna. Samverkan mellan olika aktörer är av stor
            betydelse.
          </p>
          <p xml:id="i-25v47YozXouvnWScqLRnP7">
            Socialstyrelsen menar på att god kunskap om våld mot äldre ger
            förutsättningar att arbeta mer effektivt med att förebygga och
            upptäcka våld samt stödja våldsutsatta personer som har stöd från
            äldreomsorgen. För att våld mot äldre människor ska kunna upptäckas
            så tidigt som möjligt behöver personer som arbetar med äldre först
            och främst få kunskaper om hur man känner igen tecken på våld.
            Det är därför bra att Socialstyrelsen både lagt fram rapporter
            och har ett utbildningsmaterial i ämnet. Att detta får spridning
            bland personal inom vård- och omsorgsverksamheter är viktigt,
            men det räcker inte. Även brottsbekämpande myndigheter och allmänheten
            behöver göras uppmärksamma på problemen.
          </p>
        </div>
        <div type="motSignatures">
          <list>
            <item xml:id="i-JoqMrj9ELWfZU9iFWC48q4">
              Beatrice Ask (M)
            </item>
            <item xml:id="i-3Aw9BSq5JEVGSixP7paWaW">
              Krister Hammarbergh (M)
            </item>
            <item xml:id="i-RMpAc91JdKawAJsdpWv1R8">
              Anti Avsan (M)
            </item>
            <item xml:id="i-AJVXB5aYXzxutsrxQoQnDm">
              Ellen Juntti (M)
            </item>
            <item xml:id="i-SM7vZieXwqxyBqFT5nLbVj">
              Anders Hansson (M)
            </item>
            <item xml:id="i-9GSty7hrLhWxBSWXME7dkz">
              Pål Jonson (M)
            </item>
            <item xml:id="i-7gUZkiTvdghHox4yTLNvTq">
              Tina Ghasemi (M)
            </item>
            <item xml:id="i-B7tMmw9dbJiX8dfX7ii1rp">
              Mikael Cederbratt (M)
            </item>
          </list>
        </div>
      </div>
    </body>
  </text>
</TEI>
