<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__160/mot_1965__ak__160-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 160 år 1965 13
          </p>
          <p>
            Nr 160
          </p>
          <p>
            Av herr Karlsson i Huddinge m. fl., om ett nytt kreditsystem
            för
          </p>
          <p>
            bostadsbyggande och vissa offentliga investeringar. (Lika lydande
            med motion nr 131 i Första kammaren)
          </p>
          <p>
            Pris- och kostnadsutvecklingen är oroande. Hyror, priser, skatter
            visar en till synes obönhörlig uppåtgående tendens. Kompensationsproblemen
            har blivit ständigt återkommande. Vissa grupper lyckas ofta mer
            än väl ernå kompensation, andra mer eller mindre, medan somliga
            av och till får sin relativa ställning försämrad. Inflationens
            sociala skadeverkningar är uppenbara. De ständiga hyres- stegringarna
            tär hårt på lönetillskotten, drabbar hårdast barnfamiljerna och
            i allmänhet de unga familjerna, som bor i nyare och dyrare lägenheter
            där hyrorna ökar mest. Låglönegruppernas problem är till stor
            del en följd av den ständiga penningvärdeförsämringen. Av penningvärdets
            fall betingade kostnadsökningar för det allmänna, särskilt för
            kommuner och landsting, är en tung belastning. Småspararna får
            inte mycket över när sparkapitalets minskade värde fråndragits.
            Av tillgänglig statistik framgår att priserna stiger mest i fråga
            om livs- medel, hyror och vissa tjänster, däribland resor. Medan
            svenska jordbruks- produkter på tre år ökat med 22 2, andra livsmedel
            med 13 Z och resor med 15 2, har hyrorna, främst genom slopande
            av statliga räntesubventio- ner, höjts kraftigt två år i följd.
            En närmare undersökning av orsakerna till prishöjningarna visar
            att dessa varierar rätt avsevärt mellan olika varu- områden och
            tjänster, varav naturligen följer att eventuella åtgärder för
            att motverka pris- och kostnadsutvecklingen måste bli rätt olika.
            I det följande avses att ta upp frågan om räntekostnaderna för
            offentliga investeringar och investeringar i bostäder, som spelar
            en väsentlig roll för skatter och hyror och därmed för de breda
            lagrens levnadskostnader.
          </p>
          <p>
            Den statliga räntepolitiken Då lågräntepolitiken övergavs för
            mer än ett årtionde sedan utlovades att den högre räntenivån inte
            skulle få slå igenom i bostadskostnaderna. Un- der senare år har
            denna ståndpunkt efter hand övergivits. Sålunda är nu de statliga
            räntetilläggen avskaffade för alla hus byggda före 1957. För hus
            byggda 1957—1959 har avvecklingen börjat. Räntetilläggen avses
            nu bara som tillfällig insats i nyproduktionen. Som förut nämnts
            har denna avveckling av det statliga räntestödet starkt medverkat
            till den stora hyres-
          </p>
          <pb facs="riksdagen-motions-pdf/data/1965/mot_1965__ak__160/mot_1965__ak__160-002.pdf"/>
          <p>
            14 Motioner i Andra kammaren, nr 160 år 1965
          </p>
          <p>
            stegringen de två senaste åren. Denna har givetvis också påverkats
            av upp- gången i marknadsräntan. Högräntan har sålunda tillåtits
            slå igenom i bostadskostnaderna och bli- vit en väsentlig orsak
            till hyresstegringarna även om ökningen i material- kostnaderna
            också haft en stor betydelse. Löneutvecklingen har som bekant
            spelat en långt mindre roll. Om en lägenhet kostar 700 kr. per
            kvm att bygga blir räntekostnaden per kvm 21 kr. vid 3 Z ränta,
            28 kr. vid 4 Z, 35 kr. vid 5 Z och 42 kr. vid 6 2 0. s. v. Det
            är uppenbart att man inte med framgång kan angripa pris- och kostnadsutvecklingen
            i fråga om bostäder och med bostadsbyggandet sammanhängande följdinvesteringar
            i vatten och avlopp, gator, vägar, sko- lor och sociala serviceinrättningar
            utan att uppta till prövning hela ränte- politiken.
          </p>
          <p>
            Är högränta ofrånkomlig under högkonjunktur?
          </p>
          <p>
            Under högkonjunktur är efterfrågeöverskott på kapital en i och
            för sig naturlig företeelse. I ett samhälle med privat näringsliv
            kan det åtminstone ur vissa synpunkter vara rimligt, att tillgängligt
            lånekapital fördelas utifrån vars och ens förmåga att betala.
            Detta skulle tala för att högkonjunkturen som ofrånkomlig följeslagare
            måste ha dyrare pengar, högränta. Ur samma synpunkt skulle också
            efterfrågeöverskott i allmänhet betyda att inflationen blir en
            nödvändig följd av högkonjunkturen. Det är också vad som görs
            gällande särskilt vid försvaret av den statliga finanspolitiken.
            Å andra sidan framväxer efter hand en ökad insikt om att samhället
            inte bara kan nöja sig med att registrera följderna av »de ekono-
            miska krafternas fria spel» och vidtaga av situationen betingade
            åtgärder för att dämpa verkningarna för den ena eller andra gruppen
            medborgare. Kraven på åtgärder mot inflationen växer i styrka
            och tycks på sistone ha börjat påverka alla partier. Vid diskussionen
            av frågan om möjligheterna för en annan räntepolitik bör uppmärksammas
            de stora samhälleliga förändringar som ägt rum under senare årtionden.
            Det finns nu en betydande samhällelig sektor, vars efter- frågan
            på lånekapital är statligt reglerad eller lätt kan underställas
            sådan kontroll. Detta gäller de statliga investeringarna, civila
            som militära, lik- som en stor del av kommunernas investeringar,
            såsom i fråga om skolbyg- gen, vatten och avlopp eller andra objekt
            där statsbidrag utgår. Till denna sektor hör i verkligheten också
            bostadsbyggandet, då dettas omfattning egentligen, med undantag
            för en liten del icke statsbelånade hus, bestäms av de statliga
            låneramarna. Vad denna ständigt växande sektor beträffar ligger
            det sålunda i samhällets hand att reglera efterfrågan på lånekapital
            utifrån vad som faktiskt finns att tillgå. Motivet för det nuvarande
            syste- met för kreditransonering — efter vars och ens räntebetalningsförmåga
            — behöver inte gälla för den offentliga sektorns del.
          </p>
          <pb facs="riksdagen-motions-pdf/data/1965/mot_1965__ak__160/mot_1965__ak__160-003.pdf"/>
          <p>
            Motioner i Andra kammaren, nr 160 år 1965 15
          </p>
          <p>
            En annan fråga är om man kan ha mer än en kreditransoneringsprincip
            samtidigt. Vi anser att utvecklingen alltmera motiverar, att denna
            fråga allvarligt överväges även om konsekvensen måste bli två
            räntenivåer — en fri och en bunden.
          </p>
          <p>
            Omprövning av den statliga kreditpolitiken
          </p>
          <p>
            Vi anser nuvarande kreditpolitik högst otillfredsställande. Pengar
            som lånas för investeringar i industrier och annat näringsliv
            ger utdelning och ofta betydande värdeökningar därutöver. Investeringar
            av detta slag blir med andra ord räntabla, även med mycket hög
            ränta. Pengar som lånas till skolor, sjukhus, vatten och avlopp
            etc. ger över huvud taget ingen utdelning och måste för övrigt
            såväl förräntas som amorteras med skattemedel. är det rimligt
            med samma räntenivå i bägge fallen? Vad hyrorna beträffar bestäms
            dessa alltmera av självkostnadsprincipen till följd av de kommunala
            och kooperativa bostadsföretagens dominerande roll inom nyproduktionen
            och växande andel av det totala bostadsbeståndet. Vad den betydande
            sektor anbelangar, som utgöres av småhusbyggandet, rör det sig
            mest om vanliga löntagare som betalar sin hyra till kreditinstitut.
            Med hänsyn till den offentliga sektorns betingelser och karaktär
            finns sålunda ingen anledning varför den skall lida under den
            höga räntenivån. Vi föreställer oss också att kommunerna mer än
            väl skulle kunna finna sig i en viss skärpning av investeringskontrollen,
            om man i gengäld finge låna vad som faktiskt statliga myndigheter
            beslutar samt till en låg och fast ränta. En särskild räntenivå
            för detta slag av investeringar förutsätter givetvis en särskild
            statlig kreditinrättning, som möjligen kan byggas in 1 riks- banken
            eller Kreditbanken eller eventuellt bli ett särskilt statligt
            kredit- institut där de offentliga investeringslånen av här nämnt
            slag i sin helhet kunde placeras. Det säger sig självt att om
            utlåning sker till en annan och lägre ränta än den marknadsmässiga,
            så måste inlåning ske till allmänt förekommande räntesatser. Inte
            ens då det gäller ATP-fonderna kan man av fondstyrelserna begära
            andra än vanligt förekommande räntor även om ändamålet i detta
            fall i hög grad skulle sammanfalla med intressena hos den stora
            massan av försäkrade. Givetvis anmäler sig därför invändningen,
            om det kan vara någon större mening med att subventionera ned
            kostnaderna för offentliga investeringar, som bekostas med hyror
            eller skatter, då skatterna i alla fall betalas av i huvudsak
            de breda lagren. Det är givet att en låg och fast ränta inte är
            enda vägen till lägre hyror. Ett annat medel är rationalisering
            av byggnadsindustrien och priskontroll på byggnadsmaterial. Hyresstopp
            och lägre hyror skulle emellertid vara en väsentlig faktor för
            att hejda utvecklingen av priser och levnadskost-
          </p>
          <pb facs="riksdagen-motions-pdf/data/1965/mot_1965__ak__160/mot_1965__ak__160-004.pdf"/>
          <p>
            16 Motioner i Andra kammaren, nr 160 år 1965
          </p>
          <p>
            nader och bli av väsentlig betydelse särskilt för låglönegrupper
            och barn- familjer, för vilka prisstegringar och ökande indirekta
            skatter är särski)' kännbara. Å andra sidan kan staten genom nya
            inkomstkällor kompensera den utgiftsstegring, som ett omfattande
            räntestöd åt icke vinstgivande investe- ringar av det slag som
            här nämnts skulle innebära. Det framstår som allt- mer rimligt
            att höja beskattningen av större förmögenheter, vilket vi i annat
            sammanhang också föreslår. Beskattningen av aktievinster är föremål
            för utredning och yrkas från allt flera håll. ännu allmännare
            är kravet om skärpt beskattning av vinsterna från oförtjänt markvärdestegring.
            En kreditpolitik av detta slag skulle sålunda kunna bli både en
            betydande åtgärd mot inflationen och ett led i en inkomstutjämning,
            som ofta talas om men som faktiskt inte äger rum. Vad inflationen
            beträffar är det klart att bekämpandet av denna också måste innebära
            andra åtgärder på olika områden (pris- och kostnadskontroll, en
            bättre jordbrukspolitik o. s. v.), vilket vi emellertid inte skall
            gå in på i detta sammanhang. Inte minst för bostadsbyggandets
            del skulle ett nytt kreditsystem inne- bära påtagliga administrativa
            fördelar. För närvarande är bostadslånen uppdelade i bottenlån,
            sekundärlån, statliga lån och ibland även andra kre- diter, ofta
            placerade i olika kreditinrättningar och till olika räntesatser.
            Ett annat system för byggnadskreditiv med dess höga räntor borde
            kunna Övervägas. Det kreditinstitut, som här förordats, borde
            lämpligen handha förvalt- ningen av de lånefonder för dels markförvärv
            och dels tomträttslån som föreslagits bli inrättade. Vi anser
            att kapital från dessa fonder också borde utlånas till kommunerna
            mot en låg och fast ränta. Med hänsyn till vad som ovan anförts
            hemställer vi, att riksdagen i skrivelse till Kungl. Maj:t ville
            hemställa om att utreda förutsättningarna och formerna för ett
            annat kreditsystem med låg och fast ränta för bostadsbyggande
            och offentliga investeringar av icke vinstgivande karaktär enligt
            vad som i denna motion anförts och för riksdagen förelägga de
            förslag som en dylik utredning kan föranleda. Stockholm i januari
            1965
          </p>
          <p>
            Erik Karlsson C. H. Hermansson Gustav Lorentzon Helmer Holmberg
          </p>
          <p>
            Henning Nilsson Axel Jansson Gunvor Ryding
          </p>
          <p>
            ESSELTE AB, STHLM 65 514537
          </p>
        </div>
      </div>
    </body>
  </text>
</TEI>
