<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0510/mot_200001_MJ_0510-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            18
          </p>
          <p>
            2000/01 mnr: MJ510 pnr: kd539
          </p>
          <p>
            Motion till riksdagen 2000/01:MJ510
          </p>
          <p>
            av Holger Gustafsson och Tuve Skånberg (kd)
          </p>
          <p>
            Djuretik m.m.
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av att Sverige inom EU verkar för en
            förbudslagstiftning mot djurtestning av kosmetika och hygienprodukter.
            2. Riksdagen tillkännager för regeringen som sin mening vad i
            motionen anförs om behovet av att den svenska regeringen arbetar
            för att EU skall kartlägga och dokumentera huruvida djurskyddet
            åsidosätts vid transporter av levande djur mellan EU:s olika medlemsländer.
            3. Riksdagen tillkännager för regeringen att den i en skrivelse
            bör redogöra för vilka åtgärder den har vidtagit inom EU och i
            andra internationella forum för att främja bättre djurhållning
            och djurskydd.
          </p>
          <p>
            Motivering
          </p>
          <p>
            Att Sverige är medlem i EU medför att vi nu har möjlighet att
            på olika sätt agera för en förbättrad etik för kosmetikatester
            på djur. Inom EU:s medlemsländer används ca 40.000-50.000 djur
            i tester för kosmetiska produkter eller råvaror. Detta trots att
            EU i ett direktiv 1993 har förbjudit försäljning från och med
            denl januari 1998 av kosmetika och hygienprodukter som testats
            på djur. Förbudet träder i kraft under förutsättning att det finns
            internationellt accepterade alternativa testmetoder. Det finns
            idag alternativa metoder för att testa medicinska och kemiska
            preparat som kan och bör ersätta testerna på levande djur. Användningen
            av tester på djur har också minskat på grund av kraftfulla opinionsyttringar
            och konsumentpåtryckningar till förmån för produkter som testats
            med alternativa metoder.
          </p>
          <p>
            I Sverige förekommer inga tester med djur. Sverige bör nu vara
            ett föregångsland genom att på etiska grunder kräva ett förbud
            mot tester. Riksdagen har vid flera tillfällen uppmanat regeringen
            att komma med ett lagförslag om att förbjuda dessa tester på djur.
            Det är viktigt att markera
          </p>
          <pb facs="riksdagen-motions-pdf/data/200001/mot_200001_MJ_0510/mot_200001_MJ_0510-0002.pdf"/>
          <p>
            2000/01:MJ510
          </p>
          <p>
            19
          </p>
          <p>
            Sveriges hållning att djurtester för denna typ av produkter inte
            står i överensstämmelse med god etik. Sverige skall vara en föregångare
            på EU:s gemensamma marknad i detta avseende.
          </p>
          <p>
            Transporter av levande djur
          </p>
          <p>
            Icke acceptabla transporter av levande djur, inte minst mellan
            EU-länder men även till och från tredje land är den djurskyddsfråga
            som rönt störst uppmärksamhet under senare år. Sverige har som
            ny medlem i EU aktivt drivit kravet på förbättrade djurtransporter,
            av etiska skäl. Det finns också rent ekonomiska motiv att ställa
            lika höga krav på övriga medlemsländer inom EU som vi gör på Sverige.
            Man skall inte kunna konkurrera med djurmisshandel som ekonomisk
            fördel. Lönsamheten i exempelvis grisuppfödningen i Sverige har
            varit mycket dålig, och sådana förhållanden leder lätt till överträdelser.
            Detta har lett till att svenska grisar exporterats levande från
            Skåne och Blekinge för att slaktas i Tyskland. För att Sverige
            skall upprätthålla en trovärdighet i fråga om högt ställda krav
            på djurskydd i dessa sammanhang, bör åtgärder vidtagas för att
            bättre kunna kontrollera transporterna av levande djur. Ett samarbetsprojekt
            med andra EU-länder bör inledas för att följa transporter som
            går mellan olika EU-länder, för att dokumentera att hanteringen
            av djuren sker på ett etiskt tillfredsställande sätt.
          </p>
          <p>
            Stockholm den 26 september 2000 Holger Gustafsson (kd) Tuve Skånberg
            (kd)
          </p>
        </div>
      </div>
    </body>
  </text>
</TEI>
