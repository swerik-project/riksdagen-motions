<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00246">
  <teiHeader>
    <fileDesc>
      <titleStmt>
        <title>Arameiskt/syrianskt institut i Stockholm</title>
        <author corresp="i-PBSxPmi2qJkmc16jpZDA6Y">av Robert Halef (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arameiskt/syrianskt institut i Stockholm</title>
          <idno type="rdwebb">H002Kr246</idno>
          <rs type="number">Kr246</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr246/text</ref>
          <ref type="dokument_url_html">http://data.riksdagen.se/dokument/H002Kr246</ref>
          <ref type="dokumentstatus_url_xml">http://data.riksdagen.se/dokumentstatus/H002Kr246</ref>
          <ref type="doc">http://data.riksdagen.se/fil/F9E48410-67F7-4FB2-BD33-424E2955C811</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SRT8VzUCJ3HX1cMYckSKiN" type="signed"/>
        <correspContext corresp="i-SRT8VzUCJ3HX1cMYckSKiN">
          <note type="signatory" corresp="i-PBSxPmi2qJkmc16jpZDA6Y"/>
        </correspContext>
        <correspAction xml:id="i-24ewpygWDGSxsjW8jtAd5y" type="numbering">
          <date when="2012-10-05"/>
        </correspAction>
        <correspAction xml:id="i-UkWrZdk5gqDyXqAAhVrdvM" type="submission">
          <date when="2012-10-02"/>
        </correspAction>
        <correspAction xml:id="i-7o9TC76tfLDKrYcNPe9atS" type="transfer">
          <date when="2012-10-02"/>
        </correspAction>
        <correspAction xml:id="i-7kocsenSdQhXmhjRnahseP" type="assigned"/>
        <correspContext corresp="i-7kocsenSdQhXmhjRnahseP">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DmckgDGuvRh1ATM24RaeHX">
            Förslag till riksdagsbeslut
          </head>
          <p xml:id="i-R8dZNw4ZDxeAEPdcXq64Ky">
            Riksdagen tillkännager för regeringen som sin mening vad som
            anförs i motionen om att regeringen bör undersöka möjligheten
            att inrätta ett arameiskt/syrianskt institut i Stockholm.
          </p>
        </div>
        <div type="motContent">
          <head xml:id="i-Lyb4oGSzPxCqWDNLHebP4m" type="h1">
            Motivering
          </head>
          <p xml:id="i-4fDswF9FGE7KKUjFJSwVGs">
            Araméer/syrianer är ett folk som sedan 3 000 år, utan avbrott,
            levt på sina traditionella bosättningsområden i Mellanöstern.
            Det arameiska/syrianska språket är ett av världens äldsta språk,
            och var vid slutet av 700-talet f.Kr. ett internationellt språk
            som nyttjades flitigt inom diplomati, förvaltning och handel.
            Jesus talade arameiska/syrianska, som också var Palestinas språk.
            Språket var ett av de mest vida talade i Mellanöstern fram till
            omkring 600 e.Kr., då det förlorade sin särställning i regionen
            till följd av arabiskans snabba utbredning.
          </p>
          <p xml:id="i-3ySDqRtqMsqnc1zWgbTUnK">
            Med tiden har olika arameiska/syrianska dialekter kommit att
            utvecklas, däribland västsyrianska och östsyrianska som fortfarande
            talas av syrianer, kaldéer och assyrier. Arameiskan har idag blivit
            mer eller mindre synonymt med det syrianska språket. Det nyttjas
            som kyrko- och undervisningsspråk i merparten av Mellanösterns
            kristna kloster och kyrkofraktioner, såsom de syrisk-ortodoxa,
            nestorianska, kaldeiska, syrisk-katolska, syrisk-protestan-tiska
            och maronitiska kyrkorna.
          </p>
          <p xml:id="i-Nf9iVqW8FDxx1b379Kfg2N">
            Många arameisk- och syriansktalande kristna minoriteter från
            Mellanöstern lever idag i diasporan som en följd av religiös och
            etnisk förföljelse. Idag finns omkring 50 000 arameisk- och syriansktalande
            invånare även i Sverige. Här, liksom i flera andra europeiska
            länder, erbjuds i mindre omfattning hemspråksundervisning i arameiska/syrianska.
            Dessutom finns det forskning och utbildning i arameiska/syrianska
            vid Uppsala universitet samt vid en rad högre lärosäten i länder
            såsom Tyskland, Storbritannien och Nederländerna.
          </p>
          <p xml:id="i-CFJ8w5M5k3j1ySufounfYh">
            Idag riskerar det mer än 3 000-åriga arameiska/syrianska språket
            att helt dö ut om inte krafttag tas för att bevara det. Sverige,
            med sin stora, syrianska minoritetsbefolkning om 100 000 personer
            (varav 50 000 talar arameiska/syrianska) och sin högklassiga humanioraforskning,
            har synnerligen goda förutsättningar att verka för att det arameiska/syrianska
            språket fortlever och växer. För att säkerställa språkets överlevnad
            i Sverige och globalt bör regeringen därför undersöka möjligheterna
            att inrätta ett särskilt, arameiskt/syrianskt institut för främjande
            av det arameiska/syrianska språket. Ett institut som på ett strategiskt
            och vetenskapligt vis utrustas för att arbeta fram en nationell,
            paneuropeisk och internationell handlingsplan till förmån för
            arameiskans/syrianskans fort- och överlevnad.
          </p>
          <p xml:id="i-8ZsxtDBYJmAs3jdFkGyQkH">
            Ett sådant arameiskt/syrianskt institut bör vara beläget i Stockholm,
            då majoriteten av Sveriges syrianer är bosatta i staden och dess
            närområde. Det bör vara knutet till ett av universiteten i Stockholmsregionen
            och erbjuda undervisning i olika arameiska/syrianska dialekter
            till intresserade och modersmålslärare samt ges möjlighet att
            framställa undervisningslitteratur och en läroplan för undervisning
            i språket. I syfte att modernisera och utveckla språket bör ett
            forskningscentrum som genom forskning och utåtriktade kunskapsseminarier
            fördjupar sig i arameiskans/syrianskans rötter, struktur och potentiella
            förbättringsområden inrättas i direkt anslutning till undervisningsenheten.
          </p>
          <p xml:id="i-ReNiEDNQHDAcPSG88YpSUX">
            Mot denna bakgrund bör regeringen undersöka möjligheten att inrätta
            ett arameiskt/syrianskt institut i Stockholm.
          </p>
          <p xml:id="i-RjZwvKRcBNgREwEeP9DGMX">
            Detta bör ges regeringen tillkänna.
          </p>
        </div>
        <div type="motSignatures">
          <list>
            <item xml:id="i-XRvtvagbjqmtDPYcUcAfgj">
              Robert Halef (KD)
            </item>
          </list>
        </div>
      </div>
    </body>
  </text>
</TEI>
