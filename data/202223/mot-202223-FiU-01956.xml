<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-FiU-01956">
  <teiHeader>
    <fileDesc>
      <titleStmt>
        <title>Reformering av det kommunala utjämningssystemet</title>
        <author corresp="i-NDXytJ2sEVrtLhDNxEoc8A">av Ida Drougge m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:1956 av Ida Drougge m.fl. (M)</title>
          <idno type="rdwebb">HA021956</idno>
          <rs type="number">1956</rs>
          <orgName type="comitteeAbbreviation">FiU</orgName>
          <ref type="dokument_url_text">https://data.riksdagen.se/dokument/HA021956/text</ref>
          <ref type="dokument_url_html">https://data.riksdagen.se/dokument/HA021956</ref>
          <ref type="dokumentstatus_url_xml">https://data.riksdagen.se/dokumentstatus/HA021956</ref>
          <ref type="pdf">https://data.riksdagen.se/fil/B346F794-6B61-44D7-A80D-5A02CACAF316</ref>
          <ref type="docx">https://data.riksdagen.se/fil/D6C8ED33-ABC5-4981-B647-5DA002DDA117</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ss5eCCiVtUjuS9PnEw3PRH</idno>
            <name>Josefin Malmqvist</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Gn5RLwRVePngC2Ti3ijbcs</idno>
            <name>Johanna Hornberger</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BsmAVtGmxiVJK5BgFw3G8n" type="signed"/>
        <correspContext corresp="i-BsmAVtGmxiVJK5BgFw3G8n">
          <note type="signatory" corresp="i-NDXytJ2sEVrtLhDNxEoc8A"/>
          <note type="signatory" corresp="i-Ss5eCCiVtUjuS9PnEw3PRH"/>
          <note type="signatory" corresp="i-Gn5RLwRVePngC2Ti3ijbcs"/>
        </correspContext>
        <correspAction type="submitted" xml:id="i-Na1dqKoh9m52bE2STYYrs">
          <date when="2022-11-23"/>
          <time when="12:20:26"/>
        </correspAction>
        <correspAction type="reviewed" xml:id="i-VVqjNBJRerBAv6SeyAKyTM">
          <date when="2022-11-23"/>
          <time when="15:22:15"/>
        </correspAction>
        <correspAction type="referred" xml:id="i-93kRuJ2vEr7upaBrqemkGa">
          <date when="2022-12-01"/>
        </correspAction>
        <correspAction type="assigned" xml:id="i-NjBCFrMw1LBaKsujvCjhmV">
          <date when="2023-10-02"/>
          <time when="12:47:46"/>
        </correspAction>
        <correspContext corresp="i-NjBCFrMw1LBaKsujvCjhmV">
          <ref type="assignedTo">Finansutskottet</ref>
        </correspContext>
        <correspAction type="behandlas_i" xml:id="i-A2S3q2hcZGsx5qfYy6gMgk"/>
        <correspContext corresp="i-A2S3q2hcZGsx5qfYy6gMgk">
          <ref type="uppgift">2022/23:FiU26</ref>
          <ref type="ref_dok_id">HA01FiU26</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:1956 av Ida Drougge m.fl. (M) Reformering av det kommunala utjämningssystemet</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-B9TVgGnemdyPLtLQD5Vvvy">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-2jMwpo3GHhgjqfpLSA9z1F">
              Riksdagen ställer sig bakom det som anförs i motionen om att
              överväga en ny översyn av skatteutjämningssystemet i syfte att
              utjämna kommuners förutsättningar och inte utfall och tillkännager
              detta för regeringen.
            </item>
            <item sortKey="Yrkande 2" xml:id="i-FX3YemUb8TPgSPYxM4nfvu">
              Riksdagen ställer sig bakom det som anförs i motionen om att
              den nya översynen bör syfta till att inte ställa kommuner och
              regioner mot varandra utan i stället låta staten fullt ut kompensera
              de kommuner som behöver kompenseras för olika förutsättningar
              och tillkännager detta för regeringen.
            </item>
            <item sortKey="Yrkande 3" xml:id="i-B6q4zWULZWziSZvnFSPAiP">
              Riksdagen ställer sig bakom det som anförs i motionen om att
              se över och eventuellt möjliggöra för staten att dra in utjämningsbidrag
              till kommuner som inte själva tar ansvar för sin ekonomi, och
              detta tillkännager riksdagen för regeringen.
            </item>
            <item sortKey="Yrkande 4" xml:id="i-15SV2UxxoE9jqcFEeHnT18">
              Riksdagen ställer sig bakom det som anförs i motionen om att
              överväga en ny översyn av skatteutjämningssystemet som uppmuntrar
              kommuner att föra en politik som leder till fler jobb och lägre
              bidragsberoende samt om att ökad tillväxt inte ska straffas av
              det kommunala utjämningssystemet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-LShDDLBQyUEMF6BpRsWQ55">
            Motivering
          </head>
          <p xml:id="i-K3a6bmeC4fXx4aGb4xtEiY">
            Avsikten med det kommunala utjämningssystemet är att jämna ut
            skillnaderna gällande skattekraften mellan Sveriges kommuner och
            regioner så att det över hela landet kan skapas likvärdiga ekonomiska
            förutsättningar, vilket ska leda till att alla regioner kan tillhandahålla
            en jämlik service till sina medborgare. Tanken med skatteutjämnings­systemet
            är att korrigera förutsättningar som kommuner varken kan eller
            bör ändra på. Ta till exempel en kommun som har så bra LSS-vård
            att många med detta behov flyttar till just den kommunen. Det
            bör inte bli en ekonomisk nackdel för kommunen. Samma sak om det
            plötsligt föds många fler barn i en kommun, eller om det är många
            fler äldre som lever längre i en annan. Faktorer vi inte vill
            att kommuner ska försöka påverka ska heller inte få för stora
            negativa ekonomiska konsekvenser. Landets geografi skapar också
            olika förutsättningar för att erbjuda kommunal service. Det är
            därför rimligt att staten säkerställer att hela landet kan leva.
            Helst bör detta ske genom ett bra utformat skattesystem som ger
            möjlighet för alla delar av Sverige att leva och utvecklas av
            de värden som skapas på respektive ort. Även ett frikommunförsök
            i syfte att identifiera lagar och riktlinjer som inte behövs,
            eller som på grund av olika förutsättningar och problem inte behöver
            vara samma för alla kommuner.
          </p>
          <p xml:id="i-KUvHYNkVb5qd1GkQAZ233K">
            Idag ser vi dock att det är de 14 kommuner som har högst skattekraft
            som betalar in i systemet, samtidigt som de resterande 276 kommunerna
            får ett bidrag. Den kommun som betalar absolut mest i utjämningsbidrag
            är Danderyd. Här betalar invånarna i snitt 17 208 kronor per år.
            Den sammanlagda siffran når upp till 600 000 000 kronor. Detta
            är ca ¼ av de totala skatteintäkterna som kommunen tar in varje
            år och motsvarar i runda slängar socialnämndens budget. Dessa
            pengar hamnar i slutändan hos ofta socialdemo­kratiskt styrda
            kommuner som Malmö och Göteborg (socialdemokratiskt fram till
            2018), som inte har förmått att få sin budget att gå ihop utan
            externa resurstillskott. Samman­lagt fick dessa kommuner 7,3 miljarder
            i skatteutjämning.
          </p>
          <p xml:id="i-CsbkWfLMBjAWJMfYmcfetR">
            Sanningen är även den att Danderyd i snitt har 3 700 kronor mindre
            i skatteintäkt per invånare efter utjämningsbidrag än just exempelvis
            Malmö. Även kommuner som Täby, Lidingö, Solna och Nacka betalar
            in i systemet. Den ekonomiska belastningen på dessa kommuner är
            enorm. Denna snedfördelning skadar tilliten till systemet och
            tanken om en sammanhållen och likvärdig välfärd i hela landet.
            Systemet behöver reformeras för att bättre kontrollera skattebetalarnas
            pengar, upprätthålla ordning och reda – och för att återupprätta
            tillit till systemet.
          </p>
          <p xml:id="i-Gu8rJW1nTZrpjUeZknhFiW">
            Till dess att alla kommuner tillåts och fullt ut kan stå på egna
            ben behöver dock skatteutjämningssystemet bli rättvist och reformeras
            i syfte att fungera så som det är tänkt. Exempelvis utjämnas idag
            faktorer som kommuner både kan och borde styra. Arbetslöshet är
            kanske det mest allvarliga exemplet. År efter år kan kommuner
            ha en kontraproduktiv social- och arbetsmarknadspolitik som förpassar
            människor till bidrag och utanförskap istället för till jobb och
            egen försörjning.
          </p>
          <p xml:id="i-SA83m8RXmoEnmzTEiTtshb">
            Den senaste reformeringen av utjämningssystemet ändrade inte
            detta. Tvärtom undergräver dagens utjämningssystem kommunernas
            drivkrafter att ta ansvar för allt från byggande till ekonomin
            i stort. Genom att kompensera för dåligt beteende och straffa
            ansvarstagande kommuner skapas dåliga incitament för långsiktigt
            ansvars­tagande vad gäller ekonomistyrning och kvalitet på verksamheter.
            Genom att förändra utjämningssystemet kan vi minska slöseri med
            skattepengar och skapa incitament för kommuner att ta ansvar i
            alla led. Samma incitament skulle mest troligt också förbättra
            både företagsklimat och utbildningssystem.
          </p>
          <p xml:id="i-ED1wAVv7ku3NRHnwAj6eC6">
            I rapporten Kommunalråd utan ansvar visar rapportförfattarna
            från Timbro att utjämningssystemet har en marginaleffekt på hela
            95 procent, vilket ibland till och med kan straffa kommuner som
            arbetat för att förbättra tillväxten. Utöver detta belönas kommuner
            som gör fel samtidigt som andra såsom exempelvis Österåker och
            Sundbyberg har en marginaleffekt på över 100 procent, vilket gör
            att kommunen förlorar ekonomiskt om de får en person att arbeta
            istället för att leva på bidrag. Dessa tillväxt­hämmande effekter
            av utjämningssystemet är direkt skadliga för hela landet. Det
            borde varit en självklarhet, att som första åtgärd vid en översyn
            av systemet åtgärda dessa destruktiva inslag, men istället gick
            man i den senaste reformeringen i motsatt riktning. Vi måste komma
            ihåg, att när tillväxten hämmas, drabbar det inte enbart storstäder
            och tillväxtkommuner utan hela Sverige. Som exempel står Stockholmsregionen
            idag för 25 % av Sveriges befolkning men för 50 % av skatteintäkterna.
          </p>
          <p xml:id="i-SjjMGcVnu2rLGVBTEdpCyY">
            Bara de bostäder som planeras byggas i Stockholm inom ramen för
            Sverigeförhand­lingen kommer i moms ge staten 6 000 kronor per
            kvadratmeter nyproducerad bostad. Det innebär att statens momsintäkter
            från Stockholms län kommer överstiga 100 miljarder kronor de kommande
            åren. Att dagens skatteutjämningssystem så kraftigt missgynnar
            täthet, genom att blunda för de kostnader som uppstår på grund
            av tillväxt och ökande befolkning, är därför dessutom kontraproduktivt.
          </p>
          <p xml:id="i-XaJBZPEmbGU3mxfGayJxWU">
            Det kommunala utjämningssystemet behöver istället reformeras
            på nytt så att enbart förutsättningar utjämnas, utan att ta bort
            incitament att öka sina intäkter. En första åtgärd vore att inte
            omfördela mellan kommuner. Istället bör staten kompensera de kommuner
            som idag får pengar i systemet. Då ställer vi inte kommuner emot
            varandra och låter bli att straffa de kommuner som växer, tar
            ansvar och har hög andel av befolkningen i arbete.
          </p>
          <p xml:id="i-41tbacjhJPvENxnnFybQqB">
            Redan idag skjuter staten till och står för majoriteten av pengarna
            i systemet, så det vore en förhållandevis enkel reform att genomföra.
            Givet att det också är staten som tar in en stor del av alla Sveriges
            skatter såsom arbetsgivaravgift, mervärdesskatt, bolags­skatt,
            punktskatter och statlig inkomstskatt är det också logiskt att
            det är staten som står för den utjämning som behövs till följd
            av de skattesystem man skapat.
          </p>
          <p xml:id="i-LEiNBffJpMKQF5SNQDbGWo">
            Vidare behöver möjligheten att dra in hela eller delar av utjämningsbidraget
            till de kommuner som inte tar ansvar för sin ekonomi övervägas.
            Malmö och Göteborgs stad är utjämningssystemets största bidragsmottagare
            och får hela 5,9 respektive 3,6 miljarder kronor i bidrag. Detta
            samtidigt som man inte ser över och effektiviserar sina system
            utan tvärtom, i exempelvis Malmö ökar framtida driftskostnader
            genom att man bygger inte bara en ny simhall utan två. Den senaste
            revideringen av skatteutjämningen som trädde i kraft och införts
            successivt från och med 2020 ändrade inte heller på detta, utan
            Malmö får i dagens nya system fortfarande mer i utjämningsbidrag
            än vad Sveriges 52 minst befolkade kommuner får tillsammans.
          </p>
          <p xml:id="i-SRNVt5ZtZbDgEeJdaiJeU1">
            Redan innan utjämningssystemet är reformerat på nytt skulle möjlighet
            till och krav på kommunerna att tillämpa motprestation för socialbidragstagare
            och uppföljning av felaktiga utbetalningar behöva införas, för
            att skynda på kommuners arbete med budget­kontroll.
          </p>
          <p xml:id="i-BVgSNthrnsjcTMuVTxLi9S">
            Det kommunala utjämningssystemet bör sammanfattningsvis reformeras
            i syfte att inte utjämna faktorer som kommun och region kan och
            bör påverka, såsom arbetslöshet, inte ställa kommuner mot varandra,
            utan istället låta staten fullt ut stå för utjämningen till de
            kommuner som bör kompenseras, samt möjliggöra för staten att dra
            in hela eller delar av utjämningsbidraget till kommuner som inte
            tar ansvar för sin ekonomi.
          </p>
        </div>
        <div type="motSignatures">
          <list>
            <item xml:id="i-Jy6EQabsWZq1BbdAYAXF6k" who="i-NDXytJ2sEVrtLhDNxEoc8A">
              Ida Drougge (M)
            </item>
            <item xml:id="i-7QBywFqScje8krScm6YcDh" who="i-Ss5eCCiVtUjuS9PnEw3PRH">
              Josefin Malmqvist (M)
            </item>
            <item xml:id="i-Cj4T8L87EUGEotxTpujWUU" who="i-Gn5RLwRVePngC2Ti3ijbcs">
              Johanna Hornberger (M)
            </item>
          </list>
        </div>
      </div>
    </body>
  </text>
</TEI>
