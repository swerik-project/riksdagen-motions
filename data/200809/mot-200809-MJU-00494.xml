<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00494">
  <teiHeader>
    <fileDesc>
      <titleStmt>
        <title>Utgiftsområde 23 Jord- och skogsbruk, fiske med anslutande näringar</title>
        <author corresp="i-NW2TEoH8XmW9aSn2aKJ8EA">av Anders Ygeman m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 23 Jord- och skogsbruk, fiske med anslutande näringar</title>
          <idno type="rdwebb">GW02MJ494</idno>
          <rs type="number">MJ494</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ494/text</ref>
          <ref type="dokument_url_html">http://data.riksdagen.se/dokument/GW02MJ494</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ494</ref>
          <ref type="doc">http://data.riksdagen.se/fil/D1F9570D-61B3-4FA9-AE50-6C8FB4433515</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-FrC3WwfjWAuoWu4BnbedDa</idno>
            <name>Jan-Olof Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-82JYkSfoXnEHz2Cm1hUTA2</idno>
            <name>Aleksander Gabelic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-RYfQPYszLPVrPs5i7M3m8Q</idno>
            <name>Dan Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Qm3RmY5PXwTXBjrcAdQKr" type="signed"/>
        <correspContext corresp="i-Qm3RmY5PXwTXBjrcAdQKr">
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-FrC3WwfjWAuoWu4BnbedDa"/>
          <note type="signatory" corresp="i-82JYkSfoXnEHz2Cm1hUTA2"/>
          <note type="signatory" corresp="i-MKm68HiDPih8eisvsh6GJg"/>
          <note type="signatory" corresp="i-RYfQPYszLPVrPs5i7M3m8Q"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-B34sv9ytsiioT1XaQtyXUo"/>
        </correspContext>
        <correspAction xml:id="i-Feu6PRsXJdxTShmKJ8y5LL" type="numbering">
          <date when="2008-10-09"/>
        </correspAction>
        <correspAction xml:id="i-5LwVv9NRueQFd9QdbEXZVr" type="submission">
          <date when="2008-10-07"/>
        </correspAction>
        <correspAction xml:id="i-JRyNAPR5b4b1WEwQLYkvZZ" type="transfer">
          <date when="2008-10-07"/>
        </correspAction>
        <correspAction xml:id="i-7NcEptFGUZhv8KhdVJejmS" type="assigned"/>
        <correspContext corresp="i-7NcEptFGUZhv8KhdVJejmS">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-B3MmfGZMz588Gh54M5SX7T" type="motBody">
        <div xml:id="i-C4d47RJ4JKuRuoiZkZRtvf" type="motProposal" subtype="förslag">
          <head xml:id="i-VX4KiUPTD6H6wbMpd6b4aZ">
            Förslag till riksdagsbeslut
          </head>
          <list xml:id="i-9uMtUg6QguFr5KKyJQJ1zy" style="ol">
            <item xml:id="i-38fiBEosKvCQtFAagtVoqY">
              Riksdagen tillkännager för regeringen som sin mening vad som
              anförs i motionen om en ökad satsning på landsbygdens hållbara
              utveckling.
            </item>
            <item xml:id="i-GoYCcmDBkgSxgDoc8Yz3re">
              Riksdagen tillkännager för regeringen som sin mening vad som
              anförs i motionen om regelförenklingar för landsbygdens småföretagare.
            </item>
            <item xml:id="i-3LvT7J62pKxKrrMEspgwUw">
              Riksdagen tillkännager för regeringen som sin mening vad som
              anförs i motionen om vikten av mångfald inom de gröna näringarna.
            </item>
            <item xml:id="i-JfArq8CxWAHmQWtHDNDFou">
              Riksdagen tillkännager för regeringen som sin mening vad som
              anförs i motionen om klimatöversyn av hela livsmedelskedjan.
            </item>
            <item xml:id="i-Bo6gQnGqywg3DX5wqtAYnC">
              Riksdagen tillkännager för regeringen som sin mening vad som
              anförs i motionen om en förnyad satsning på den ekologiska produktionen.
            </item>
            <item xml:id="i-eZ7snhArC4W9TSejcUu9N">
              Riksdagen tillkännager för regeringen som sin mening vad som
              anförs i motionen om åtgärder för att minska jordbrukets näringsläckage.
            </item>
            <item xml:id="i-9eiW3XTTDSN2BjwhvjUUk3">
              Riksdagen tillkännager för regeringen som sin mening vad som
              anförs i motionen om att Fastighetsverket åläggs att avsätta skyddsvärd
              skogsmark. 1
            </item>
            <item xml:id="i-JrqiTVZ2CzKHeiZayNu9JK">
              Riksdagen tillkännager för regeringen som sin mening vad som
              anförs i motionen om skogens betydelse för att möta klimatförändringarna
              och behovet av bioenergi.
            </item>
            <item xml:id="i-WWCQBRy3iMk5hVJgTwmyon">
              Riksdagen tillkännager för regeringen som sin mening vad som
              anförs i motionen om en förbättrad skogsvård.
            </item>
            <item xml:id="i-N6uE6BMxkgjev4GN7qBKGh">
              Riksdagen tillkännager för regeringen som sin mening vad som
              anförs i motionen om allemansrätten och strandskyddet.
            </item>
            <item xml:id="i-2K88gS8bFXo4N7jCdEQTsP">
              Riksdagen tillkännager för regeringen som sin mening vad som
              anförs i motionen om stöd till biogasutvecklingen i Sverige.
            </item>
            <item xml:id="i-8ch1JEpCCiNZRYjLPRtA8F">
              Riksdagen tillkännager för regeringen som sin mening vad som
              anförs i motionen om ett hästregister.
            </item>
            <item xml:id="i-RFkaKNaMbRHss3S4332VHs">
              Riksdagen tillkännager för regeringen som sin mening vad som
              anförs i motionen om överföringen av djurskyddskontrollen.
            </item>
            <item xml:id="i-TACHuwj13KjzSNu6kgN99K">
              Riksdagen tillkännager för regeringen som sin mening vad som
              anförs i motionen om vikten av en veterinär serviceverksamhet
              i hela landet.
            </item>
            <item xml:id="i-PwvjEYDLsxuuvLNVCRJeju">
              Riksdagen tillkännager för regeringen som sin mening vad som
              anförs i motionen om en kattutredning.
            </item>
            <item xml:id="i-Ugon4JvRLTKR5sXcSzy4SX">
              Riksdagen tillkännager för regeringen som sin mening vad som
              anförs i motionen om en fortsatt höjning av viltskadeersättningen.
            </item>
            <item xml:id="i-5Jyf1HXcbcGdVSfbxAynH1">
              Riksdagen tillkännager för regeringen som sin mening vad som
              anförs i motionen om en förvaltningsplan för vildsvinsstammen.
            </item>
            <item xml:id="i-LyFC5n4j3nfnxCEy1nkPwU">
              Riksdagen tillkännager för regeringen som sin mening vad som
              anförs i motionen om vikten av att följa det internationella havsforskningsrådets
              rekommendationer för fisket.
            </item>
            <item xml:id="i-Qgdpoqhd5yBwmvvRBjPeYc">
              Riksdagen tillkännager för regeringen som sin mening vad som
              anförs i motionen om tillsättandet av en parlamentarisk fiskegrupp
              inför EU:s reformering av fiskepolitiken.
            </item>
            <item xml:id="i-Vz8E3gTN5AnLKDmiJ5HBcs">
              Riksdagen anvisar med följande ändringar i förhållande till regeringens
              förslag anslaget under utgiftsområde 23 Jord- och skogsbruk, fiske
              med anslutande näringar enligt uppställning:
            </item>
          </list>
          <table xml:id="i-KPEC6hqv6F6byova33K15f">
            <row xml:id="i-S2ScLimusQh4kAJwM2poWq">
              <cell>
                Anslag
              </cell>
              <cell>
                Regeringens förslag
              </cell>
              <cell>
                Anslagsförändring
              </cell>
            </row>
            <row xml:id="i-Y6WpWe2MGMYFSTDHSQZazA">
              <cell>
                1:8 Ersättning för viltskador
              </cell>
              <cell>
                111/91/91
              </cell>
              <cell>
                111/111/111
              </cell>
            </row>
          </table>
          <p xml:id="i-3QdGvV7gUdSKjUqgA5oaKS">
            1 Yrkande 7 hänvisat till FiU.
          </p>
        </div>
        <div xml:id="i-XDhnSPzmVdRiiaaNb3oahb" type="motContent">
          <head xml:id="i-QgG4d7NEPZKRYaxcYCyMwv" type="h1">
            De gröna näringarnas framtid en socialdemokratisk investering
            i jordbruk, skogsbruk, fiske och livsmedelsförädling
          </head>
          <p xml:id="i-8ccP1WaCV7TBtu52i5ThLt">
            Ett hållbart samhälle ska inte tära på jordens resurser. För
            oss socialdemokrater handlar miljöpolitiken om att skapa rättvisa
            mellan de generationer som lever nu och de som kommer. Genom en
            progressiv miljö- och energipolitik kan vi bevara en rik livskvalitet
            och en god levnadsstandard åt våra barn och barnbarn.
          </p>
          <p xml:id="i-R3mWR7tT5AFvPzxagv1iiP">
            I Sverige finns de allra bästa förutsättningar för en grön omställning.
            De förändringar som vi står inför ska ses som möjligheter; genom
            att aktivt investera i arbetstillfällen, i ny teknik och framsynt
            forskning, i effektivisering, skärpta ekonomiska styrmedel och
            tydlig lagstiftning klarar vi både klimatmål och en positiv utveckling
            för de svenska företagen.
          </p>
          <p xml:id="i-RVNHgEEukp9VaSxA7wY3XP">
            Den gröna omställningen ska ske på alla nivåer, från finanspolitikens
            skatteväxlingar till lantbrukets insatser för att minska näringsläckaget.
            Omställningen ställer självklart krav på oss som privatpersoner
            när vi måste se över hur vi reser, arbetar, konsumerar och bor.
            Men den ställer också krav på det offentliga samhället: på noggrann
            miljöstyrning och långsiktigt övergripande beslut. För oss socialdemokrater
            är det till exempel uppenbart att den så kallade marknaden behöver
            hjälp, ensam klarar den inte av den gröna omställningen.
          </p>
          <p xml:id="i-SXUiApN9Ki27GCEhU17QBu">
            De gröna näringarna har stor betydelse för hur vi klarar framtiden.
            Det svenska jord- och skogsbruket ska bidra till ett hållbart
            samhälle genom produktion av förnybara råvaror, återanvändning
            av näringsämnen och landskapsbevarande åtgärder. Sociala, ekonomiska
            och ekologiska investeringar ska ge fortsatt god utveckling och
            resultera i levande landsbygd med plats för många aktiva människor:
            företagare, mångsysslare, eldsjälar. Vårt artrika skogsekosystem
            ska skyddas så att det klarar klimatförändringarna. Livsmedel
            och andra varor ska produceras med omsorg om framtiden, och marknadsföringen
            av dem ska underlätta för konsumenterna i deras val.
          </p>
          <head xml:id="i-mrjUwqN8j9YfW4wooaE17" type="h2">
            Landsbygdspolitik
          </head>
          <p xml:id="i-Gn2v3T9DP17oxvFytFM6wd">
            Den socialdemokratiska landsbygdspolitiken har länge kännetecknats
            av en strävan efter mångfald. Lantbruk och skogsbruk är inte endast
            ett traditionellt brukande av jord och skog, utan också ett ökat
            diversifierat småföretagande. Det handlar om småskalig livsmedelsproduktion,
            bioenergi, träförädling, landsbygdsturism, hästverksamhet, grön
            friskvård och rehabilitering med mera. De gröna näringarnas möjlighet
            att producera förnybar energi måste utnyttjas fullt ut.
          </p>
          <p xml:id="i-Hf4w5DBRE8hS1hzEiY4YEv">
            Varje person som är sysselsatt i jord- och skogsbruket ger arbete
            till ytterligare tre personer. En ökad tillväxt för de gröna näringarna
            leder till nya jobb även utanför sektorn.
          </p>
          <p xml:id="i-CTdMvN6RFHcZjNZ891UWdE">
            Landsbygdens vitt skilda sysselsättningar grundar sig också på
            Sveriges växlande landskapsbild. Förutsättningarna för odling
            och djurhållning varierar från de norra delarnas korta sommarsäsong
            till de sydliga trakternas värme och bördighet. Det är de lokala
            förutsättningarna som alltid måste gälla när vi utvecklar landsbygdspolitiken.
            Ska vi kunna ta vara på möjligheterna, måste vi också ta hänsyn
            till förutsättningarna.
          </p>
          <p xml:id="i-AveZ1rwbwGBHk4UAXP3y8S">
            Men den borgerliga regeringen missgynnar landsbygdsutvecklingen.
            De partier som så vältaligt under valrörelsen förklarade att de
            ville satsa på småföretagandet har fått mycken kritik för sina
            misslyckanden med att regelförenkla och företagsförbättra.
          </p>
          <p xml:id="i-94bpyz1KYsJ4DVzGvxsRsU">
            Höstens budgetproposition utgör inget undantag. Av de 16 miljarder
            som regeringen satsar på företagandet i Sverige är det endast
            ett hundratal miljoner som gynnar småföretagarna. Inte många förslag
            stödjer nyföretagandet och de enskilda näringsidkarna.
          </p>
          <p xml:id="i-A53rf3m6iAjs2hxdX9oykU">
            Arbetsgivaravgiftens sänkning med en procentenhet betyder till
            exempel cirka 80 kronor i månaden för en genomsnittlig lantbrukare.
            För den summan kan han eller hon anställa en extra personal under
            15 minuter per månad.
          </p>
          <p xml:id="i-KT9bZtiumiXJ5YYV1P33bg">
            A-kassans ändrade regler har också gjort det svårare att vara
            mångsysslare och säsongsanställd. Arbetsförmedlingens försvagade
            kompetens i små kommuner har inte förbättrat situationen, inte
            heller det faktum att Försäkringskassan och Skatteverket har dragit
            ned på sin personal.
          </p>
          <p xml:id="i-H3zQEPA2Mpez32CqKYED3w">
            Den socialdemokratiska regeringen påbörjade arbetet med att förenkla
            jordbrukets regelsystem och minska de administrativa kostnaderna.
            Den nuvarande regeringen har haft samma ambition minus 25 procent
            senast år 2010 men har det senaste året fått skarp kritik för
            att snarare ha krånglat till det. Enligt Näringslivets regelnämnd
            ökade de administrativa kostnaderna och byråkratin under 2007.
          </p>
          <p xml:id="i-82UvAzPMNsCNYVrxiEBc3k">
            I det nya landsbygdsprogram som påbörjades den 1 januari 2007
            poängteras inriktningen på mångfald. Förutom den diversifiering
            av sysslor som vi socialdemokrater förespråkar vill programmet
            omfatta etnisk mångfald. Personer med utländsk bakgrund ska i
            större utsträckning kunna delta i jord- och skogsbruket. Detsamma
            ska gälla för kvinnor och unga människor. Här är tillgängligheten
            till utbildning viktig, liksom att företagare på landsbygden på
            ett enklare sätt ska kunna ta del av forskning och utveckling.
            Vi vill också betona vikten av att medlen betalas ut i god tid
            till de lantbrukare och andra som söker ekonomiskt stöd för landsbygdens
            utveckling. Risken är annars att tidsbundna projekt försenas eller
            helt enkelt läggs ned.
          </p>
          <head xml:id="i-Hhb3hq9zZ1YWRgZn49CRFe" type="h2">
            Livsmedel
          </head>
          <p xml:id="i-7yfrKdUYncH5GaFLX4wgK4">
            I landsbygdsprogrammets möjligheter ingår att skapa mervärden
            av lokalproducerade livsmedel. Den ekologiska och lokala produktionen
            kan bidra till ett ökat företagande på landsbygden.
          </p>
          <p xml:id="i-FgwJAFTdha4caQHrc6TK4L">
            Livsmedelssektorn med sin vattenkonsumtion, sitt näringsläckage
            och sina långa transporter har blivit en del av klimatdebatten.
            De etiska aspekterna på våra livsmedel har därtill blivit allt
            viktigare. Maten ska komma från djur som har fått sina biologiska
            förutsättningar tillgodosedda, fått foder av god kvalitet och
            har transporterats under drägliga förhållanden.
          </p>
          <p xml:id="i-PLcdm28dEBM4aAyLYreZ6c">
            Svenska lantbrukare har tagit fasta på dessa krav och ett svenskt
            mervärde har skapats. Vi vill vidareutveckla detta mervärde genom
            att satsa på lokalproducerad och ekologisk mat. Livsmedlen ska
            också märkas på sådant sätt att konsumenten tydligt ser vad han
            eller hon betalar för. Det gäller varans ursprung, transport,
            förädling och energiåtgång. I satsningen bör ingå att stat, landsting
            och kommuner köper in lokalproducerade och ekologiska livsmedel.
            Den miljöinriktade offentliga upphandlingen blir ett viktigt verktyg
            för klimatmärkningen.
          </p>
          <p xml:id="i-3QSEwHk8EtNtgqqfBX32ky">
            I detta sammanhang vill vi också påpeka att de kommunala transporterna
            av livsmedel och färdiglagad mat bör samordnas för att minska
            körsträckorna. Kommunerna bör konsekvent använda miljöbilar för
            sina egna transporter.
          </p>
          <p xml:id="i-6FdJD7das63ZDPzXqDFQWh">
            Transporterna är en del av livsmedelskedjan. I arbetet på att
            minska beroendet av fossila bränslen är det viktigt att se över
            hela kedjan:
          </p>
          <list xml:id="i-Hkwk91ZQsT3BimGzseWCok" style="ul">
            <item xml:id="i-Q58HUchjmSPG4KiC36H2fd">
              Hur produktionen sker på gården: omsättningen av kväve i marken,
              husdjurens utsläpp av metan, fodrets sammansättning.
            </item>
            <item xml:id="i-SrBvHwnaTD54T84wGtE8t9">
              Hur förädlingsindustrin arbetar: effektivare energianvändning,
              ökad andel bioenergi, förpackningar av förnybara material.
            </item>
            <item xml:id="i-BooRdsakKQ8HBq6npcmPQR">
              Hur handeln görs energimedveten: kontroll av kyl och frysdisk,
              värme och ventilation, klok exponering som hjälper konsumenterna
              till klimatsmarta val, säsongsanpassade varor, god logistik med
              ecodriving.
            </item>
            <item xml:id="i-Dqb3BedbXMBveTSQUFtcor">
              Hur konsumenterna får insikt: deras makt att påverka, att välja
              produkt med låg klimatbelastning, säsongsanpassade inköp, kollektiva
              transporter, endast köp av det man förbrukar, sluta slänga.
            </item>
          </list>
          <head xml:id="i-8y9zdsm7fAW6psCY9qicR8" type="h2">
            Ekologisk produktion
          </head>
          <p xml:id="i-WXiKPuAYuNcxRVQPnguGBr">
            Redan ur nuvarande års budget ströks anslaget Åtgärder för att
            främja ekologisk produktion . Drygt hälften av de tidigare öronmärkta
            pengarna (30 miljoner kr) fördes i stället över till en samlad
            livsmedelstrategi. För nästa års budget ökar regeringen anslaget
            för denna livsmedelsstrategi i syfte att göra Sverige till EU:s
            ledande matland samtidigt som man också höjer anslaget för en
            konkurrenskraftig livsmedelssektor. Vi ifrågasätter behovet av
            ett statligt stöd till livsmedelsbranschen och vill värna den
            ekologiska produktionen.
          </p>
          <p xml:id="i-8qwEVscgGk7qGbimVozKCM">
            Dagens konsumenter vill köpa mer lokalproducerad och ekologisk
            mat, det visar en alldeles färsk undersökning som konsumentföreningen
            Coop har gjort bland 26 000 medlemmar. Anledningen till att konsumenterna
            inte handlar mer ekomat redan i dag är att utbudet är för begränsat.
            70 procent sade sig vilja köpa fler ekologiska varor; grönsaker,
            frukt, fågel och mjölk. De svarande ansåg det också mer angeläget
            att maten är lokalt producerad än att den är ekologisk eller nyckelhålsmärkt.
          </p>
          <p xml:id="i-91hPpMdYLLp2mcMLE5XexW">
            Den socialdemokratiska regeringens mål var att minst 20 procent
            av landets jordbruksmark ska upplåtas för certifierad ekologisk
            odling senast år 2010. Regeringens nedprioritering av stödet till
            ekologisk odling har gjort den målsättningen orealistisk. I dag
            är det endast sju procent av marken som odlas ekologiskt. Vi vill
            att forskningen och kunskapen om den ekologiska produktionen ska
            utvecklas. Det krävs ökat stöd till lantbrukare för certifiering,
            ökad kunskap hos konsumenter och offentliga upphandlare, bättre
            marknadsföring och förfinade maskiner, metoder och växtsorter
            med mera.
          </p>
          <head xml:id="i-QbRVXuTBrFZwsDBMp5KtYa" type="h2">
            Jordbruket
          </head>
          <p xml:id="i-9zoXyNYT59Ds9MDCn1KvpH">
            Det svenska jordbruket har en viktig roll i det gröna omställningsarbetet.
            Produktionen kan läggas om till sådant som konsumenterna efterfrågar
            och den redan goda djurhållningen förbättras ytterligare. Stallgödseln
            behöver tas till vara för biogasframställning, valet av grödor
            och brukningsmetoder förfinas och användningen av kväve ses över.
            Samtidigt pågår debatten om markanvändningen; vad ska vi använda
            vår jordbruksmark till i framtiden? Marken ska räcka till mycket:
            livsmedelsproduktion, bostadsbyggande och bioenergi.
          </p>
          <p xml:id="i-Wnvyv2SXaXLLKVjqrwPzLu">
            Det traditionella jordbruket bidrar dock fortfarande till övergödningen
            av hav och sjöar. Men också skogsbruket, trafiken, industrierna
            och hushållen medverkar till strömmen av föroreningar.
          </p>
          <p xml:id="i-UJAoMSmEM9RHmhkgMBfniG">
            Vi anser att de medel som finns inom ramen för EU:s landsbygdsprogram
            ska investeras i lantbruket via investeringsstöd, kompetensutveckling,
            information och kraftsamling. De ska användas för anläggning av
            nya våtmarker och buffertzoner. Mellan 1995 och 2006 skapades
            närmare 10 000 hektar våtmarker i Sverige, vilket minskade tillskottet
            av kväve från jordbruksmarken till havet med åtskilliga hundra
            ton per år. Den socialdemokratiska regeringen hade som mål att
            ytterligare 12 000 hektar våtmark skulle anläggas fram till 2012.
          </p>
          <p xml:id="i-TZKR1m8CTQohbn8NZGVvfB">
            Andra viktiga insatser för att minska läckaget är odling av fånggrödor,
            som bidrar till att hålla näringen kvar i jorden, inställd höstbearbetning
            och skyddszoner. Vi anser att en utökad rådgivning till lantbrukare
            har stor betydelse. Projektet Greppa Näringen har bedrivit ett
            framgångsrikt arbete med att ge lantbrukare råd och stöd om till
            exempel lämpliga tidpunkter för gödselspridning. Lantbrukarna
            ska ersättas för sina specifika miljötjänster via landsbygdsprogrammet.
          </p>
          <head xml:id="i-L8BdmqCjRFwKs2qCRTingY" type="h2">
            Skogsbruket
          </head>
          <p xml:id="i-3aFxdH7oSGmWWqFLYQtsWk">
            Förväntningarna på vår svenska skog är höga. Skogen ska ge råvara
            till skogsindustrin, öka inslagen av trähusbyggen och ge nya möjligheter
            för uttag av biomassa. Den är betydelsefull för människors möjlighet
            till rekreation och förbättrad hälsa. Den bidrar till upplevelseturismen
            som är en växande sektor med stor ekonomisk potential. Den uppfyller
            mångas behov av grönområden för friluftsliv. Skogs- och tränäringen
            är en viktig tillgång i arbetet för ett hållbart samhälle. Trä
            och träfiber är en förnybar och nationell resurs och en ökad användning
            av trä ska främjas. Genom en breddad forskning ska vi kunna nyttja
            en av de bästa biologiskt förnybara råvarorna. Diskussionen om
            hur den svenska skogen kan användas som kolsänka bör uppmuntras
            liksom frågan hur det ska balanseras mot värdet av biologisk mångfald.
            Som en av världens främsta skogsnationer, den största inom EU,
            är vi också en internationell föregångare. Sverige har en pedagogisk
            uppgift i arbetet för ett långsiktigt hållbart skogsbruk.
          </p>
          <p xml:id="i-UPZQLoMhD5CFT713H7PYFA">
            Vi anser att vården om skogen måste förbättras på ett mer konstruktivt
            sätt än vad regeringen hittills har förmått. Många skogsägare
            uppfattar till exempel inte kraven i skogsvårdslagen som tillräckligt
            skarpa. Detta leder till att bland annat återväxten blir mindre.
            Regeringen måste vidta åtgärder som ökar de skogsvårdande insatserna
            gallring, röjning och återplantering.
          </p>
          <p xml:id="i-6B7TVZMNr6bNr8LYZHr42c">
            Vi vill att Skogsstyrelsen fortsätter sitt arbete som expertmyndighet
            åt regeringen, som rådgivare åt skogsnäringen och som främjare
            av skogsvårdslagen. Vi motsätter oss starkt regeringens förslag
            till avveckling av Skogsstyrelsens uppdragsverksamhet. Skogsstyrelsens
            arbete som värderande tredje part mellan köpare och säljare bör
            fortsätta.
          </p>
          <head xml:id="i-3Xg3NhgZY8ssVAhdz5LGZS" type="h2">
            Allemansrätten
          </head>
          <head xml:id="i-XNgZysAfTysrrVXSN6HZe1" type="h1">
            Det svenska friluftslivet skapar jobb i hela landet. En nyligen
            publicerad studie visar att friluftsliv och naturturism tillsammans
            omsätter 35 miljarder kronor per år. Med ett förbättrat samarbete
            mellan naturvårdare, friluftsorganisationer och näringsliv kan
            sysselsättningen öka än mer.
          </head>
          <p xml:id="i-H6dDiCePxFzuDXFN9oWmtt">
            En grundförutsättning för vårt friluftsliv är allemansrätten.
            Denna sedvanerätt som sitter så djupt rotad i den svenska folksjälen
            är inte minst viktig i dag, när 85 procent av alla svenskar bor
            i tätorter med mer än 200 invånare. Drygt sju miljoner av hela
            Sveriges befolkning bor på en procent av landets yta. Vi har ett
            stort behov av friluftsliv i tätortsnära miljö. Allemansrätten
            och även en differentierad men stark strandskyddslagstiftning
            ger oss den möjligheten.
          </p>
          <p xml:id="i-4ccFBGXcFsunnTqQchMbiW">
            Kunskapen om allemansrätten ska förmedlas till alla barn via
            skolan. Också tillfälliga besökare bör informeras om vilka rättigheter
            och skyldigheter som gäller.
          </p>
          <head xml:id="i-UL4ExGqNpuCBHUx6RAw77Z" type="h2">
            Biogasen
          </head>
          <p xml:id="i-UTqcQFpBwoSgDkZp46ScXt">
            Utvecklingen av biogas som bränsle har gått tämligen långsamt
            i Sverige men i takt med att hoten från klimatförändringarna blivit
            alltmer uppmärksammade har emellertid intresset för att använda
            bränsle av gödsel, matrester, slam från vattenreningar, avfall
            från slakterier och växtrester till energiproduktion ökat.
          </p>
          <p xml:id="i-RLtWn69aTW3SVhHWgoH5zi">
            Vi socialdemokrater vill påskynda biogasutvecklingen i Sverige.
            Vi vill skapa underlag för en kraftig expansion av produktionen,
            med fokus på fordonsbränsle. Förutsättningarna finns, det svenska
            skogs- och jordbruket kan spela en viktig roll som leverantör
            av råvaror till biogasen och bioenergin i övrigt. Sverige har
            hittills räknats som ledande vad gäller rening av biogas för fordonskvalitet
            och vi ska behålla den tätpositionen.
          </p>
          <p xml:id="i-GqgzTJP2Pz6sEi1uUdcQKH">
            Utvecklingen av den småskaliga svenska biogasproduktionen kräver
            investeringsstöd. 40 miljoner kronor per år under åren 20092013
            ska avsättas till biogasstödet från befintlig budget i axel 3
            i landsbygdsprogrammet. Ytterligare 100 miljoner kronor per år
            ska tillföras biogasstödet under åren 20102013 som en följd av
            de förändrade prioriteringar som EU-kommissionen har föreslagit
            inom landsbygdsprogrammet. Det innebär 40 mnkr för 2009 och 140
            mnkr de följande åren till biogasprogrammet.
          </p>
          <p xml:id="i-K3iHhZpJReAAedvt2QRtTs">
            Såväl jordbruksföretag som andra mindre företag på landsbygden
            så kallade mikroföretag ska kunna söka stödet. Gödselbaserad biogasproduktion
            har en dubbel klimatnytta; den minskar utsläppen av växthusgaser
            från jordbruket och ökar tillgången på förnybar energi.
          </p>
          <p xml:id="i-JTJXac2nM9SLMSxhXKsvQ8">
            För att bistå, underlätta och driva på den inhemska biogasproduktionen
            krävs en samordning. Naturvårdsverket bör få i uppdrag att bidra
            till en smidig samverkan mellan de olika aktörerna på marknaden:
            lantbrukare, pumptillverkare och distributörer med flera. I Naturvårdsverkets
            uppdrag bör också ingå att nationellt samordna upphandling av
            så kallade flottfordon för kollektivtrafik, i syfte att stödja
            ett teknikgenombrott för biogasfordon. Vi vill också öka kunskapen
            om biogasen, via intensifierad forskning och byggande av lokala
            kunskapscentra.
          </p>
          <head xml:id="i-EFs8iJSetQUzN4rQ7dusRq" type="h2">
            Hästnäringen
          </head>
          <p xml:id="i-UtcsGoFrjmYaNmZCQmx7M4">
            Vi anser att hästnäringen är en viktig resurs för landsbygden
            och att den bidrar till att skapa många nya arbetstillfällen,
            inte minst inom sjukvård, friskvård och rehabilitering. Höstens
            utbrott av blåtunga hos nötkreaturen visar på svårigheterna att
            upprätthålla ett fullgott smittskydd. Det finns en risk för att
            också afrikansk hästpest breder ut sig, en sjukdom som även den
            sprids via svidknotten. Att registrera hästar är en åtgärd som
            kan underlätta i kampen mot smittsamma sjukdomar. I dag saknas
            kontroll över var de cirka 300 000 svenska hästarna finns. De
            flyttas ofta runt i landet, vilket ökar risken för spridning av
            smitta.
          </p>
          <head xml:id="i-KBVhnLS9hFiaCc19632M6i" type="h2">
            Djurskyddet
          </head>
          <p xml:id="i-2RJfqwiVpy5vHHgDMuFiRJ">
            Sverige har hittills haft världens bästa djurskydd som vi har
            utvecklat i kombination med ett konkurrenskraftigt jordbruk och
            en framgångsrik forskning. Ambitionen är att djuren i EU ska ha
            samma goda skydd som djuren i Sverige, inte tvärtom. Vi ska inte
            sänka vår strävan efter ett optimalt djurskydd för att anpassa
            oss efter övriga medlemsstater.
          </p>
          <p xml:id="i-HowVXTyoNNc5ro4NMnjSJv">
            Vi tvivlar fortfarande på kostnadseffektiviteten i att lägga
            ned Djurskyddsmyndigheten och motsätter oss överföringen av djurskyddskontrollen
            till länsstyrelserna. Vi menar att regeringens förslag om att
            föra över kontrollen från kommunerna till länsstyrelserna innebär
            att det fysiska avståndet ökar samtidigt som de arbetsrelaterade
            kontakterna minskar. Detta leder i sin tur till att det krävs
            mer tid och resurser för att utföra kontrollerna. Spontana, oanmälda
            besök blir svårare att genomföra och den lokala kännedomen om
            förhållandena i olika djurbestånd riskerar att försvinna.
          </p>
          <p xml:id="i-DKmnTEu57NyudxjYmVyuFn">
            Vi befarar också att små jordbruk och små kontrollenheter får
            färre kontroller utförda i och med de ökande avstånden och att
            kontrollmyndigheten tvingas ta längre tid på sig för att komma
            till akuta situationer. Den effektiva samordning som finns mellan
            många kommuners djurskyddskontroll och deras miljö- och hälsoskyddskontroll
            försvinner. Ett flertal inspektörer har bägge typerna av kontroll
            som arbetsuppgift. När miljö- och hälsoskyddskontrollen fortsättningsvis
            ligger kvar i kommunerna, vilket vi förespråkar, medan djurskyddskontrollerna
            förändras minskar samordningseffekterna. Avgifterna för de olika
            kontrollerna blir dessutom olika. Det är svårt att se förenklingsvinsterna
            i detta.
          </p>
          <p xml:id="i-GpDMME8cFuP6s3VLj5uS8M">
            Vi vill bevara en fortsatt god smittskyddsorganisation och en
            veterinär serviceverksamhet landet runt. Regeringen flaggar för
            en privatisering av veterinärerna. Om privata aktörer tar över
            riskerar vissa delar av landet att få en bristande veterinär vård.
            På platser med få djurhållare och låg djurtäthet kommer inga veterinärer
            att vilja starta eget. Detta slår mot landsbygdens och de gröna
            näringarnas utveckling.
          </p>
          <p xml:id="i-9C9XHiob9WCHwtAvSWJhb3">
            Katter har av tradition ett lågt ekonomiskt värde, vilket gör
            att de av många behandlas vårdslöst och som något man gör sig
            av med när intresset sviker. Det finns ett antal organisationer
            som tar hand om övergivna katter, men resurserna är små och täcker
            inte behovet. Vi menar att kattens status måste uppvärderas.
          </p>
          <p xml:id="i-Gzxjhb7HUvo67oNUmXhQoZ">
            Också i den borgerliga regeringens proposition om tillsyn av
            hundar och katter märks ointresset för katter. Frågan om märkning
            och registrering av katter har helt sonika lyfts bort ur propositionen.
            Vi vill att regeringen snarast tillsätter en kattutredning, som
            ett första steg på vägen mot en lag om märkning och registrering
            av katter.
          </p>
          <head xml:id="i-TNWXwR9BKLwZ9c8FWkuGLu" type="h2">
            Jakt och viltvård
          </head>
          <p xml:id="i-BLCcazm5MjpJw6ZsWWQjFd">
            Viltet är en begränsad resurs som vi delar gemensamt. Det måste
            förvaltas på ett ekologiskt, ekonomiskt och socialt hållbart sätt,
            så att våra vilda arter kan bevaras i livskraftiga bestånd. Ett
            väl fungerande rapporteringssystem bör utvecklas för att förbättra
            viltvården. Jakten på vilt ska ske på ett etiskt godtagbart sätt
            och fällt vilt ska i möjligaste mån tillvaratas och användas.
            Eftersökningen av skadat vilt från till exempel trafikolyckor
            bör få en fastare verksamhetsstruktur. Regeringen höjer ersättningen
            för viltskador, vilket är bra, det är många renägare och jordbrukare
            som drabbas negativt av rovdjursstammarna. Men vi finner det snopet
            att det endast handlar om en insats under ett år. Regeringen visar
            ingen uthållighet i sina prioriteringar. Det är rimligare att
            höja viltskadeersättningen för de kommande tre åren.
          </p>
          <p xml:id="i-RQtDzpN1UCHezDnc7v8D5d">
            Inom den svenska jakten har älgen en särställning. Omkring 100
            000 älgar skjuts varje år, vilket ger älgkött till ett värde av
            nära en halv miljard kronor om året. Dagens älgförvaltning är
            inriktad på att skapa en livskraftig älgstam med hög kvalitet
            och i balans med betet. Det mesta handlar dock om lokala resurser.
            Vi menar att förvaltningssystemet bör ses över och anpassas efter
            älgstammarnas lokala spridning och ekologiska förutsättningar.
            Jakten på älg ska utgå från tillgången på bete, de areella näringarna
            och trafiksäkerheten.
          </p>
          <p xml:id="i-PSTLL6ibgYFMt6nnmQu5o5">
            Vildsvinsstammen har ökat kraftigt i Sverige under de senaste
            åren. Idag finns cirka 60 000 vildsvin från Dalälven och söderut.
            Förra året inträffade närmare 1 500 trafikolyckor med vildsvin
            inblandade. Djuren orsakar stora skador i jord- och skogsbruket,
            samtidigt som deras bökande gynnar spridningen av många växtarter
            och leder till snabbare näringsomsättning i skogsmarken.
          </p>
          <p xml:id="i-NPDr1LKhaeJnDo6a7wJC7Q">
            Naturvårdsverket säger i en rapport att vildsvinsstammen kan
            begränsas genom ett högre jakttryck. Verket föreslår också att
            planerad åtling och utfordring av vildsvin ska ske på platser
            som ligger på behörigt avstånd från odlingsmark. Vi anser att
            regeringen snarast bör presentera en förvaltningsplan för vildsvinsstammen.
          </p>
          <head xml:id="i-MZ2CUSyy5veDDeNdvq2xiA" type="h2">
            Fisket
          </head>
          <p xml:id="i-Trw4764cRjZmejJ8JLGvB">
            Även fiske tillhör de gröna näringarna. Den socialdemokratiska
            fiskepolitiken bygger på att havets resurser brukas på ett ekologiskt
            och ekonomiskt hållbart sätt. Det är vår uppgift att ge fiskenäringarna
            de rätta förutsättningarna så att de kan utveckla en långsiktighet
            i företagandet.
          </p>
          <p xml:id="i-27jHLa3kmLLJR34Gb5nKMR">
            Fisket har under lång tid präglats av en kortsynt närighet. Utfiske,
            svartfiske och fiskedumpning är företeelser som vi har brottats
            med under senare år.
          </p>
          <p xml:id="i-XjNZMyiKwjZMp2KDBYtdqt">
            Ändå finns fortfarande chansen att säkerställa ett framtida fiske
            i såväl Östersjön som Västerhavet. Ett första krav är att Sverige
            och övriga fiskenationer följer de rekommendationer som forskarna
            vid Internationella havsforskningsrådet (Ices) ger. Vi socialdemokrater
            är övertygade om att det finns en reell möjlighet till att trygga
            torskens fortlevnad och ge fiskenäringen de långsiktiga förutsättningar
            som den nu behöver. Två goda tillväxtår har bidragit till en ljusning.
          </p>
          <p xml:id="i-NwDvYRgL1HrotGAhQQJYDQ">
            Ett andra krav är att den borgerliga regeringen driver på inom
            EU för att medlemsstaterna fullt ut ska följa Ices rekommendationer.
            Därtill måste minimimåttet på torsk ökas från 30 till 45 centimeter
            i alla EU-vatten, och fiskedumpningen måste stoppas liksom EU:s
            subventionering av fiske i vatten utanför EU. En utskrotning av
            fiskeflottan är nödvändig; det ska ske med hjälp av EU:s strukturfonder
            och med nationella medel. En mer specificerad utskrotning måste
            också göras utifrån beståndens storlek och den fiskekapacitet
            som finns.
          </p>
          <p xml:id="i-WUZzV7QjLigAUFGPYgLiMz">
            Vi förslår, inför EU:s arbete med den nya fiskepolitiken och
            omformuleringen av lagstiftningen, att regeringen snarast tillsätter
            en parlamentarisk fiskegrupp. En nationell samsyn om fiskets förutsättningar
            kan positivt bidra till utformandet av den nya fiskepolitiken.
          </p>
          <p xml:id="i-4A2sn4u9FEJUoYPHk8NLRu">
            På nationell nivå vill vi gå vidare med de lokala och regionala
            råd som riksdagen har beslutat om. En av de viktigaste fiskepolitiska
            uppgifterna, som vi socialdemokrater ser det, är att skapa en
            samverkan mellan näring, miljöorganisationer, forskare och kustkommuner.
            Fiskeriverket måste samarbeta med berörda parter. Förutsättningar
            för ett hållbart resursutnyttjande och en bibehållen svensk fiskenäring
            måste skapas.
          </p>
          <p xml:id="i-28xQp2Xg68f8jFYTh5MSiS">
            Det småskaliga fisket runt vår kust ska prioriteras eftersom
            det är regionalpolitiskt viktigt: för glesbygden, för sysselsättningen,
            för turistnäringen och inte minst för fiskenäringen. Det fria
            handredskapsfisket ska också fortsatt värnas.
          </p>
        </div>
        <div xml:id="i-HhQv5Zi28JA7cBuaiJmyX5" type="signatureBlock">
          <list xml:id="i-YA7DKzJZQdcHVYtErYqMcX">
            <item xml:id="i-PwS2jCZK7e3vQiobhEf4v5" who="i-NW2TEoH8XmW9aSn2aKJ8EA" type="signature">
              Anders Ygeman (s)
            </item>
            <item xml:id="i-CgqcvaE9JJyY7jjbz7tyZs" who="i-JfXS8EFEqMfBiyryszrVvW" type="signature">
              Ann-Kristine Johansson (s)
            </item>
            <item xml:id="i-CJ3HN7qEypuScGaSvAMgvi" who="i-FrC3WwfjWAuoWu4BnbedDa" type="signature">
              Jan-Olof Larsson (s)
            </item>
            <item xml:id="i-TqCU9YCAyLdWMMMzTLraDt" who="i-82JYkSfoXnEHz2Cm1hUTA2" type="signature">
              Aleksander Gabelic (s)
            </item>
            <item xml:id="i-TCy4GQ3garKqkZZPgEqWRo" who="i-MKm68HiDPih8eisvsh6GJg" type="signature">
              Bo Bernhardsson (s)
            </item>
            <item xml:id="i-WKp8e7uUBJuC56BQYqJN3n" who="i-RYfQPYszLPVrPs5i7M3m8Q" type="signature">
              Dan Nilsson (s)
            </item>
            <item xml:id="i-L2AGzkbPcvPVmcAoTWy4S9" who="i-Uxe3rhosBnSZpqJX5d7gpy" type="signature">
              Carina Ohlsson (s)
            </item>
            <item xml:id="i-DFnsi64pJVM5un2FQzF2BF" who="i-B34sv9ytsiioT1XaQtyXUo" type="signature">
              Helén Pettersson i Umeå (s)
            </item>
          </list>
        </div>
      </div>
    </body>
  </text>
</TEI>
