<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__ak__7/mot_1952__ak__7-001.pdf"/>
      <div type="motHeader" xml:id="i-W1SefawmFuPTHYeSeLv8W7">
        <div type="motTitle" xml:id="i-TXwhttov36jH8Rf6jDCiMv"/>
        <div type="motSubmissionInfo" xml:id="i-opTxgzHC9jVdpZZhF5qx3"/>
      </div>
      <div type="motBody" xml:id="i-9TEe4iNP1PvJhjGwJHQnEY">
        <div xml:id="i-Kb4NLo8Pge7SYkCzTqbbM3">
          <p xml:id="i-ApTgeNSJcgSHybnkzhZXje">
            10 Motioner i Andra kammaren, nr 7.
          </p>
          <p xml:id="i-Hb8DoYguoE8S51wpemoTMy">
            Nr 7.
          </p>
          <p xml:id="i-HSDt5r6EVZgj2z19Spy9Mk">
            Av herr Hagberg i Luleå m. fl., angående ändring av $ 13 rege-
            ringsformen, m. m.
          </p>
          <p xml:id="i-2aoZLYnpSnf9PTcQzm6pKd">
            Svenska folkets vilja att försvara landets fred, oavhängighet
            och neutra- litet i stormaktskonflikter är uppriktig och oomtvistlig.
            Trots denna klara folkvilja har regeringarnas proklamerade neutralitets-
            politik varit långt ifrån konsekvent. Politiken »icke krigförande»
            under Finlandskriget 1939—1940 eller transiteringen av tyska trupper
            och andra former av stöd åt det nazistiska Tyskland under andra
            världskriget stredo direkt mot begreppet neutralitet. Vid Sveriges
            anslutning till Förenta Nationerna underströks, att om dess ledande
            makter komme i krig mot varandra skulle Sverige följa en neutral
            kurs i syfte att hålla landet utanför en sådan konflikt. Denna
            förklaring var också förenlig med FN-stadgans ordalydelse och
            faktiska innehåll, ty i och med dess bestämmelse om stormaktsveto
            i säkerhetsrådet är ett majo- ritetsbeslut, som inte stödjes av
            samtliga fem stormakter, i frågor som röra krig och fred icke
            bindande för medlemsstaterna. Den s. k. Achesonplanen är att grundskott
            mot FN-stadgans viktigaste bestämmelse. Denna plan avser att beröva
            medlemsstaterna möjlighet till neutralitet i en stormaktskonflikt.
            När den svenska regeringen stödde denna plan stod detta således
            i strid mot den förutsättning som angavs för Sveriges medlemsskap
            i FN. Det s. k. Marshallblocket utgör grundval för en militär
            sammanslutning av stater under USA:s ledning. Hos de anslutna
            länderna har genom den- samma en våldsam upprustning inletts,
            vilken underminerar deras ekonomi och folkförsörjning samt minskar
            möjligheterna att bevara freden. Europarådet respektive Europaförsamlingen
            är en sammanslutning med liknande syften. Församlingen har redan
            fattat beslut om upprättandet av en gemensam armé för medlemsstaterna.
            En del av Europarådets med- lemsregeringar ha drivit detta beslut
            vidare, och överläggningar ha sedan en tid pågått i syfte att
            realisera församlingens beslut om en s. k. europa- armé. Utan
            att i förväg höra riksdagen har regeringen anslutit vårt land
            till dessa organisationer, liksom den gav direktiv om stödet åt
            Achesonplanen. Regeringsformens nuvarande utformning ger Konungen
            utomordentlig fullmakt både när det gäller att avsluta fördrag
            med främmande makter och alldeles särskilt när det gäller att
            fatta beslut i den för hela folket livs- viktiga frågan om krig
            eller fred. Vi citera regeringsformen 8 13.
          </p>
          <pb facs="riksdagen-motions-pdf/data/1952/mot_1952__ak__7/mot_1952__ak__7-002.pdf"/>
          <p xml:id="i-Wppzg62YiDvBmpCRbjPULL">
            Motioner i Andra kammaren, nr 7. 11
          </p>
          <p xml:id="i-8rBwcXQ1Dyzhtt8L6AqQGu">
            » Vill Konungen börja krig eller sluta fred, kalle då till ett
            utomordent- ligt statsråd statsrådets samtliga ledamöter, framställe
            för dem de skäl och omständigheter, som härvid till övervägande
            förekomma, samt äske däröver deras yttranden, vilka de skola var
            för sig, med den ansvarighet 107 $ be- stämmer, till protokollet
            avgiva. Konungen äge därefter makt att fatta och utföra det beslut,
            som Han för riket nyttigast finner.»
          </p>
          <p xml:id="i-EE3faE5q6QP5sAjLwq2cV2">
            Statsöverhuvudet kan alltså och nästan på vilken grund som helst
            ensam avgöra frågan om krig! Folket och dess valda representanter
            ställas helt utanför när det gäller att avgöra nationens högsta
            livsfrågor. Detta är en vrångbild av demokrati och innebär stora
            risker för landet. Med paragra- fens nuvarande avfattning kan
            en härskande klick utifrån sina särskilda intressen diktera beslut
            av den mest ödesdigra beskaffenhet för landet. Den internationella
            situationen är nu så allvarlig att ingenting bör för- summas som
            kan befordra fredens sak. Genom att undanröja sådant som gör det
            svårare att hålla landet utanför ett stormaktskrig och att vinna
            stöd hos stormakterna för en sådan strävan kan Sverige, med hänsyn
            till dess särskilda läge och dess långa fredstradition, ge ett
            bidrag till strävan- dena att bevara världsfreden. Det anförda
            visar hur regeringen, stödd på monarkens konstitutionella befogenheter,
            under tal om alliansfrihet och neutralitet kan vidtaga åtgär-
            der, som stå i strid mot strävandena att bevara freden och oavhängigheten.
            Med hänvisning till det ovan anförda föreslås, att riksdagen måtte
            i skrivelse till Kungl. Maj:t hemställa om skyndsam utredning
            och förslag om sådan förändring av regeringsformen att Konungen
            icke utan att först ha in- hämtat riksdagens godkännande kan sluta
            fördrag med främmande makter, inträda i krig och träffa fredsupp-
            görelse.
          </p>
          <p xml:id="i-S57ebNzd4um66i11HHPZz2">
            Stockholm i januari 1952.
          </p>
          <p xml:id="i-C7u4TJiFwvmJD6MtRMcYtV">
            H. Hagberg. Erik Karlsson. K. Senander.
          </p>
        </div>
      </div>
    </body>
  </text>
</TEI>
