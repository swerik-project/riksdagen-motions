<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__233/mot_1928__fk__233-001.pdf"/>
      <fw xml:id="i-3CXWuvZ9NVXsSvw9TZxvbR">
        Motioner i Första kammaren, Nr 233. g
      </fw>
      <div type="motHeader" xml:id="i-27YgwRVR3GDQfBZeX5Q2y2">
        <div type="motTitle" xml:id="i-AL5mz4vC211wwGMSZxUppx"/>
        <div type="motSubmissionInfo" xml:id="i-XrZMLpKUU8dAzTyPQXv8tp"/>
      </div>
      <div type="motBody" xml:id="i-2mNbw5YS88HK6LkZpygmMa">
        <div xml:id="i-GsJVzfGqKY3izmtcodnPeB">
          <p xml:id="i-JKttRj4oXWpW1LTWmEn9GH">
            Nr 233.
          </p>
          <p xml:id="i-VzK4ctoWdTPU5NCBCMnaZF">
            Av herr Möller m. fl., om åvägabringande av utredning och förslag
            i fråga om lantarbetarnas bostadsförhållanden.
          </p>
          <p xml:id="i-8LaQEYAbXXL5cvEkfeCUCE">
            Statsmakternas åtgärder för att främja landets jordbruksnäring
            avse ju att medverka till en förbättrad ekonomisk ställning för
            jordbruksnäringens utövare, öppna nya försörjningstillfällen för
            ett större antal jordbrukare genom jordbruks nybildning eller
            genom utökning av för små och ofullständiga jordbruk samt att
            i övrigt på skilda områden så främja jordbruksnäringen, att brukarna
            av jorden kunna beredas en god och tillfredsställande bärgning.
            Man vill med dessa åtgärder hålla landsbygdens folk kvar vid jorden
            och motverka den alltjämt pågående inflyttningen till städer och
            industrisamhällen, en inflyttning, som under nu rådande förhållanden
            bidrager till att öka arbets- lösheten och som medför tillfällig
            brist på arbetskraft för brådskande arbete vid jordbruket. De
            som i första hand söka sig bort från jordbruket äro lantarbetarna,
            gifta såväl som ogifta. Det råder emellertid intet tvivel därom,
            att en stor del av dessa arbetare skulle stanna kvar vid sitt
            ursprungliga yrke, om de där kunde leva under mera drägliga förhållanden
            än vad som nu bjudes. En av orsakerna till vantrevnaden för jordbruksarbetarna
            är de ofta förekommande dåliga bostä- derna. Under de senaste
            decennierna ha visserligen en del framsteg gjorts ge- nom förbättring
            av arbetarbostäderna å en del större egendomar, så att dessa bostäder
            mera motsvara tidens krav, men ännu äro runt om i landet bristfällig-
            heterna så betydande, att åtgärder till deras avhjälpande äro
            i hög grad påkal- lade. När här berörda missförhållanden påtalas,
            söker visserligen vederbörande ofta komma ifrån de besvärande
            anmärkningarna genom att framhålla, att det beror på bostadsinnehavaren
            själv hurudan bostaden är. Detta kan vara rik- tigt, så vitt det
            rör sig om ordning och snygghet i hemmet, vilka tyvärr i många
            fall eftersättas av bostadsinnehavaren. Men oftast rör det sig
            dock om lägen- heter, som i olika hänseenden äro så illa underhållna,
            att det inte är möjligt för den, som innehar bostaden, att åstadkomma
            någon hemtrevnad, även om de bästa avsikter i sådant avseende
            skulle förefinnas. Lantarbetarna själva understryka också kraftigt,
            då saken kommer på tal, behovet av bättre ordnade bostadsförhållanden.
            Och besöker man arbetsgivare, som varit nog framsynta att inse
            och erkänna detta behov, så inträffar det ofta att vad de först
            av allt önska visa den besökande, det är hur arbetarna bo. Även
            dessa arbetsgivare se alldeles visst främst på sina egna intressen.
            Fullgoda bostäder för arbetarna
          </p>
          <pb facs="riksdagen-motions-pdf/data/1928/mot_1928__fk__233/mot_1928__fk__233-002.pdf"/>
          <fw xml:id="i-Gtyc2fwHUadAYVrgifrDuQ">
            10 Motioner i Första kammaren, Nr 233.
          </fw>
          <p xml:id="i-AqRkfDKWBYD95176H1CcxH">
            är ett intresse, som sammanfaller med deras eget, och de ha också
            genom erfa- renhet kommit underfund med, att det kapital, som
            nedlagts i nya eller förbätt- rade arbetarbostäder, fått en god
            placering. När det gäller ogifta arbetare i husbondens kost äro
            bostäderna, åtminstone i södra Sverige, i regel sämre än de statavlönades.
            De inrymmas ofta i gårdens uthus och sakna i följd därav eldstäder.
            Huruvida det är hälsovådligt eller ohygieniskt att förse »drängstugorna»
            med värme från kreatursstallarna, skall det inte här diskuteras.
            Ett torde man dock kunna vara ense om, och det är, att någon verklig
            trivsel icke är möjlig att åstadkomma för de arbetare, som bo
            i dessa »drängstugor». Lantarbetarnas bostadsförhållanden äro
            sådana, att de i icke ringa grad bi- draga till landsbygdens avfolkning.
            Med små medel och god vilja skulle emel- lertid en betydande förbättring
            härutinnan kunna åstadkommas. Alltför ofta saknas dock den goda
            viljan. Man finner i stället både ovilja, kortsynthet och bristande
            intresse hos arbetsgivarna för denna betydelsefulla angelägenhet.
            En förändring till det bättre sker därför också ytterst långsamt.
            Arbetarna förlora därigenom tron på att de själva någonsin skola
            få vara med om en bättre ord- ning. Detta har till följd att en
            del bli håg- och modlösa och resignera. Hos andra åter framväxer
            en stark längtan att komma bort från dessa otrevna och glädjefattiga
            bostadsförhållanden. Denna bostadsfråga har, som förut framhållits,
            en sådan betydelse, att ett in- gripande från samhällets sida
            icke kan anses vara obefogat. Visserligen kan, redan med nuvarande
            lagbestämmelser, de hälsovårdande myndigheterna in- gripa och
            ålägga vederbörande bostadsägare att bättra brister, men detta
            sker endast i de enstaka fall, där husens vanvård är så uppenbar,
            att husen icke utan skada för dem som där bo vidare kunna användas
            för bostadsändamål. Det er- fordras en effektiv bostadsinspektion.
            I en del landsting har redan en sådan inspektion beslutats, och
            den har efter sin tillkomst visat sig väl fylla sin upp- gift.
            Men flerstädes har föga eller intet blivit åtgjort. Det är därför
            av vikt, att en undersökning av lantarbetarnas bostadsförhållanden,
            mot bakgrunden av ifrågavarande arbetares sociala standard, kommer
            till stånd. Med hänvisning till det anförda hemställa vi,
          </p>
          <p xml:id="i-CiBuFosuCnGETMNwaSwTQL">
            att riksdagen måtte i skrivelse till Kungl. Maj:t begära under-
            sökning rörande lantarbetarnas bostadsförhållanden och snarast
            ä möjligt framlägga för riksdagen de förslag, vartill utredningen
            kan föranleda.
          </p>
          <p xml:id="i-D4nsQaRwGHJ3hG1mEJyH6z">
            Stockholm den 31 januari 1928.
          </p>
          <p xml:id="i-RNJMX2ZBbqXifsVLKBp6j7">
            Gustav Möller. Olof Olsson. Rickard Sandler. ÅA. J. Bärg. Ernst
            Wigforss.
          </p>
        </div>
      </div>
    </body>
  </text>
</TEI>
