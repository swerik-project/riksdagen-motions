<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00483">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__483/mot_1968__ak__483-001.pdf"/>
      <fw xml:id="i-MPNRNh6Ri2Q9x2A73tsZHv">
        8 Motioner i Andra kammaren, nr 483 år 1968
      </fw>
      <div xml:id="i-Ht5U2YP9gZ4pUE5QdxdVr6" type="motHeader">
        <div xml:id="i-JN6hWnYu4nMVwVs7So9atJ" type="motTitle"/>
        <div xml:id="i-Tgi5YKkyHBG6Z64ehZ437d" type="motSubmissionInfo"/>
      </div>
      <div xml:id="i-JGb7F5z2irvg5zwpmji8ka" type="motBody">
        <div xml:id="i-F23MPyZk7WSo35eDNwXDc">
          <p xml:id="i-LTyHE8h4dQePsZ3r8mBrQ6">
            Nr 483
          </p>
          <p xml:id="i-7RDnhDmjHZMPJUMYZSDVr3">
            Av herr Larsson i Umeå, om undantag från markvärdebeskattningen
            vid reinvestering i villafastighet.
          </p>
          <p xml:id="i-UifHngca1uMNzsATHNorBw">
            (Lika lydande med motion nr 387 i Första kammaren)
          </p>
          <p xml:id="i-HZUYzdWR5eBXfcLBnEhZ62">
            Vid föregående års riksdag behandlades i samband med proposition
            om markvinstbeskattning förslag från vårt håll om att vinst, som
            uppkommer vid försäljning av villa på grund av ägarens flyttning
            från orten, inte skall beskattas om han inom viss tid på den nya
            orten köper ny bostadsfastighet. Riksdagsmajoriteten avvisade
            dessa förslag. Några särregler finns alltså inte för de fall,
            då en villaägare tvingas sälja sin fastighet på grund av flyttning
            och sedan gör en reinvestering i villa på inflyttningsorten. Vinst
            som uppkommer vid sådan försäljning skall beskattas på vanligt
            sätt. Departementschefen anförde i proposition 1967: 153 att tillräcklig
            hänsyn tagits till dessa reinvesteringsfall genom lagstiftningens
            grundläggande utformning (sid. 137). Majoriteten i bevillningsutskottet
            anslöt sig till departementschefens bedömning och motivering —
            BeU 1967: 64. Det departementschefen och utskottsmajoriteten åsyftade
            med ”lagstiftningens grundläggande utformning” var främst det
            fasta tillägg på 3 000 kr. per år som den skattskyldige får addera
            till sin anskaffningskostnad. Genom denna regel torde visserligen
            många mindre realisationsvinster bli skattefria. Men i ett inte
            oväsentligt antal fall kan man, trots bestämmelserna om det fasta
            tillägget, förutsätta att försäljningar av vanliga egna hem kommer
            att resultera i beskattning. Av flera skäl är detta enligt min
            uppfattning inte tillfredsställande. Markvärdekommitténs förslag,
            som i fråga om dessa reinvesteringsfall överensstämmer med propositionen,
            utsattes för kritik från flera remissin- stanser på denna punkt.
            Kooperativa förbundet ifrågasatte om inte någon bestämmelse borde
            infö- ras, som generellt befriar från beskattning i dessa reinvesteringsfall.
            För- bundet ansåg förslagsvis att denna regel skulle kunna utformas
            så, att eventuellt eljest uppkommande beskattning skall undanröjas,
            därest skatt- skyldig i samband med byte av anställningsort, inträde
            i pensionsåldern eller liknande försäljer en- eller tvåfamiljsfastighet,
            som använts som egen bostad, och därefter senast inom viss tid,
            två å tre år, anskaffar liknande bostadsfastighet. Också Näringslivets
            skattedelegation framhöll, att de olä- genheter, som uppkommer
            för en villaägare som tvingas flytta från en ort
          </p>
          <pb facs="riksdagen-motions-pdf/data/1968/mot_1968__ak__483/mot_1968__ak__483-002.pdf"/>
          <fw xml:id="i-CiryjZHDm2iHQ2woNjJoEA">
            Motioner i Andra kammaren, nr 483 år 1968 9
          </fw>
          <p xml:id="i-UQUhvVEyRpUb9KkYHtUHRn">
            och där sälja sin bostad för att i stället köpa en villa på en
            ny bostadsort, inte helt undanröjs genom kommittéförslaget. Även
            om i de flesta hithörande fall någon skattepliktig vinst inte
            upp- kommer, befarar jag att ”lagstiftningens grundläggande utformning”
            inte resulterar i skattefrihet i samtliga fall där en villa säljes
            på grund av för- flyttning till annan ort och motsvarande reinvestering
            sedan sker. Helt obe- roende av om flyttningen beror på driftinställelse
            eller är en frivillig flytt- ning stämmer det illa med den föreslagna
            lagstiftningens syfte — åtmin- stone som jag uppfattar det — att
            realisationsvinstbeskattning i dessa fall skall kunna ifrågakomma.
            En beskattning motverkar här dessutom direkt den rörlighet på
            arbetsmarknaden, som är ett av syftena med arbetsmark- nadspolitiken.
            Jag förordar därför att Kungl. Maj:t återkommer med förslag att
            vinst som uppkommer vid försäljning av villa på grund av ägarens
            flyttning från orten inte skall vara skattepliktig, om han inom
            viss tid på den nya orten köper ny villa. Om den nyanskaffade
            fastigheten är avsevärt mindre eller av avsevärt sämre kvalitet
            kan övervägas om endast reduktion i beskatt- ningen bör ske —
            inte full skattefrihet. Med hänvisning till vad jag anfört hemställes,
            att riksdagen i skrivelse till Kungl. Maj:t måtte begära förslag
            om sådan ändring i gällande bestämmelser så att vinst, som uppkommer
            vid försäljning av villa på grund av ägarens flyttning från orten,
            inte skall beskattas om han inom viss tid på den nya orten köper
            ny bostadsfastighet.
          </p>
          <p xml:id="i-4x1o9wWvAv8PLgwsPhVY3U" type="date">
            Stockholm den 25 januari 1968
          </p>
          <div xml:id="i-LydXCbvem1QwSpZroMBMWY" type="signatureBlock">
            <p xml:id="i-Cc9pu7qoDbwMPqPadsRtLm" who="i-MHvgjmzw3jqPLk3AHQUFKw" type="signature">
              Sigvard Larsson (fp)
            </p>
          </div>
        </div>
      </div>
    </body>
  </text>
</TEI>
