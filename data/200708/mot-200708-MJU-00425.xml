<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-MJU-00425">
  <teiHeader>
    <fileDesc>
      <titleStmt>
        <title>Genetiskt modifierade organismer (GMO)</title>
        <author corresp="i-UhKXyeGqJBzFW5wSyeoGMt">av Wiwi-Anne Johansson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Genetiskt modifierade organismer (GMO)</title>
          <idno type="rdwebb">GV02MJ425</idno>
          <rs type="number">MJ425</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GV02MJ425/text</ref>
          <ref type="dokument_url_html">http://data.riksdagen.se/dokument/GV02MJ425</ref>
          <ref type="dokumentstatus_url_xml">http://data.riksdagen.se/dokumentstatus/GV02MJ425</ref>
          <ref type="doc">http://data.riksdagen.se/fil/A1FCD524-2A50-4757-B5DA-0DDB6AAE5BC9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y5noK5hstq5yNWt5G9wo8h" type="signed"/>
        <correspContext corresp="i-Y5noK5hstq5yNWt5G9wo8h">
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction type="referral" xml:id="i-41vQpBu56Qw68nsPxh4Udw">
          <date when="2007-10-16"/>
        </correspAction>
        <correspAction type="dismissal" xml:id="i-JNp3uf7EDfXL83rnRXxJ6c">
          <date when="2007-10-16"/>
        </correspAction>
        <correspAction type="numbering" xml:id="i-Wf8P9F7BEC1U6Sc3eNoaAp">
          <date when="2007-10-08"/>
        </correspAction>
        <correspAction type="submission" xml:id="i-5aWbuX1jcYpWoYQJ1YmHSm">
          <date when="2007-10-05"/>
        </correspAction>
        <correspAction type="transfer" xml:id="i-FexjHYrfn8WWBgZwF4PTTj">
          <date when="2007-10-05"/>
        </correspAction>
        <correspAction type="assigned" xml:id="i-V9BrX6fcVensJT3Y9TVMys"/>
        <correspContext corresp="i-V9BrX6fcVensJT3Y9TVMys">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-NxUwm8vsiaNpiESLkbYMnS">
          <head xml:id="i-5XefX4tf4pNHPR2KrNokHN">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 GMO inte lösning på global livsmedelsförsörjning 3
            </item>
            <item>
              5 Ekologisk produktion kan försörja världen 4
            </item>
            <item>
              6 Attityder till genetiskt modifierade organismer (GMO) 4
            </item>
            <item>
              7 Tydlig märkning av livsmedel 4
            </item>
            <item>
              8 Riskerna med GMO 5
            </item>
            <item>
              9 Oetisk verksamhet 5
            </item>
            <item>
              10 Stärk den oberoende internationella forskningen 6
            </item>
            <item>
              11 Förläng kraven på testtid i EG-lagstiftningen 6
            </item>
            <item>
              12 Stärk den oberoende nationella forskningen 6
            </item>
            <item>
              13 Riksrevisionens granskning 7
            </item>
            <item>
              14 Åtgärda rapporterade brister i granskningen 8
            </item>
            <item>
              15 Inrätta ny organisation för samordnad hantering av GMO 9
            </item>
            <item>
              16 Vänsterpartiets syn på den svenska politiken för GMO 10
            </item>
            <item>
              16.1 Miljömålen prioriterade 10
            </item>
            <item>
              16.2 Försiktighetsprincipen ska tillämpas 10
            </item>
            <item>
              17 Åtgärda de demokratiska bristerna i beslutsprocessen 11
            </item>
          </list>
        </div>
        <div type="motProposal" subtype="förslag">
          <head xml:id="i-EqZbbx5gLDHoZdGc9AKKb1">
            2 Förslag till riksdagsbeslut
          </head>
          <list style="ol">
            <item xml:id="i-7xn1aaRfAL1Ryg1VCfyg9c">
              Riksdagen tillkännager för regeringen som sin mening vad som
              anförs i motionen om att allmänhetens berättigade oro ska överordnas
              handelsintressen och att regeringen därför ska verka för att EU
              ska vara en GMO-fri zon.
            </item>
            <item xml:id="i-U9Xi1bGCd82aMHm1rBBomv">
              Riksdagen tillkännager för regeringen som sin mening vad som
              anförs i motionen om att ett nationellt förbud ska införas mot
              de genetiskt modifierade organismer som innebär risker för miljö
              samt djurs och människors hälsa.
            </item>
            <item xml:id="i-RYWLmjW7UkMLKDSoGpumQ5">
              Riksdagen tillkännager för regeringen som sin mening vad som
              anförs i motionen om att en märkning av alla produkter där GMO
              ingår i livsmedelskedjan ska införas.
            </item>
            <item xml:id="i-4xEGPgSAd4hDKvknDN6aWx">
              Riksdagen tillkännager för regeringen som sin mening vad som
              anförs i motionen om att verka för att inom EU förlänga tidsgränsen
              för forskning och uppföljning av effekter av nya GMO.
            </item>
            <item xml:id="i-86DEHDVvSbs6wcQxetCaFr">
              Riksdagen begär att regeringen snarast återkommer till riksdagen
              med en tidsplan för hur bristerna enligt Riksrevisionens granskning
              ska åtgärdas.
            </item>
            <item xml:id="i-6Z5oky3Yj8eAwSRKRqQBXH">
              Riksdagen tillkännager för regeringen som sin mening vad som
              anförs i motionen om att regeringen ska verka för att metoder
              utvecklas för hur miljöbalkens och EG-rättens krav på riskbedömning
              redovisas.
            </item>
            <item xml:id="i-QKzfe5ERfquK5iFiAMmap2">
              Riksdagen tillkännager för regeringen som sin mening vad som
              anförs i motionen om att regeringen snarast förtydligar att miljöbalkens
              bestämmelser om krav på tidigt samråd gäller för genteknisk verksamhet.
            </item>
            <item xml:id="i-LGYJhGowj83nLcXbxVmQ1P">
              Riksdagen tillkännager för regeringen som sin mening vad som
              anförs i motionen om att avvakta med nya tillstånd för avsiktligt
              utsättande av nya GMO:er.
            </item>
            <item xml:id="i-Lr49aYQ5DpjavuDeCrvA9n">
              Riksdagen tillkännager för regeringen som sin mening vad som
              anförs i motionen om att regeringen låter utreda förutsättningarna
              för att under Naturvårdsverket inrätta en ny organisation för
              tillståndsgivning av GMO.
            </item>
            <item xml:id="i-CDizrkpuqMndaXoWap4Q2S">
              Riksdagen tillkännager för regeringen som sin mening vad som
              anförs i motionen om att regeringen i en demokratisk process ger
              riksdagen möjlighet att ta ställning i grundläggande GMO-frågor.
            </item>
          </list>
        </div>
        <div type="motContent">
          <head type="h1" xml:id="i-WuPskJNeKbseoXpadiubvm">
            3 Bakgrund
          </head>
          <p xml:id="i-U9qvfsdMJ7j5zvHDLZqr3T">
            Vänsterpartiet har till riksdagen i två motioner lyft fram yrkanden
            gällande GMO som inte beaktas av regeringen. Mot bakgrund av denna
            anmärkningsvärda hantering och att regeringen hittills inte presenterat
            någon politik på området lyfter vi fram frågorna på nytt.
          </p>
          <head type="h1" xml:id="i-QLoHSS9ovmACmdYZQx6G2g">
            4 GMO inte lösning på global livsmedelsförsörjning
          </head>
          <p xml:id="i-BxeT4kQykgatiVWGr6RDGx">
            Idag står jorden inför stora klimatförändringar. Med den ökande
            uppvärmningen försämras förutsättningarna att försörja världens
            ökande befolkningsantal. Enligt FN:s klimatpanel (IPCC) har jordens
            medeltemperatur ökat med 0,74 grader de senaste hundra åren och
            kan fortsätta öka med över 6 grader de kommande hundra åren. Under
            de tolv senaste åren har elva varit de varmaste sedan 1850. Den
            snabba temperaturökningen innebär stora påfrestningar på ekosystemen.
            Ett par graders temperaturhöjning ökar risken för att 2030 procent
            av jordens växt- och djurarter kommer att dö ut. Bördig jordbruksmark
            försvinner då havsytans nivå höjs. Värmeböljor, kraftiga regn
            och snöfattiga vintrar blir vanligare. Klimatförändringarna är
            ett stort hot mot utvecklingsländer och ett enormt hinder för
            fortsatt fattigdomsbekämpning. Redan fattiga länder kommer att
            drabbas värst, exempelvis bedömer FN:s klimat­panel att vissa
            delar av Afrika kommer att drabbas av minskad matproduktion med
            upp till 50 procent redan till 2020. Afrika bedöms även få effekter
            av stigande havsvattenyta samt minskade vattenresurser som 75250
            miljoner människor kan drabbas av redan till år 2020.
          </p>
          <p xml:id="i-VYiuS5fKHq5RXNnWbNvgsh">
            Att möta dessa stora utmaningar med kostsamma investeringar och
            kostsam byråkratisk hantering av tillstånd och prövning av GMO,
            som enligt vetenskapliga bevis hotar att slå ut ekologisk odling
            och biologisk mångfald, är inte försvarbart. Tvärtom måste resurserna
            satsas på att förstärka den ekologiska hållbarheten och mångfalden.
            Världssvälten har inte tillkommit på grund av brist på mat utan
            på grund av en ojämn fördelning av makt och resurser. Enligt FN:s
            mat- och lantbruksorgan, FAO, finns det över 1,5 gånger mer mat
            på jorden än vad som krävs för att tillgodose hela världens behov.
          </p>
          <p xml:id="i-GcjjcUW7JScu4NFS7WxW8d">
            Vad som måste prioriteras är satsningar på rättvis fördelning
            av resurser och en ökad ekologisk produktion som värnar den biologiska
            mångfald som finns kvar på jorden. Är det någon gång försiktighetsprincipen
            skall användas är det gällande utsättning av GMO. Detta då det
            är tydligt att ingen i dag kan överblicka de konsekvenser som
            en spridning av genorganismer inom jordbruk, skogsbruk, djurförädling
            och fiske medför i det rådande ekosystemet.
          </p>
          <head type="h1" xml:id="i-FQDZU1FhdqajMKSwjKHUG5">
            5 Ekologisk produktion kan försörja världen
          </head>
          <p xml:id="i-DE5c2KTxjeXijPtHGwVb42">
            Enligt en studie av ett lag forskare från olika akademiska institutioner
            i Michigan, USA, har ekologisk produktion kapacitet att försörja
            en värld med ett växande antal människor med mat. Forskarna klargör
            att bekämpningsmedel, konstgödsel och GMO är onödiga. Med grund
            i olika beräkningsmodeller kommer forskarlaget även fram till
            att det inte behöver tas ytterligare landområden i anspråk för
            jordbruk (Organic agriculture and the global food supply Renewable
            agriculture and food systems 2007). Ökar spridning av GMO i miljön
            innebär detta att förutsättningarna för den ekologiska produktionen
            undergrävs, vilket på sikt kan få mycket allvarliga följder för
            den biologiska mångfalden som också hotas av klimatförändringarna.
          </p>
          <p xml:id="i-BdvMbqis8VAv35y8vjFuft">
            Flera svenska miljökvalitetsmål som Giftfri miljö, Levande sjöar
            och vat tendrag samt Hav i balans och målet att i Sverige öka
            den ekologiskt certifierade jordbruksmarken till 20 procent år
            2010 hotas av spridning av GMO i eko­systemet. Det handlar om
            ett viktigt vägval. Vänsterpartiet väljer ekologiskt håll­bar
            utveckling.
          </p>
          <head type="h1" xml:id="i-SYtC8hEVmvyPbGXRFfYm1R">
            6 Attityder till genetiskt modifierade organismer (GMO)
          </head>
          <p xml:id="i-AbSyw37onwuPs2Dmkctoio">
            Undersökning efter undersökning som gjorts hos befolkningarna
            i både Sve rige och EU:s övriga medlemsländer har visat på ett
            klart motstånd mot GMO, främst i livsmedel. Varken tester eller
            kontrollsystem har haft någon lugnande effekt. På grund av konsumenternas
            negativa inställning till GMO har handelsrelationen mellan EU
            och USA påverkats starkt negativt. Europas konsumenter vill helt
            enkelt inte ha in genmodifierade livsmedel. Istället för att acceptera
            konsumenters och producenters inställning pågår en stark lobbying
            från industrin att övertyga konsumenter och producenter om att
            riskerna med GMO är minimala. EU upphävde under år 2000 på inverkan
            av dessa starka ekonomiska intressen det moratorium för GMO som
            legat fast i unionen. Trots detta är motståndet fortfarande massivt.
            Att medborgarnas åsikter i frågan inte beaktas är allvarligt ur
            demokratisk synpunkt. Vänsterpartiet anser att allmänhetens berättigade
            oro bör överordnas handelsintressen och att EU i konsekvens med
            detta ska vara en GMO-fri zon. Detta ska ges regeringen till känna.
          </p>
          <head type="h1" xml:id="i-DGyCdtGkrmhXPrNbNgLeVG">
            7 Tydlig märkning av livsmedel
          </head>
          <p xml:id="i-RqVPxj5uJciN1PmGUpwia">
            Det är en rättighet som konsument att veta att en vara är fri
            från GMO. I valet mellan att utveckla GMO i odling och att ge
            upp möjligheten att kunna garantera att ekologiskt certifierade
            produkter inte innehåller GMO anser vi valet enkelt. Att värna
            ekologiskt certifierade produkters totala renhet från GMO är av
            högsta vikt. Med anledning av detta bör ett nationellt förbud
            införas mot de genetiskt modifierade organismer som innebär risker
            för miljö samt djurs och människors hälsa. Detta bör ges regeringen
            till känna.
          </p>
          <p xml:id="i-3ydxa6UUjsYfgrMf2zQK1R">
            Konsumenter ska kunna veta att animalieprodukter som kött, mjölk
            och ägg inte är producerade med GMO. Den här rätten förnekas allmänheten
            i dag på grund av ekonomiska intressen. Detta trots att 93 procent
            av de svenska konsumenterna i en undersökning säger att de vill
            att köttet ska märkas på ett sådant sätt att det framgår om djuren
            fått genmodifierat foder. Swedish Meats (företaget bakom Scan)
            tillåter GMO i foder till svenska djur. Som ett led mot ett införande
            av ett nationellt förbud enligt ovan menar vi att det är av vikt
            att införa en märkning av alla produkter där GMO hittills ingår
            i livsmedelskedjan. Detta bör ges regeringen till känna.
          </p>
          <head type="h1" xml:id="i-DRuteSFud3KgcDPENSoMA1">
            8 Riskerna med GMO
          </head>
          <p xml:id="i-X6REhkCza9rioEqf7nyyms">
            I en riskbedömning skall nyttan ställas mot riskerna. De fördelar
            som GMO, enligt industrin, kan ha väger inte upp de risker som
            utsättning och spridning av GMO kan medföra i ekosystemet. Det
            argument som framförs att GMO är lösningen på världens svält och
            skulle minska användningen av bekämpningsmedel skulle i en riskanalys
            väga riktigt tungt. Men världssvälten har inte tillkommit på grund
            av brist på mat utan på grund av en ojämn fördelning av makt och
            resurser. Enligt FN:s mat- och lantbruksorgan, FAO, finns det
            1,5 gånger mer mat på jorden än v ad som krävs för att tillgodose
            hela världens behov. När det gäller argumentet att GMO-grödor
            minskar giftspridning genom minskad användning av bekämpningsmedel,
            visar ny forskning att genmanipulerade grödor kan vara giftiga
            mot andra organismer och grödor.
          </p>
          <head type="h1" xml:id="i-LLra8W6BRTqw4dv5DBwgME">
            9 Oetisk verksamhet
          </head>
          <p xml:id="i-RDWK1Gagd3y9ZeXfAHXfYx">
            Det sätt på vilket bioteknikföretagen agerar i utvecklingsländer
            då de tjänar stora pengar på småbrukarnas bekostnad måste fördömas.
            Med hjälp av bland annat WTO (World Trade Organization) försöker
            företagen som utvecklat GMO-grödorna, bland annat Monsanto (företaget
            bakom DDT, PCB och agent orange), i samarbete med USA:s regering
            tvinga främst länder i tredje världen att gå över till odling
            av GMO-grödor. Vinsterna gör företagen via licenser på bekostnad
            av biologisk mångfald och med familjetragedier som följd av höga
            avgifter för jordbrukarna. De som får betala är främst småbrukare,
            ofta på ekologiska familjelantbruk, som till dyra pengar köpt
            engångsutsädet och skuldsatt sig för livet.
          </p>
          <head type="h1" xml:id="i-79g6SWsVGYSSi5aU3CgVvg">
            10 Stärk den oberoende internationella forskningen
          </head>
          <p xml:id="i-V6MjnP9uftRgCqRUHP5JK6">
            Internationellt råder brist på oberoende forskning. Det är problematiskt
            att samma bioteknikföretag som säljer genm odifierade grödor stått
            för den störs ta delen av forskningen de senaste tio åren. En
            oberoende internationell forskning måste därför stödjas för att
            man ska kunna ställa krav på att de GMO-produkter som släpps ut
            på marknaden inte medför miljö- och hälsorisker. I dag utreds
            detta i mycket liten utsträckning.
          </p>
          <head type="h1" xml:id="i-Db31ihsJYTJt8br6Bg3BT4">
            11 Förläng kraven på testtid i EG-lagstiftningen
          </head>
          <p xml:id="i-HAhshuUdsLZwobRPfXuZeP">
            Försiktighetsprincipen måste tillämpas av vetenskapliga skäl.
            Mer grundforskning, där effekterna vad gäller miljö och hälsa
            följs upp och utvärderas i ett långsiktigt perspektiv, måste bli
            praxis innan GMO kan släppas ut på marknaden. Idag kan GMO som
            endast testats i två år släppas ut på marknaden enligt EU:s lagstiftning
            (Europaparlamentets och rådets direktiv 2001/18/EG av den 12 mars
            2001 om avsiktlig utsättning av genetiskt modifierade organismer
            i miljön och om upphävande av rådets direktiv). Detta är en allvarlig
            brist som måste förändras. Forskare som bedrivit långsiktiga forskningsstudier
            har kunnat visa att hälsoeffekterna av GMO kan öka med tiden.
            I Kanada har forskare kunnat påvisa att fertiliteten skadats hos
            människor som hanterat GMO-utsädet Roundup då exponeringstiden
            på testerna förlängts till mer än två år. Det är mot bakgrund
            av detta av stor vikt att förlänga denna tidsgräns i EU:s lagstiftning
            till minst 15 år. Detta bör ges regeringen till känna.
          </p>
          <head type="h1" xml:id="i-PcCwYxnvTT7TcrgbDrBgx6">
            12 Stärk den oberoende nationella forskningen
          </head>
          <p xml:id="i-N5vg8gD3tU9c761EoTZBXB">
            Naturvårdsverket fick med 2006 års regleringsbrev i uppdrag att
            utreda hur uppfyllelsen av miljökvalitetsmålen kan påverkas av
            användningen av genetiskt modifierade organismer. I rapporten
            Ekologiska effekter av GMO (rapport 5597 sept. 2006) redovisas
            en kunskapssammanställning över den forskning som belyser genspridning
            från GMO relaterad till svenska förhållanden. Enligt rapporten
            råder brist på användbar information för riskbedömningar. Rapporten
            pekar på två huvudsakliga förklaringar till detta. För det första
            saknas ännu, trots omfattande forskning, stora delar av de basala
            kunskaper och redskap som krävs för att bedöma risken för att
            GMO ska spridas och orsaka ekologisk skada. För det andra är mycket
            av den internationella forskningen inriktad på globalt viktiga
            jordbruksgrödor, vilka antingen inte är aktuella för odling i
            Sverige eller saknar vilda släktingar i den svenska floran, som
            t.ex. ris, bomull, soja, majs och solros. Raps är ett undantag.
            Det totala kunskapsläget o m ekologiska effekter av GMO betecknas
            som otillfredsstäl l ande, och jämfört med andra länder (t.ex.
            Danmark, Frankrike och Storbri tannien) är bristen på publicerad
            »svensk« forsknin g om spridning och ekologis ka effekter av GMO
            påtaglig.
          </p>
          <p xml:id="i-Q2mqDGpLRRN8eEFjEj8dwU">
            Vetenskapliga utredningar skapar bättre grund för beslut. Diskussionerna
            om ekologiska effekter av GMO handlar till stor del om att hitta
            metoder för hur genspridning kan undvikas. Trots att vi anser
            att Sverige skall införa ett nationellt förbud är det viktigt
            att bedriva forskning på området för att kunna bemöta de utmaningar
            som en ökad internationell användning av GMO innebär. Mot bakgrund
            av den osäkerhet som i dag råder om ekologiska effekter är det
            viktigt att ansträngningarna med att hitta lösningar för att förhindra
            genspridning ökar. Utan ökade svenska forskningssatsningar kommer
            fram­tida riskbedömningar att bli allt svårare att genomföra på
            ett objektivt och vetenskapligt välgrundat sätt. Till de mest
            centrala problemen hör att
          </p>
          <p xml:id="i-NdyDCpUU32bT7Hgzyh4SmG">
            a) i möjligaste mån förhindra genspridning och
          </p>
          <p xml:id="i-GuLwAMtJ4qWXm2M8jKnFss">
            b) snabbt upptäcka om sådan spridning ändå ägt rum. Det är därför
            viktigt att prioritera forskning utifrån rapportens förslag gällande
            utveckling av metoder för att begränsa genspridning, hitta strategier
            för genetiskt baserade övervakningsprogram, stödja empirisk och
            teoretisk forskning av effekter på fitness (dvs. förmågan till
            överlevnad och reproduktion), förbättra statistiska utvärderings-
            och övervakningsmetoder, stödja forskning kring genspridning och
            dess effekter hos icke-GMO, göra utvärderingar av genom­förda,
            pågående och kommande svenska fältförsök samt göra kunskapssammanställningar
            och forskning kring andra organismer och ekologiska effekter.
          </p>
          <head type="h1" xml:id="i-KR1943KhTPrhsiEfC513gx">
            13 Riksrevisionens granskning
          </head>
          <p xml:id="i-8VCV56NsEwy6sg8o9XDett">
            Riksrevisionen presenterade i december 2006 en granskning av
            den statliga hanteringen av frågor rörande genetiskt modifierade
            organismer (GMO) i foder, livsmedel och industriråvaror. Fokus
            i granskningen har legat på om regeringen och ansvariga myndigheter
            lyckas upprätthålla balansen mellan det tekniskt möjliga och det
            etiskt och miljömässigt rimliga i arbetet med genetiskt modifierade
            organismer (GMO). I detta ingår bland annat beredskap och skydd
            för hot mot människa, djur och miljö samtidigt som genteknikens
            möjligheter tas till vara. Resultatet av granskningen har redovisats
            i rapporten Genetiskt modifierade organismer det möjliga och det
            rimliga (RiR 2006:31). Riksrevisionens samlade bedömning i rapporten
            är att riskerna inte hanteras på ett tillfredsställande sätt och
            att dessa brister skadar förtroendet från allmänheten.
          </p>
          <p xml:id="i-TcvshTepw9pJFne5btV3Kg">
            Riksrevisionens styrelse föreslår utifrån resultaten i granskningen
            att riksdagen begär
          </p>
          <p xml:id="i-RZoPFvKBN8AkuCmEM5voNV">
            1) att regeringen ser till att myndigheterna utför sin prövning
            av GMO-ärenden rörande foder, livsmedel och industriråvaror i
            enlighet med gällande regler för etiska bedömningar och riskbedömningar,
          </p>
          <p xml:id="i-MwMULa6h9f52VkxPvmjkfx">
            2) att regeringen tydliggör och kompletterar regelsystemen för
            genmodifierade organismer i foder, livsmedel och industriråvaror,
          </p>
          <p xml:id="i-DJK6ASHFhkxAqyDTCy5aJ2">
            3) att regeringen förbättrar sin rapportering till riksdagen
            när det gäller GMO-tillämpningar i naturen samt
          </p>
          <p xml:id="i-PDS8EWFCzewd2QDzjg5hV2">
            4) att regeringen tar initiativ till att förbättra informationen
            till allmänheten om GMO-tillämpningar i naturen.
          </p>
          <p xml:id="i-7PoNAq3HzedLfEtSLgzpXY">
            Vi stöder dessa fyra förslag till åtgärder med anledning av de
            allvarliga brister som framkommer i granskningen, i enlighet med
            motivtexten i denna framställning. Mot bakgrund av kritikens allvar
            emotser vi även att regeringen till riksdagen snarast presenterar
            en tidsplan för hur bristerna i granskningen ska åtgärdas. Detta
            bör riksdagen ge regeringen till känna.
          </p>
          <head type="h1" xml:id="i-22TCPkDXWWP8S7A5gekrdp">
            14 Åtgärda rapporterade brister i granskningen
          </head>
          <p xml:id="i-838PhQztX52bS5wJS5ZDsK">
            Vi konstaterar samtidigt att styrelsens förslag till riksdagen
            inte är tillräckliga för att åtgärda de allvarliga brister som
            framkommer i Riksrevisionens granskning. Det finns anledning att
            även förbättra organisationen och beslutsstrukturen kring dessa
            frågor. Vi delar Riksrevisionens bedömning att det för att upprätthålla
            ett teknikvänligt samhällsklimat krävs att allmänheten har förtroende
            för myndigheternas arbete till skydd för människors och djurs
            hälsa och för miljön. Det krävs att samhällets kontroll och riskhantering
            är tillräcklig och att informationen kring de överväganden som
            görs är tillgänglig.
          </p>
          <p xml:id="i-Q1u3ACLcYAeDoriRFAaRtu">
            Det är enligt vår mening centralt att regeringen snarast verkar
            för att metoder utvecklas för hur miljöbalkens och EG-rättens
            krav på riskbedömning inför all prövning av GMO-användning ska
            tillgodoses samt hur avvägningar mellan olika hänsyn ska redovisas
            på ett tydligt och enhetligt sätt. Detta bör riksdagen ge regeringen
            till känna.
          </p>
          <p xml:id="i-M37bA8ixr7METuYDLCc53H">
            Det är viktigt att miljöbalken förtydligas till att göra gällande
            att bestämmelserna om krav på tidigt samråd gäller för genteknisk
            verksamhet. Regeringen bör snarast reda ut de oklarheter som råder
            gällande tillämpligheten på GMO-området beträffande bestämmelserna
            i 6 kap. miljöbalken om tidigt samråd. Detta bör riksdagen ge
            regeringen till känna.
          </p>
          <p xml:id="i-2BiLt98cE5LZkX7mK4FYWu">
            Det är mot bakgrund av vad som framkommit i denna granskning
            rimligt att avvakta med nya tillstånd för avsiktligt utsättande
            av nya GMO-grödor innan den etiska bedömningen, riskbedömningen
            och samrådstillämpningen utvecklats i linje med vad som anförs
            i Riksrevisionens rapport. Detta är rimligt även med hänvisning
            till försiktighetsprincipen då heller ingen oberoende vetenskaplig
            forskning kan påvisa att den biologiska mångfalden och ekosy-stemen
            inte drabbas negativt vid oavsiktlig spridning av GMO i naturen
            . Detta bör riksdagen ge regeringen till känna.
          </p>
          <head type="h1" xml:id="i-3XLyUGLvaX9YhqZ4raCKRv">
            15 Inrätta ny organisation för samordnad hantering av GMO
          </head>
          <p xml:id="i-Y7jPR5ZkpgEC3BqwaJYnEF">
            Jordbruksverkets hantering av GMO-relaterade risker får i granskningen
            stark kritik, vilket vi finner allvarligt. Efter det att rapporten
            presenterades bemötte Jordbruksverket kritiken med att det främst
            handlar om kommunikationsproblem, vilket i sig är en bekymmersam
            inställning. De brister Riksrevisionen pekar på i sin granskning
            gäller att verket inte på alla punkter fullgjort sina uppgifter
            och därmed haft en otillräcklig beredskap för att hantera GMO-relaterade
            risker. Flera prövningar av ansökningar om avsiktlig utsättning
            utan någon särskild inneslutning av GMO i miljön har behandlats
            utan att pröva alla de risker som ska prövas. Kritiken gäller
            även att redovisning av alla de avvägningar som ska göras enligt
            miljöbalken saknades. Verket kritiseras vidare för att riskbedömningen
            endast har inriktats på grödans direkta risker och effekter, detta
            trots att lagstiftningen innehåller ett utredningskrav som också
            omfattar indirekta risker.
          </p>
          <p xml:id="i-B3Sj57g62h4DTefA8yKtop">
            Mot bakgrund av denna kritik anser vi att det är hög tid att
            en helt ny organisation byggs upp för framtida tillståndsgivning
            av samtliga GMO-ansökningar. Den rådande ordningen där sektorsmyndigheter
            ansvarar inom sina områden har fördelar men kan också bidra till
            att riskbedömningar och avvägningar som går över sektorsgränserna
            får en underordnad roll. I Sverige arbetar flera myndigheter med
            GMO-frågor och har olika remissförfaranden. Sammanlagt sju myndigheter
            har enligt den tillsynsförordning (1998:900) som är kopplad till
            miljöbalken ansvar för operativ tillsyn gällande genteknik. Vid
            sidan av dessa har Naturvårdsverket och Gentekniknämnden centrala
            och samordnande uppgifter gällande kontrollen av GMO.
          </p>
          <p xml:id="i-7s5YWNNniX6CxjcoBYzmRL">
            Naturvårdsverket ska i dag enligt sin instruktion (2001:1096)
            bland annat vägleda, samordna, följa upp och utvärdera miljö-
            och tillsynsarbete i förhållande till sektorsmyndigheterna samt
            andra centrala, regionala och lokala myndigheter (3 § första stycket)
            och ansvarar bland annat för samordning, uppföljning och rapportering
            i fråga om flera miljökvalitetsmål. Naturvårdsverket ska enligt
            förordningen (2002:1086) om avsiktlig utsättning yttra sig i princip
            i samma frågor som Gentekniknämnden.
          </p>
          <p xml:id="i-2UbCrLTLuRSL6G1vpAB8LG">
            Naturvårdsverket ansvarar även för de delar av det internationella
            arbetet med biosäkerhetsfrågor som anknyter till Cartagenaprotokollet
            under konventionen om biologisk mångfald. Den nationella kontaktpunkten
            för det internationella förmedlingscentrumet för biosäkerhet är
            placerad på verket.
          </p>
          <p xml:id="i-Bx5SXacWr1KsQiYKnwaqHP">
            För att överbrygga samordningsbrister samt olikheterna i riskhanteringen
            i handläggningen mellan de berörda myndigheterna ser vi behov
            av en ny beslutsstruktur som underlättar de samordningsbrister
            rapporten pekar på. Vi vill att tillståndsgivningen, beslutandeprocessen
            och kontrollen av all GMO i Sverige ska hanteras i en organisation
            som innefattar större bredd av kompetens och genom öppenhet hanterar
            dessa beslut i enlighet med inriktningen i de svenska miljökvalitetsmålen
            och etiska hänsyn. Vi vill se att Naturvårdsverkets befogenheter
            i sitt samordningsansvar i denna process stärks på GMO-området.
          </p>
          <p xml:id="i-QrFHMsV1SWsd74DAyjtcCM">
            Vi anser att det under Naturvårdsverket ska skapas en ny organisation
            för beredning av framtida tillstånd rörande GMO. Till organisationen
            bör Gentekniknämnden och övriga berörda myndigheter, miljöorganisationer
            och eventuellt andra intressenter beredas representation i likhet
            med hur de djurförsöksetiska nämnderna är uppbyggda. Den nya organisationen
            ska utgöra en förstärkt och samordnad hantering av GMO-relaterade
            frågor. I enlighet med Naturvårdsverkets utökade ansvar ska även
            verkets budget förstärkas.
          </p>
          <p xml:id="i-GedWYsKL7jpnuoPUezAEkL">
            En viktig uppgift är att i verksamheten bygga upp ett fungerande
            enhetligt regelverk för likvärdiga riskbedömningar samt att få
            ett samlat grepp över samtliga tillstånd för GMO i Sverige. Verksamheten
            bör också inriktas på att i enlighet med vad Riksrevisionen anför
            i ett tidigt skede granska arbetet i den europeiska myndigheten
            för livsmedelssäkerhet (Efsas) och vara aktiv i processerna för
            marknadsgodkännande och förslag till beslut.
          </p>
          <p xml:id="i-5iUhtykVagpMCZdoBW84iJ">
            Att genomföra denna omorganisation kräver bra underlag. Vi anser
            mot bakgrund av frågornas stora betydelse att regeringen snarast
            utreder förutsättningarna för att under Naturvårdsverket inrätta
            en ny organisation för tillståndsgivning av GMO i enlighet med
            vad som ovan anförs. Detta bör riks­dagen ge regeringen till känna.
          </p>
          <head type="h1" xml:id="i-3ahucbwUfYTgV8wkmaCnja">
            16 Vänsterpartiets syn på den svenska politiken för GMO
          </head>
          <head type="h2" xml:id="i-4sRoH9dorEYXWd41TRvsPg">
            16.1 Miljömålen prioriterade
          </head>
          <p xml:id="i-Hfiir3u2nhJhb4CsVMU9Ls">
            Prioriterat för Vänsterpartiet är att verka för att nå de nationella
            miljömålen. Ett viktigt verktyg för att nå flera av miljömålen,
            som Giftfri miljö, Levande sjöar och vattendrag samt Hav i balans,
            är att öka andelen ekologisk produktion och odling. Vi står bakom
            det nationella målet att i Sverige öka den ekologiskt certifierade
            jordbruksmarken till 20 procent år 2010. En ökad spridning av
            GMO i miljön skulle hota förutsättningarna för ekologisk odling
            och allvarligt begränsa möjligheterna att nå de ovan nämnda miljömålen,
            vilket är oacceptabelt. Potentiella miljöskador orsakade av GMO
            kan handla om att den biologiska mångfalden minskar eller att
            andra odlares åkrar förorenas.
          </p>
          <head type="h2" xml:id="i-4Qc6EQa47CpWydZnKmutpj">
            16.2 Försiktighetsprincipen ska tillämpas
          </head>
          <p xml:id="i-4AuDtHpbWbr7BRibFh6Khy">
            Vänsterpartiet har gällande GMO den principiella hållningen att
            försiktighetsprincipen ska gälla. Menar man allvar med denna princip
            är det inte rimligt att odla GMO-grödor i naturen. Rapporten ger
            ytterligare stöd för denna hållning när det blir tydligt hur hanteringen
            av GMO-frågor många gånger sköts på ett bristfälligt och godtyckligt
            sätt.
          </p>
          <head type="h1" xml:id="i-9ENJRqM9DHXdQ2Qp6ZV9zE">
            17 Åtgärda de demokratiska bristerna i beslutsprocessen
          </head>
          <p xml:id="i-Jvx3nUACN93nyZHQM4qZvy">
            Vänsterpartiet konstaterar att den förra regeringen drev en onyanserat
            positiv politik gällande GMO, där samarbetspartierna hade begränsad
            möjlighet att påverka den politiska riktningen mot en mer strikt
            och ansvarsfull politik enligt försiktighetsprincipen. Riksrevisionen
            riktar nu kritik mot att inte några förslag lämnats till riksdagen
            inom GMO-området trots att flera av de problem som har framkommit
            i granskningen har varit kända sedan länge. Riksrevisionen konstaterar
            att riksdagen därmed inte fått möjlighet att ta ställning i vissa
            grundläggande GMO-frågor, vilket är en kritik. Detta måste förändras.
            Regeringen bör i en demokratisk process ge riksdagen möjlighet
            att ta ställning i grundläggande GMO-frågor. Detta bör ges regeringen
            till känna.
          </p>
          <p xml:id="i-Y9GEbd4BMR6zMiGiCfnM2G">
            Den demokratiska processen och offentliga insynen i hela GMO-verksamheten
            har brister, menar vi. Beslutanderätten gällande tillståndsgivning
            för utsättande av GMO-grödor i naturen samt import av GMO-produkter
            måste enligt subsidiaritetsprincipen beslutas på nationell nivå
            och med större öppenhet.
          </p>
          <p xml:id="i-XP5YdkjYrYagS2dgs4WccV">
            På EU-nivå agerade Sverige mycket tvivelaktigt när den förra
            regeringen röstade mot medlemsländers rätt och önskan att hindra
            import av vissa GMO-produkter utifrån nationella bedömningar.
            Denna linje har den nuvarande regeringen fullföljt, vilket vi
            finner mycket beklagligt.
          </p>
        </div>
        <div type="motSignatures">
          <list>
            <item xml:id="i-A5Q3bMauz1XdUcVy7MEED8" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-QfMSzE9Dd8pPcoPRvxT4Ng" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-HNE5hEQHE1F4GkoEcTjd3D" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-EoCAQ2JkuVzP4kSrmDmD6M" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-LK5APEkiy9wAu81QhrrJPo" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-FNaGsykKoFSB1Fm1Y6nKaB" who="i-FAhoYDeAxVXRZmnF5LnHgv">
              Kent Persson (v)
            </item>
          </list>
        </div>
      </div>
    </body>
  </text>
</TEI>
