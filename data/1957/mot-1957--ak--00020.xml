<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--ak--00020">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__20/mot_1957__ak__20-001.pdf"/>
      <fw xml:id="i-3rPhEnqb9zGD7A1rctns4s">
        Motioner i Andra kammaren, nr 20 år 1957 5
      </fw>
      <div xml:id="i-H4Mu3ZBxThwPTJuC3y3dXC" type="motHeader">
        <div xml:id="i-8WSryGAGhew9k8cPTPAki3" type="motTitle"/>
        <div xml:id="i-TzvMxS33QZLRtkMyJq84jY" type="motSubmissionInfo"/>
      </div>
      <div xml:id="i-UiAmWuRUM4hzB1o3uqXNnh" type="motBody">
        <div xml:id="i-CxRAWr8wCF4fv7rQPuFQsq">
          <p xml:id="i-UtFdUgiUigkH9Yw62jeReU">
            Nr 20
          </p>
          <p xml:id="i-HXcMW8HEaZhZxjH6HcsJen">
            Av herr Larsson i Hedenäset m. fl., i anledning av Kungl. Maj:ts
            framställning om anslag till Vattendomstolarna: Avlö- ningar.
          </p>
          <p xml:id="i-7gcQpdpxjo376ftUFnvqc3">
            I statsverkspropositionen 1957, bilaga 4 punkt 13, föreslår statsrådet
            och chefen för justitiedepartementet en upprustning av vattendomstolarna.
            Den förstärkning som föreslås är att hälsa med största tillfredsställelse.
            Den ar- betsbalans och eftersläpning som hittills förelegat på
            detta område har vål- lat betydande irritation hos av vattenkraftsutbyggnaden
            berörda personer och bygder. Ett ur samhällsekonomiska synpunkter
            angeläget utnyttjande av de naturtillgångar som landets vattenfall
            utgör har försvårats och för- dröjts med betydande nationalekonomiska
            förluster som följd. Det kan t. o. m. ifrågasättas, om ej dessa
            förhållanden ibland framtvingat nödlös- ningar av olika frågor,
            vilka ur rättssynpunkt framstår som mindre tillta- lande. Mot
            bakgrunden av dessa förhållanden är varje förstärkning av landets
            vattendomstolar att hälsa med tillfredsställelse. På samma gång
            som vi ger vår anslutning till de förslag om vattendomstolarnas
            förstärkning, som av departementschefen föreslås, vågar vi dock
            ifrågasätta, om ej större effekti- vitet skulle kunna vinnas,
            om samtidigt en uppdelning av Norrbygdens vattendomstol företoges.
            Av statsverkspropositionen framgår, att olika remissinstanser
            föreslagit antingen en uppdelning av Norrbygdens vattendomstol
            i två självständiga domstolar med en för i det väsentligaste vart
            och ett av Norr- och Väster- bottens län, eller att en avdelning
            av denna domstol stationeras i Luleå. Så- väl vattenfallsstyrelsen
            som Lantbruksförbundet, länsstyrelsen i Norrbot- tens län och
            Norrländska vattenkraftutredningen har uttalat sig i denna rikt-
            ning. Det synes oss angeläget, att detta förslag blir föremål
            för allvarliga överväganden. Det får förvisso förutsättas, att
            den fortgående vattenkraftutbyggnaden kommer att koncentreras
            till övre Norrland, enkannerligen då Norrbottens län. Av statsverkspropositionen
            framgår sålunda i annat sammanhang, att större utbyggnadsföretag
            för den närmaste tiden planeras i Lule älv. Utöver för dagen aktuella
            utbyggnader är det känt, att ytterligare kraftverk och sjöregleringar
            projekteras i denna älv. Därjämte torde det få förutsättas, att
            ett utnyttjande av de kraftresurser, som Pite och Kalix älvar
            erbjuder, kommer att aktualiseras inom en rätt nära liggande framtid.
          </p>
          <pb facs="riksdagen-motions-pdf/data/1957/mot_1957__ak__20/mot_1957__ak__20-002.pdf"/>
          <fw xml:id="i-HirdrJntSqB8zd6ge9nZLt">
            6 Motioner i Andra kammaren, nr 20 år 1957
          </fw>
          <p xml:id="i-FpEhgRK9Cnvhptu32uvrDW">
            Enligt en av Svenska vattenkraftföreningen år 1953 företagen
            inventering av landets vattenkrafttillgångar uppgår dessa i Norrbottens
            län till ej mindre än 19 120 MkWh eller 26 Z av landets samlade
            resurser härvidlag. Då dessa vattenkrafttillgångar inom Norrbottens
            län ännu ej är exploaterade annat än till en mindre del, är det
            uppenbart, att en stor del av vattenkraftutbygg- naden i landet
            under de närmaste årtiondena kommer att koncentreras till Norrbottens
            län. En ändamålsenlig handläggning av vattenmål av den omfattning,
            som här får förutsättas bli erforderlig inom Norrbottens län,
            förutsätter en intim kontakt under målets gång med länsexpertis
            inom olika områden. Utöver de intressen, som företrädes av länsstyrelsen
            som sådan, tillkommer frågor som berör lantbruksnämnden, hushållningssällskapet,
            vägförvaltningen, domänverket, lappväsendet, skolmyndigheter m.
            m. Den ur samhällsekono- miska och rättssynpunkter nödvändiga
            kontakten mellan domstol och olika myndigheter måste försvåras
            i betydande utsträckning med ett avstånd av 291 km mellan vattendomstolens
            och de olika länsmyndigheternas stations- orter. En fråga som
            i detta sammanhang borde ägnas den största uppmärksam- het är
            av vattenmålens handläggning direkt berörda personers möjlighet
            att ernå direkt kontakt med den instans som har att döma i målet.
            För innebyg- garna i de här aktuella flodområdena, Lule, Pite
            och Kalix älvdalar, innebär det en markerad skillnad om domstolen
            är förlagd till Umeå eller Luleå. För flertalet av den direkt
            berörda befolkningen är det ofrånkomligt, att endast alternativet
            med en domstolshandläggning i Luleå kan erbjuda den önskvärda
            möjligheten för befolkningen att få direkt kontakt med dom- stolen.
            Ur de synpunkter som ovan anförts framstår det som välmotiverat
            och rationellt att vid den förstärkning av vattendomstolarna,
            som föreslås ske, samtidigt beslutas om inrättandet av en vattendomstol
            för Norrbottens län. Utöver ovan anförda väsentliga motiv kan
            för detta arrangemang ytterligare anföras: Av justitieministern
            har föreslagits en förstärkning av Norrbygdens vattendomstol med
            följande tjänster: 2 vattenrättsdomare, 3 vattenrätts- ingenjörer,
            1 biträdande vattenrättssekreterare, 1 kanslist och 2 biträden
            för skriv- och kontorsgöromål. Den förstärkning som här föreslås
            av Norr- bygdens vattendomstol är av den omfattningen, att den
            i huvudsak torde vara tillräcklig för bemanning av en självständig
            domstol. Det föreligger därför möjligheter att utan anställandet
            av ytterligare personal än vad som föreslås tillgodose behovet
            av en särskild vattendomstol för Norrbottens län. Det kan även
            ifrågasättas, om åstadkommandet av alltför stora vat- tendomstolar
            är rationellt ur direkt arbetssynpunkt. Fråga är om icke även
            föreligger omständigheter som talar för den av oss föreslagna
            uppdelningen.
          </p>
          <pb facs="riksdagen-motions-pdf/data/1957/mot_1957__ak__20/mot_1957__ak__20-003.pdf"/>
          <fw xml:id="i-YYhWceCex9XJAUno5rferA">
            Motioner i Andra kammaren, nr 20 år 1957 7
          </fw>
          <p xml:id="i-L9kZgRrqZo4yT6ywkWfMrx">
            Av statsverkspropositionen framgår att redan nu föreligger betydande
            svårigheter att på ett tillfredsställande sätt tillgodose lokalbehoven
            för Norrbygdens vattendomstol. Såsom framgår av remissyttrandet
            från läns- styrelsen i Norrbottens län kan Luleå stad ställa för
            en vattendomstol erfor- derliga lokaler till förfogande. Angelägenheten
            av att ernå en förstärkning av vattendomstolarnas kapacitet i
            denna del av landet är så betydande, att den ej bör få fördröjas
            av lokalbrist på den plats, till vilken domstolen nu är koncentrerad.
            Jämväl denna praktiska synpunkt talar för att en vattendom- stol
            nyinrättas i Luleå. Med stöd av vad ovan anförts får vi hemställa,
            att riksdagen vid behandlingen av Kungl. Maj:ts stats- verksproposition,
            bilaga 4 punkt 13, med bifall i övrigt till Kungl. Maj:ts förslag,
            måtte besluta, att Norrbygdens vat- tendomstol uppdelas på så
            sätt, att en självständig vatten- domstol, med en uppsättning
            motsvarande den föreslagna förstärkningen, upprättas för i huvudsak
            Norrbottens län och stationeras till Luleå stad.
          </p>
          <p xml:id="i-9LjhLtgdXouSp9cZkLc63a">
            Stockholm den 21 januari 1957
          </p>
          <p xml:id="i-KbJHQQ36pK1fhznv65JWDf">
            Harald Larsson Ivar Jansson R. Lassinantti i Hedenäset Kalix
          </p>
          <p xml:id="i-4tiGjjran3tZpn7XGVJw5m">
            Annie Jäderberg Olof W. Wiklund
          </p>
        </div>
      </div>
    </body>
  </text>
</TEI>
