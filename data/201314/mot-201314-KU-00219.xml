<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00219">
  <teiHeader>
    <fileDesc>
      <titleStmt>
        <title>Republikanskt statsskick</title>
        <author corresp="i-J6iNc7etmFsvBgThMM5STy">av Anna Steele (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Republikanskt statsskick</title>
          <idno type="rdwebb">H102K219</idno>
          <rs type="number">K219</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K219/text</ref>
          <ref type="dokument_url_html">http://data.riksdagen.se/dokument/H102K219</ref>
          <ref type="dokumentstatus_url_xml">http://data.riksdagen.se/dokumentstatus/H102K219</ref>
          <ref type="doc">http://data.riksdagen.se/fil/AF3834DE-071F-43EB-A113-F516496D09E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J6iNc7etmFsvBgThMM5STy</idno>
            <name>Anna Steele</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U155NLai5gibyU6eFMVbHF" type="signed"/>
        <correspContext corresp="i-U155NLai5gibyU6eFMVbHF">
          <note type="signatory" corresp="i-J6iNc7etmFsvBgThMM5STy"/>
        </correspContext>
        <correspAction type="numbering" xml:id="i-218zVRNxpXZqaWAxvnuT8k">
          <date when="2013-09-27"/>
        </correspAction>
        <correspAction type="submission" xml:id="i-LVQ8Z2kHojwQnZ4LBxunK1">
          <date when="2013-09-26"/>
        </correspAction>
        <correspAction type="transfer" xml:id="i-WFUWqyEkfvk5pVAYt7EWZ">
          <date when="2013-09-26"/>
        </correspAction>
        <correspAction type="assigned" xml:id="i-RWoMQMDAAA7kmWiJLqQrFd"/>
        <correspContext corresp="i-RWoMQMDAAA7kmWiJLqQrFd">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6anJ4ykxm7md734r4VsVqp">
            Förslag till riksdagsbeslut
          </head>
          <list style="ol">
            <item xml:id="i-K6G95S7HuGp3X3vGwqnKoX">
              Riksdagen tillkännager för regeringen som sin mening vad som
              anförs i motionen om att republik bör införas.
            </item>
            <item xml:id="i-U3tiBNV4Y5C3qPCEnB9bZr">
              Riksdagen tillkännager för regeringen som sin mening vad som
              anförs i motionen om att så länge som monarkin existerar som statsskick
              bör kungen fråntas sin roll som ordförande i Utrikesnämnden.
            </item>
            <item xml:id="i-Djm8Jo8cBYHAK78Vgpqx2C">
              Riksdagen tillkännager för regeringen som sin mening vad som
              anförs i motionen om att så länge som monarkin existerar som statsskick
              bör utländska ambassadörer överlämna sina kreditivbrev hos talmannen
              eller utrikesministern.
            </item>
            <item xml:id="i-RFFQ4XsZY9CSkWMVDNT9td">
              Riksdagen tillkännager för regeringen som sin mening vad som
              anförs i motionen om att så länge som monarkin existerar som statsskick
              bör utrikesministern utfärda utnämningsbreven till svenska konsuler
              utomlands.
            </item>
            <item xml:id="i-XbNM4x5XZq6LUDsg6Uvffb">
              Riksdagen tillkännager för regeringen som sin mening vad som
              anförs i motionen om att så länge som monarkin existerar som statsskick
              bör statschefsrollen i förhållande till främmande makt utövas
              av talmannen eller statsministern.
            </item>
          </list>
        </div>
        <div type="motContent">
          <head type="h1" xml:id="i-5kp6NV1D3bYNowMG59t9Be">
            Motivering
          </head>
          <p xml:id="i-PwYxrYdnjeZg8RybrfHBJs">
            Monarki är i ett principiellt perspektiv oförenlig med demokrati.
            Riksdagen bör därför besluta att förändra grundlagarna och därmed
            möjliggöra övergång till republikanskt statsskick.
          </p>
          <p xml:id="i-WhM9LdNEqKKFz6JT64Hjdk">
            Sveriges resa mot demokrati började för över hundra år sedan.
            Kampen var intensiv, och liberaler stod på barrikaderna tillsammans
            med socialdemokrater. Men under demokratins införande i Sverige
            fanns motståndare som i dag har givna platser i det demokratiska
            samhället. Universiteten, som för ett sekel sedan var en elit
            av privilegierade topptjänstemän och studenter, är i dag en av
            det upplysta samhällets grundpelare. Försvaret, som före demokratins
            genombrott var opponent mot folkmakt, är nu ett statligt verk
            med stor folklig legitimitet. Högern, som motsatte sig lika rösträtt,
            har länge varit stabilt demokratiskt sinnad. Men monarkin, i form
            av statschef och hov, finns kvar.
          </p>
          <p xml:id="i-4ppe7Ke2oHwPq7d6zMsMu4">
            Sedan 1970-talet saknar förvisso monarken många formella maktbefogenheter
            genom att inte bidra till regeringsbildningen, inte vara formell
            överbefälhavare etc. Men viss makt finns kvar. I 1 kap. 1 § regeringsformen
            står det: All offentlig makt i Sverige utgår från folket. Detta
            är den politiska demokratins grundläggande princip. Men det finns
            ändå i våra grundlagar rester av icke-demokratiska principer och
            odemokratiska maktförhållanden. I 5 § stadgas: Konungen (...)
            är rikets statschef. Denne kung utses inte via demokratiska principer
            utan tillkommer manliga och kvinnliga efterkommande till kronprins
            Johan Baptist Julii, sedermera Konung Karl XIV Johans, avkomling
            i rätt nedstigande led, Konung Carl XVI Gustaf (SO 1 §).
          </p>
          <p xml:id="i-Cmm4Y2vZ4DPFmmUTnySnsJ">
            Kungen har också flera andra uppgifter utöver den formella uppgiften
            som statschef. Han är ordförande vid särskilda informationskonseljer
            med regeringen och vid den särskilda konselj i vilken regeringsskifte
            äger rum (5 kap. 1 § RF). Han förklarar riksmötet öppnat (en tradition
            som ceremoniellt påvisar att riksdagen erhållit sin makt från
            kungen och inte från folket). Han är också ordförande i Utrikesnämnden,
            där rikets förhållande till främmande makt avhandlas. Vidare överlämnar
            utländska ambassadörer sina kreditivbrev till kungen. Kungen utfärdar
            utnämningsbreven till svenska konsuler utomlands. Allt detta bör
            reformeras. Kungen, inte statsministern eller utrikesministern,
            innehar dessutom den traditionella statschefsrollen i förhållande
            till främmande makt vid exempelvis statsbesök. Det är synnerligen
            olämpligt speciellt att nya demokratiska stater ska behöva mötas
            av den icke folkvalda kungen som högste representant för Sverige.
          </p>
          <p xml:id="i-LhBxgzX6LS72h9S32GNpoC">
            Det första argumentet mot monarkin är principiellt. I ett liberalt
            samhälle ska alla offentliga poster vara öppna för alla medborgare.
            Släktband, adelsbakgrund eller kopplingar till privilegierade
            samhällsklasser ska aldrig sättas före kompetens vid tjänstetillsättningar.
            Val ska stå i centrum vid dylika tjänstebesättningar och inte
            släkttillhörighet. Tanken att tjänster bör tillsättas på grund
            av lämplighet i stället för blodsband kan spåras historiskt till
            långt mer än ett årtusende före de första svenska kungarna. Monarkins
            ärftlighet strider därför mot liberalismens syn på den fria människan.
          </p>
          <p xml:id="i-K7TDyPgu8zDPjPwSPDoHaD">
            Det andra argumentet bygger på tron att vår monark och hans familj
            i kraft av sina ämbeten ännu innehar stor reell politisk makt,
            vilket kan bli avgörande vid svåra politiska och samhälleliga
            kriser. Att kungen saknar formell politisk makt betyder ju inte
            att han därmed med automatik saknar informell makt. Finns det
            stöd för denna misstanke? Den ofta reciterade uppfattningen från
            rojalistiskt håll att kungen är en god representant för Sverige
            innebär ju att kungen skulle ha någon sorts personligt mandat,
            en ställning som skulle ge honom representationsrätt för sitt
            land. En sådan representerande ställning i rent ceremoniella uppgifter
            kan svårligen skiljas från att också ha en ställning som en mycket
            stark opinionsbildare. Då denna opinionsbildande kraft enbart
            är ett resultat av kungens tjänst som statschef menar vi att han
            innehar politisk makt, alldeles oavsett vad grundlagen säger i
            den frågan. Hot om abdikation är något som i nationella krislägen
            har politisk relevans. Med stor sannolikhet har i sådana lägen
            också andra åsikter från monarken stor tyngd.
          </p>
          <p xml:id="i-RVimNHoMVRNtog57A2t6iC">
            Det finns därför starka invändningar mot att upprätthålla en
            ceremoniuppsättning bara för att de formella maktverktygen skilts
            från ämbetet som monark.
          </p>
        </div>
        <div type="motSignatures">
          <list>
            <item xml:id="i-9GdTG1zaamDBvWy5cwWBH4">
              Anna Steele (FP)
            </item>
          </list>
        </div>
      </div>
    </body>
  </text>
</TEI>
