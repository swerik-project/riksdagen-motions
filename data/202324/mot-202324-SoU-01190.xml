<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SoU-01190">
  <teiHeader>
    <fileDesc>
      <titleStmt>
        <title>Värdighet för äldre och professionalisering av äldreomsorgen</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1190 av Markus Wiechel (SD)</title>
          <idno type="rdwebb">HB021190</idno>
          <rs type="number">1190</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HB021190/text</ref>
          <ref type="dokument_url_html">https://data.riksdagen.se/dokument/HB021190</ref>
          <ref type="dokumentstatus_url_xml">https://data.riksdagen.se/dokumentstatus/HB021190</ref>
          <ref type="pdf">https://data.riksdagen.se/fil/CBA78B45-AFDA-4C35-B22B-5058038F4D69</ref>
          <ref type="docx">https://data.riksdagen.se/fil/F5A5A7AF-421C-4AA8-A0EE-9C894019FB66</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-auVKjECmqjzyqGSTWxBpe" type="signed"/>
        <correspContext corresp="i-auVKjECmqjzyqGSTWxBpe">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-QVUSoSHbkwP5iBdxaxSHFM" type="submitted">
          <date when="2023-10-03"/>
          <time when="18:01:10"/>
        </correspAction>
        <correspAction xml:id="i-KCjXiVditAzs4YqQMnToDq" type="reviewed">
          <date when="2023-10-03"/>
          <time when="19:21:07"/>
        </correspAction>
        <correspAction xml:id="i-6bhcmkLxpfAph15jqtfisE" type="referred">
          <date when="2023-10-17"/>
        </correspAction>
        <correspAction xml:id="i-QXybmbR2LrmWND19i1fwAb" type="assigned">
          <date when="2024-04-24"/>
          <time when="16:25:14"/>
        </correspAction>
        <correspContext corresp="i-QXybmbR2LrmWND19i1fwAb">
          <ref type="assignedTo">Socialutskottet</ref>
        </correspContext>
        <correspAction xml:id="i-VpGAEG47Pp4CobAucioa2D" type="behandlas_i"/>
        <correspContext corresp="i-VpGAEG47Pp4CobAucioa2D">
          <ref type="uppgift">2023/24:SoU20</ref>
          <ref type="ref_dok_id">HB01SoU20</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU20</ref>
          <ref type="ref_dok_titel">Äldreomsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FBiTxrDrmqaY7CyD3ZuHhi" type="behandlas_i"/>
        <correspContext corresp="i-FBiTxrDrmqaY7CyD3ZuHhi">
          <ref type="uppgift">2023/24:UbU14</ref>
          <ref type="ref_dok_id">HB01UbU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-D2ssdC7BnjJ4rd1avL2oUZ" type="motHeader">
        <div xml:id="i-FRQBrpv3AMwaDoBg3Togxg" type="motTitle">
          Motion till riksdagen 2023/24:1190 av Markus Wiechel (SD) Värdighet
          för äldre och professionalisering av äldreomsorgen
        </div>
      </div>
      <div xml:id="i-WeXsRJqHcwTYMKygPERm6j" type="motBody">
        <div xml:id="i-Dgdtqg5cdhY2feNnDRABa6" type="motProposal" subtype="förslag">
          <head xml:id="i-LiqwbeyzP775DyLhf2vm8L">
            Förslag till riksdagsbeslut
          </head>
          <list xml:id="i-Crf1wFstsSvqwoNiyScMnu">
            <item xml:id="i-SuoHNzAsCyLdeNQPqUdm6j" sortKey="Yrkande 1">
              Riksdagen ställer sig bakom det som anförs i motionen om att
              se över möjligheterna till en professionalisering av den geriatriska
              kompetensen i regionerna samt i den kommunala äldreomsorgen och
              tillkännager detta för regeringen.
            </item>
          </list>
          <list xml:id="i-Mb2MarATvjDf75VJs56ZEe">
            <item xml:id="i-HHs145TU9kJxoA22ipPrk5" sortKey="Yrkande 2">
              Riksdagen ställer sig bakom det som anförs i motionen om att
              se över möjligheterna till krav på en miniminivå avseende vissa
              kunskaper för att få arbeta med patienter och brukare inom den
              geriatriska vården i regionerna samt i kommunal äldreomsorg och
              tillkännager detta för regeringen.
            </item>
          </list>
          <list xml:id="i-3czKAysvGRsJETAhCW6oTZ">
            <item xml:id="i-8Z2M4ibW9nJ4WRyM1HHBXh" sortKey="Yrkande 3">
              Riksdagen ställer sig bakom det som anförs i motionen om att
              se över behovet av en central samordning av rätt kompetens i all
              geriatrisk vård och omsorg och tillkännager detta för regeringen.
            </item>
          </list>
          <list xml:id="i-XF9Wt4nHca11zoqLYxNXvb">
            <item xml:id="i-KoRZQVovqXjcEK2j3dZ1CX" sortKey="Yrkande 4">
              Riksdagen ställer sig bakom det som anförs i motionen om att
              se över behovet av den geriatriska omfattningen inom allmänläkarutbildningen
              och tillkännager detta för regeringen.
            </item>
          </list>
          <list xml:id="i-YX2ivm8ukJNfeUeH82sNH">
            <item xml:id="i-5xBPgY6cRq9GuyfoxR81fc" sortKey="Yrkande 5">
              Riksdagen ställer sig bakom det som anförs i motionen om att
              se över möjligheterna att införa en nationell äldreombudsman och
              tillkännager detta för regeringen.
            </item>
          </list>
          <list xml:id="i-YNJNzW7nrwiDRg2spZFMQy">
            <item xml:id="i-NjAkfaqHMe9mzZZpFxKiPq" sortKey="Yrkande 6">
              Riksdagen ställer sig bakom det som anförs i motionen om att
              se över möjligheterna till en översyn av kosten inom den offentliga
              äldreomsorgen och tillkännager detta för regeringen.
            </item>
          </list>
          <list xml:id="i-RgBXnML7cTQeMzJpfGqh8z">
            <item xml:id="i-67PSTfntFwRqqJ15syG9Kk" sortKey="Yrkande 7">
              Riksdagen ställer sig bakom det som anförs i motionen om att
              se över möjligheterna till ett nationellt bidrag för broddar till
              seniorer och tillkännager detta för regeringen.
            </item>
          </list>
        </div>
        <div xml:id="i-Q8o4uzeH66d4Ff2S8UVu97" type="motContent">
          <head xml:id="i-EVgGURjo1Fd7oSdnJwakt9" type="h1">
            Professionalisering och samordning av äldreomsorgen
          </head>
          <p xml:id="i-7GLftvGMF4U73xeM4gS7qg">
            En dramatisk men mycket välbehövd professionalisering av den
            svenska barnomsorgen inleddes 1976 och 70-talet präglades av en
            lång rad positiva reformer för barn. Yrkesutbildningen som blev
            flerårig flyttade in till högskolan och plötsligt växte det fram
            en egen profession. Man såg hur viktigt det var med barnomsorgen
            och satsade aktivt på kvalitetsarbetet, vilket ökade såväl respekten
            för som kunskapen inom yrkes­området. Därtill medförde detta att
            människor med ett särskilt intresse för att hjälpa barn gjorde
            aktiva yrkesval för att specialisera sig inom området. Ur flera
            perspektiv kan vi hävda att svensk förskola idag också tack vare
            denna professionalisering tillhör bland de bästa i världen. Samma
            synsätt borde finnas inom äldreomsorgen, som på senare år i många
            fall bara blivit värre och äldres självklara rätt till en värdig
            omsorg har satts på undantag.
          </p>
          <p xml:id="i-Cbx13ZjzN5Rz4Uipriz4eB">
            Äldreomsorgen har, precis som barnomsorgen en gång hade, ett
            enormt behov av en genomgripande reform där man ser brukarna för
            vilka de är: människor som under sina liv byggt det samhälle vi
            lever i och som har gett oss allt det vi har idag. Att inte erbjuda
            dessa människor den bästa tänkbara omsorgen kan inte klassas som
            något annat än ett förrädiskt svek. Svensk äldreomsorg bör präglas
            av professionalitet och en förbättrad syn på äldre. Det ska inte
            vara ett integrationsprojekt där man bara för enkelhetens skull
            placerar människor under deras sista år i livet.
          </p>
          <p xml:id="i-P4Sf3VsiqJknu89vbNW9NG">
            Inte minst i samband med att coronapandemin slog till mot Sverige
            under 2020 såg vi hur äldre sköra var de hårdast drabbade. Dåliga
            instruktioner från myndigheterna var dock inte det enda skälet
            till detta, utan just äldre har varit extra utsatta i hela världen.
            Pandemin visade dock med all önskvärd tydlighet behovet av en
            rutinerad, utbildad och dedikerad personalstyrka inom äldreomsorgen.
            Idag saknas krav på medicinsk utbild­ning för att arbeta med äldre
            eller ens ansvara för ett så kallat äldreboende. Bara ungefär
            fem procent av personalen inom äldreomsorgen har idag en sjuksköterskeutbildning.
            I hela landet finns det samtidigt bara omkring 350 legitimerade
            sjuksköterskor som specialiserat sig på geriatrik, och deras specialitet
            till trots arbetar de främst vid sjukhus och vårdcentraler snarare
            än inom äldreomsorgen. Därutöver saknas det gemensamma definitioner
            av vad geriatrisk vård är, vilket skapar ojämlikhet i den vård
            som ges till våra äldre.
          </p>
          <p xml:id="i-TgEAjiKmkfYgV4yQ5jAMj3">
            I kombination med ökade investeringar inom äldreomsorgen måste
            regeringen säker­ställa att det via läroplaner tillkommer en professionalisering
            av hela äldreomsorgen: Allmänläkarutbildningen utgör 286 veckors
            utbildning, varav en vecka fokuseras på geriatrik. Att den veckan
            utgör den kunskap som krävs för en god geriatrisk vård bör undersökas.
            Därutöver måste personalen inom äldrevården utbildas och få yrkestitlar
            som visar att de har kunskap om vad de faktiskt ska arbeta med.
            Därtill bör regeringen säkerställa att det finns krav på en miniminivå
            avseende vissa kunskaper för att få arbeta med brukare inom äldreomsorgen,
            som exempelvis inom områdena språk och hygien. Regeringen bör
            även se över behovet av en central samordning av äldreomsorgen.
          </p>
          <head xml:id="i-WJM1UjFRuT3qXUtQZDwmbn" type="h1">
            Nationell äldreombudsman
          </head>
          <p xml:id="i-5DgRXUm4kE3UiVPD6uwVzG">
            Det är egentligen inget som man borde behöva säga, men ändå finns
            ett behov: Äldre personers rättigheter är mänskliga rättigheter
            och återkommande framkommer det nya exempel där man blundar för
            en dåligt skött behandling av äldre. Människor som har byggt upp
            vårt samhälle och möjliggjort alla framsteg eller prestationer
            som genera­tioner efter dem lyckats med.
          </p>
          <p xml:id="i-L9rM26kMYKi6z498tQ7RHE">
            Många seniorer i Sverige har det förhållandevis bra men långt
            ifrån alla. Därtill vet vi att de olika förutsättningarna för
            en värdig tillvaro eller för en god vård och omsorg skiljer sig
            åt beroende på var i landet man råkar bo. Det är viktigt att äldre
            invånare inte bara blir sedda och bemöts med den värdighet de
            är värda efter ett långt liv, utan även att de ses som den resurs
            och tillgång i samhället som de är inte minst med utgångs­punkt
            från deras erfarenheter och kunskap.
          </p>
          <p xml:id="i-QUBHzEtzWuf4bTPE25kKGo">
            Trots att samtliga strävar efter att en gång själva bli seniora
            medborgare ser vi hur politiker återkommande har misslyckats med
            att skapa de goda villkor som behövs inom exempelvis äldreomsorgens
            kompetens och bemanning. Mot bakgrund av detta har det också från
            flera kommuners sida tillsatts en särskild äldreombudsman med
            syftet att tillvarata de äldre kommuninvånarnas intressen. I synnerhet
            då vår vardag förändras snabbt har detta också kommit att bli
            ett välkommet inslag för att också få stöd i det digitala samhället.
            Beslut som omfattar äldres situation fattas dock som bekant inte
            bara på kommunal eller regional nivå. Det krävs därför ett omfattande
            arbete från politikens sida för att lyssna till de behov som uppstår
            ur ett nationellt perspektiv. Slutsatser som dras från kommunala
            äldreombudsmän eller andra instanser där dessa frågor lyfts kan
            genom en nationell äldreombudsman samlas för att det enklare ska
            gå att föreslå nöd­vändiga förändringar till politiken. Vidare
            kan denna fungera som remissinstans för att inför beslut eller
            utredningar kunna främja goda levnadsförhållanden för den äldre
            befolkningen.
          </p>
          <p xml:id="i-4Cc88kuvy2WCjjrvQLy1x6">
            I Sverige finns det idag en barnombudsman och en diskrimineringsombudsman
            men ingen äldreombudsman, trots att äldre är att betrakta som
            en av de mest utsatta grupperna i samhället. Det finns ett tydligt
            behov av någon som tillvaratar äldres intressen avseende exempelvis
            medborgarinflytande, trygghet, fysisk och psykisk hälsa samt tillgången
            till en god vård och omsorg. Mot bakgrund av detta bör regeringen
            se över möjligheterna att införa en nationell äldreombudsman.
          </p>
          <head xml:id="i-LnXFeS1n8894eVjupecWPk" type="h1">
            Översyn av den offentliga kosten inom vård och omsorg
          </head>
          <p xml:id="i-LUF8AAHjw1Xmf261VLJQ1B">
            Inom den offentliga verksamheten – vård, skola och omsorg – serveras
            det varje dag cirka tre miljoner måltider, vilket innebär en ungefärlig
            kostnad på åtta miljarder av våra gemensamma tillgångar. Den grundläggande
            offentliga verksamheten lider så gott som överallt idag av brist
            på resurser, vilket också visar sig i form av att maten i många
            fall är näringsfattig och i värsta fall inte ens smakar bra. Vi
            har även sett skräckexempel på olika äldreboenden där pensionärer
            serveras portioner som är så små att inte ens en elev i lågstadiet
            hade blivit mätt. Av kostnadsskäl satsar man inte på något så
            viktigt som att ge brukare den mat de behöver för ett hälsosamt
            och njutbart liv. Dagens tillvägagångs­sätt är kontraproduktivt
            och kan enbart betraktas som ett enormt svek när äldre, sjuka
            och unga tvingas att äta mat som till och med riskerar att förvärra
            ett hälsotillstånd som ibland redan är skört snarare än det motsatta.
            Vi måste säkerställa att äldre som är i behov av samhällets stöd
            kan njuta när de får sina måltider, som i många fall kan betraktas
            som dagens höjdpunkt och som är fundamentala för att kroppen ska
            orka med. Av den anledningen krävs en gedigen översyn av kosten
            inom den offentliga äldreomsorgen.
          </p>
          <head xml:id="i-P2RmUGBaqkX4uoDRzHP9LT" type="h1">
            Valfrihet för äldre oavsett kommun
          </head>
          <p xml:id="i-Ek8gJPDxxqJ5hmCpUQ5XMH">
            LOV, lagen om valfrihet, är avsedd att fungera som ett frivilligt
            verktyg för kommuner och landsting för att konkurrenspröva sin
            verksamhet genom att valet av utförare över­låts till berörd brukare.
            Intresset från olika kommuner i fråga om att söka stimulans­bidrag
            sedan införandet av LOV 2009 har varit stort och det är inte så
            många kommuner som saknar valfrihetssystemet idag. Det finns dock
            än idag kommuner som inte erbjuder sina invånare denna möjlighet.
          </p>
          <p xml:id="i-KsfWo3rU7qz6Qyvjur34WY">
            Det finns flera skäl till reformens popularitet. LOV ger nya
            möjligheter för fler och mindre företag som vill arbeta inom service,
            vård och omsorg, vilket i sin tur kan generera fler arbetstillfällen.
            Detta är företag vars drivkraft och affärsidé är att erbjuda en
            god service, för att på så sätt attrahera kunder och kunna växa.
            Det fria valet innebär att brukarna själva väljer vem som ska
            erbjuda den service de behöver, och på så sätt kan man enklare
            få fram service riktad mot en enskild individ. Alla människor
            är olika, har olika behov och kommer med olika önskemål. LOV innebär
            mer makt över sitt eget liv, vilket följaktligen kan förgylla
            tillvaron för många äldre. Den ökade konkurrensen kommer således
            också att innebära att högre krav ställs på verksamheten, vilket
            i sig är bra för den fortsatta utvecklingen av företagens tjänster.
            Det är också bra för att kvaliteten på de kommunala tjänsterna
            hela tiden ska vara på topp.
          </p>
          <p xml:id="i-LejdohubG293VASxqVWCJc">
            LOV innebär nya möjligheter med positiv näringsutveckling kombinerat
            med bättre service. Valfrihet ska inte baseras på var man valt
            att bo. Regeringen bör därför se över möjligheterna att göra så
            att samtliga kommuner i Sverige blir tvungna att erbjuda invånarna
            valfrihet inom äldreomsorgen.
          </p>
          <head xml:id="i-XnHqxZZ7rSttqU6Cxh9x3t" type="h1">
            Nationellt bidrag för broddar till seniorer
          </head>
          <p xml:id="i-6caE7CYPJkPyZWrWHNvcTu">
            Halkolyckor är ett enormt problem som, framförallt för den äldre
            generationen, kan orsaka dyra och omfattande skador samt i värsta
            fall dödsfall. 40–50 000 personer som är 65 år eller äldre vårdas
            för fallolyckor i slutenvården varje år, enligt Folkhälso­myndigheten.
            Antalet allvarliga fallolyckor ligger varje år på omkring 3 500
            personer, varav över 1 500 av dessa mister livet. Dessa siffror
            visar att det är tre gånger vanligare att dö i en fallolycka än
            i trafiken.
          </p>
          <p xml:id="i-TUsreeVubi6oDgGas9gyVy">
            Trottoarer och gångbanor är i många fall dåligt utformade för
            att vi ska klara att stå på benen i is och snöslask, samtidigt
            som det i flera fall kan vara svårt att nå fram med snöröjning
            eller sandning i vissa områden. Valet av skor spelar därför en
            stor roll när det gäller att förebygga halkolyckor. I flera kommuner
            runt om i landet delas det till följd av detta problem ut kostnadsfria
            broddar till personer som är 65 år eller äldre, vilket också kan
            ses som ett förebyggande arbete för att minska trycket på den
            svenska sjukvården och på de sociala trygghetsnäten.
          </p>
          <p xml:id="i-8BmmbZL4AGJo6ZQ5pfRfmp">
            Trafikverket har tagit fram en strategi för säkrare gångtrafik:
            ”Gemensam inriktning för säker gångtrafik 1.0”. I denna strategi
            ska flera intressenter verka gemensamt och rikta in sig på bland
            annat fallolyckor och halka. Trafikverket nämner också flera prio­riterade
            insatsområden för just gångtrafikanter och halka i syfte att minska
            olyckorna. Bland dessa kan nämnas en säker utformning av gåendes
            infrastruktur, drift och underhåll samt säkra vinterskor och smarta
            skydd. Det är med andra ord tydligt att enskilda kan minska risken
            att drabbas av en fallolycka om de har bra skor, men det är inte
            alltid självklart att detta prioriteras av de som är i behov av
            dem. Idag kostar de flesta halkskydden på marknaden runt 100 kronor.
            Det kan ses som ett mycket litet belopp för en förvärvsarbetare,
            men för en fattigpensionär är det oerhört mycket pengar.
          </p>
          <p xml:id="i-SEgq3JJ2VZeLWpTHZkwgim">
            Regeringen bör se över möjligheterna till ett nationellt bidrag
            till seniorer för inköp av broddar.
          </p>
        </div>
        <div xml:id="i-TVYcz1SpE5pziTXVbUzWi7" type="signatureBlock">
          <list xml:id="i-PMUAhNirt6YqUAQ3d6ZaXJ">
            <item xml:id="i-aaMJFZWXtECnSSwDX9WVs" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
