<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0238/mot_200304_MJ_0238-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ238 pnr: s3047
          </p>
          <p>
            Motion till riksdagen 2003/04:MJ238
          </p>
          <p>
            av Fredrik Olovsson (s)
          </p>
          <p>
            Utbildning av hästtandläkare
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av utbildning av hästtandläkare.
          </p>
          <p>
            Motivering
          </p>
          <p>
            Det stora och ökande antalet hästar i Sverige innebär att hästen
            har en stor och ökande betydelse i samhället. Sektorn beräknas
            omsätta närmare 20 miljarder kronor och genererar sysselsättning
            för tiotusentals svenskar. Hästhållningen är viktig för att hålla
            det svenska landskapet öppet, och näringen som sådan har stor
            betydelse för möjligheten att upprätthålla och utveckla en levande
            landsbygd. De ca 300000 svenska hästarna är exempelvis en stor
            inkomstkälla för jordbruket. Samtidigt medför hästnäringen i det
            moderna samhället en länk mellan stad och landsbygd samt är en
            källa för idrottande och rekreation — inte minst för unga. För
            att hästsektorn skall kunna fortsätta utvecklas krävs insatser
            i den in- frastruktur som är nödvändig för hästhållningen. Ett
            sådant exempel är att det finns tillräckligt med veterinära resurser.
            Detta är givetvis också en central djurskyddsfråga. Trots det
            stora antalet hästar saknas i dag en kvalificerad svensk utbildning
            för hästtandläkare. Detta trots att munnen står för en stor del
            av de medicinska besvär som hästarna har. Att utbildningssystemet
            kan leverera denna kompetens är därför ytterst väsentligt och
            regeringen borde ta initiativ så att så också blir fallet.
          </p>
          <p>
            Stockholm den 25 september 2003
          </p>
          <p>
            Fredrik Olovsson (s)
          </p>
        </div>
      </div>
    </body>
  </text>
</TEI>
