<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SoU-00576">
  <teiHeader>
    <fileDesc>
      <titleStmt>
        <title>Tillåt mat och dryck i rökrum</title>
        <author corresp="i-LDb1GxQGG47N4mNNZ13jSZ">av Martin Andreasson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Tillåt mat och dryck i rökrum</title>
          <idno type="rdwebb">GT02So576</idno>
          <rs type="number">So576</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GT02So576/text</ref>
          <ref type="dokument_url_html">http://data.riksdagen.se/dokument/GT02So576</ref>
          <ref type="dokumentstatus_url_xml">http://data.riksdagen.se/dokumentstatus/GT02So576</ref>
          <ref type="doc">http://data.riksdagen.se/fil/878F2C29-ADDB-4BE1-AA80-15BE86C3317B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDb1GxQGG47N4mNNZ13jSZ</idno>
            <name>Martin Andreasson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DNeXwBixPJbd8Qce7DWito" type="signed"/>
        <correspContext corresp="i-DNeXwBixPJbd8Qce7DWito">
          <note type="signatory" corresp="i-LDb1GxQGG47N4mNNZ13jSZ"/>
        </correspContext>
        <correspAction xml:id="i-Cc2Q8ioBxewbKSiQXCxWBG" type="referral">
          <date when="2005-10-13"/>
        </correspAction>
        <correspAction xml:id="i-NqaELy1cdMjkdsPPbh8aNy" type="dismissal">
          <date when="2005-10-13"/>
        </correspAction>
        <correspAction xml:id="i-zDWP3V6xw1wnRs3xBADPx" type="submission">
          <date when="2005-10-05"/>
        </correspAction>
        <correspAction xml:id="i-8Z54xHz2RZHTvf6oPp7HJk" type="assigned"/>
        <correspContext corresp="i-8Z54xHz2RZHTvf6oPp7HJk">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_So_576/mot_200506_So_576-0001.pdf"/>
      <div xml:id="i-SaqABcYrigimWDYPxVBfRB" type="motHeader">
        <div xml:id="i-6wGt7YX89j8Z5pCwtqFKpL" type="motTitle"/>
        <div xml:id="i-4Rwn2stSSqh1SivGsn52qd" type="motSubmissionInfo"/>
      </div>
      <div xml:id="i-NuSxDX2sMcc6nffffjcHXw" type="motBody">
        <div xml:id="i-KCnau92GoAeVitSkoTCqvS">
          <p xml:id="i-2isMzM573mUtkXG3MpWA4s">
            2005/06 mnr: S0576 pnr: fp294
          </p>
          <p xml:id="i-Fm5qP9ayRZV1Wt8x9vK3yN">
            Motion till riksdagen 2005/06:S0576
          </p>
          <p xml:id="i-8J9KPYeBY2KgrNLsuzi3q4">
            av Martin Andreasson (fp)
          </p>
          <p xml:id="i-8oQS3bAAto4vtdcUZPWTTX">
            Tillåt mat och dryck i rökrum
          </p>
          <p xml:id="i-UZcm2v7eGjFUBjdiAU3E9d">
            Förslag till riksdagsbeslut
          </p>
          <p xml:id="i-4xSnShCEtXy5czkci2P7vt">
            Riksdagen tillkännager för regeringen som sin mening vad i motionen
            anförs om att göra det tillåtet för gäster att ta med mat och
            dryck in i rökrum på serveringsställen.
          </p>
          <p xml:id="i-Gk9seaBEkHsq8x2qxrub75">
            Motivering
          </p>
          <p xml:id="i-EHNFBBM51TXfji38poNkjv">
            Kunskapen om rökningens skadeverkningar är allmänt vedertagen.
            De vetenskapliga fakta som länge funnits går inte att förneka.
            Därför är det naturligt att utsträcka bestämmelserna om rökfria
            miljöer till allt fler lokaler, där många människor vistas. Passiv
            rökning skadar, enligt uppenbara, vetenskapliga fakta, och självklart
            ska ingen ofrivilligt behöva utsättas för tobaksrök. Frågan om
            rökning på serveringsställen hamnar i gränslandet mellan det privata
            och det allmänna. Till serveringsställen går människor frivilligt
            och har all rätt att med sitt val visa att de föredrar rökfria
            lokaler. Personalen har dock inte alltid samma valmöjlighet, såvida
            de inte vill byta yrke. Möjligheten att byta yrke leder i andra
            sammanhang inte till att lagstiftningen accepterar hälsofarliga
            miljöer och bör inte göra det heller när det gäller serveringspersonal.
            Personalens hälsa är det avgörande argumentet för att inte tillåta
            rökning i lokaler där restaurangpersonal vistas stora delar av
            arbetstiden. Det var alltså helt riktigt att tobakslagen ändrades
            så att rökfritt är huvudregel på serveringsställen från och med
            den 1 juni 2005. Förutsättningen för att en förbudslag ska accepteras
            och respekteras är dock att den framstår som välmotiverad och
            dessutom inte ingriper i individens frihet mer än nödvändigt.
            Tyvärr är den nya lagstiftningen så långtgående att det kommer
            att motverka acceptansen för den nya lagen och leda till stora
            praktiska problem på serveringsställen. Den nya lagstiftningen
            innebär inte enbart att personalen inte ska behöva servera mat
            och dryck i rökrum — vilket av arbetsmiljöskäl är en fullt rimlig
          </p>
          <pb facs="riksdagen-motions-pdf/data/200506/mot_200506_So_576/mot_200506_So_576-0002.pdf"/>
          <p xml:id="i-HHa3whw3F2xAY1kwbQE14J">
            2005/06:S0576
          </p>
          <p xml:id="i-MzmSrrS6TsqevDBkjFCSj9">
            inskränkning — utan dessutom att gästerna förbjuds att ta med
            sig någon form av mat eller dryck till rökrummet. Ett sådant förbud
            minskar respekten för lagen och kommer i värsta fall att sprida
            ett löjets skimmer över lagstiftningen. Förbudet måste tolkas
            som att en rökare förutom öl, vin, kaffe eller lunchbricka inte
            heller får ta med sig en skål chips eller hålla en kanelbulle
            i handen vid inträde i rökrummet. Om egna halstabletter eller
            tuggummi får införas i rökrummet framgår inte. Ett sådant förbud
            är till att börja med ytterst svårt att genomdriva effektivt.
            Erfarenheterna hittills visar att gäster på exempelvis en pub
            eller ett diskotek långt ifrån alltid godvilligt finner sig i
            att låta ölglaset bli stående obevakat på bardisken varje gång
            de vill besöka rökrummet. På samma sätt är det nappast med nämnvärt
            nit som restaurangpersonal inskridit för att förhindra gästerna
            att ta med sig kaffekoppen in i rökhytten. Viktigare är dock att
            förbudet är en omotiverad inskränkning i den personliga integriteten.
            Det är tillåtet för den enskilde att vara rökare, hur ohälsosamt
            och skadligt det än är. Tobakslagens regler är till för att hindra
            personal och andra besökare från att ofrivilligt utsättas från
            rök — inte att genom pekpinnar och detaljstyrning göra det otrivsamt
            för den som vill röka. Från arbetsmiljösynpunkt finns inga skäl
            att hindra gästerna att själva ta med sig mat och dryck in i rökrummet.
            Från hälsosynpunkt blir själva rökningen givetvis varken mer eller
            mindre farlig om den sker i samband med förtäring. Enligt min
            mening ska lagtexten om rökrummens användning utformas så att
            den tillåter att gästerna får ta med såväl mat som dryck till
            rökrummet, om ansvarig för serveringsstället anser det lämpligt.
            Med en något friare användning av rökrummet kan en hel del irritation
            undvikas. Restaurang- och kaféägare slipper bedriva övervakning
            i miljöer där det tillhör rutinen att gäster tar med sig mat eller
            dryck från en disk. Gästerna slipper uppleva att rökförbudet på
            ett omotiverat och klåfingrigt sätt lägger sig i vardagsdetaljer.
          </p>
          <p xml:id="i-PnaR1HSCK1N3VCkt5LMmPe" type="date">
            Stockholm den 4 oktober 2005
          </p>
          <p xml:id="i-WTzoqjJzbNd1H42v7acJYn" type="signatureBlock">
            Martin Andreasson (fp)
          </p>
        </div>
      </div>
    </body>
  </text>
</TEI>
