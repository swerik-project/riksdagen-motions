<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__fk__196/mot_1928__fk__196-001.pdf"/>
      <fw xml:id="i-Jp1aKYVXHqn42TKbFfHpPD">
        Motioner i Första kammaren, NY 196. 13
      </fw>
      <div type="motHeader" xml:id="i-DgCrHdcjsN6rSQxA81EsHn">
        <div type="motTitle" xml:id="i-DFyTazSrh1Dic9cNcpsVp7"/>
        <div type="motSubmissionInfo" xml:id="i-TGJBKFRQj3NrwYyW36UUnf"/>
      </div>
      <div type="motBody" xml:id="i-5R62Q9cPEvenPG3ZniDJwK">
        <div xml:id="i-S14Quc2wfrKVrWPXSHTNXz">
          <p xml:id="i-LjbVUACYpZawsvU4i4u7Zz">
            Nr 190.
          </p>
          <p xml:id="i-9AkxCAyh6fXXQT69WsgKcD">
            Av herr Johansson, Johan, om lönenedsättning för statens befatt-
            ningshavare m. m.
          </p>
          <p xml:id="i-ApALRz3HZRF8nPgEf2DsSi">
            Den prisstegring, som inträffade efter världskrigets utbrott,
            föranledde riksdagen att år 1916 bevilja krigstidshjälp, sedermera
            benämnd dyrtids- tillägg, till vissa av statens befattningshavare.
            Sedan dess ha vid flera till- fällen modifikationer av dyrtidstilläggssystemet
            vidtagits, till dess 1923 års riksdag fastställde de grunder,
            som ännu i huvudsak gälla. Kungl. Maj:t föreslår i årets statsverksproposition,
            att dyrtidstilläggen till befattningshavare i statens tjänst skola
            utgå såsom tidigare efter oför- ändrade grunder. Vid förlidet
            års riksdag föreslog Kungl. Maj:t ett fixt indextal för hela budgetåret,
            vilket emellertid avslogs av riksdagen under hänvisning till att
            dyrtidstilläggen alltsedan 1 juli 1923 utgått i enlighet med de
            grunder, som fastställdes vid samma års riksdag. Dessa grunder
            innebära i huvudsak, att dyrtidstilläggen skola beräknas proportionellt
            i förhållande till övrig avlöning, ehuru med vissa förhöjningar
            till befattnings- havare med minderåriga barn. Förslag om ändring
            i dessa grunder hade vid de följande riksdagarna avslagits. Statsutskottet
            anförde, att det kunde anses tvivelaktigt, huruvida prisläget
            ännu nått tillräcklig stabilitet för en ändrad norm för indextalets
            bestämmande, varför det syntes önskligt att undvika ändringar
            i grunderna för dyrtidstilläggens beräkning.
          </p>
          <p xml:id="i-SrnfkiKehb3y4K8FweAX61">
            Kungl. Maj:t anförde även förlidet år, att tiden syntes vara
            inne för en slutlig avveckling av dyrtidstilläggen och återgång
            till ett enhetligt system med fasta löner. I årets statsverksproposition
            säges däremot, att på grund av riksdagens ställning till ifrågavarande
            spörsmål synas åtgärder icke nu böra föreslås för åvägabringande
            av en avveckling av dyrtidstilläggen.
          </p>
          <p xml:id="i-ETUs2XDK7psC7ozNHe8sXK">
            Det svåra läge, vari näringslivet befinner sig, och särskilt
            den tendens till fallande priser på jordbruksprodukter, som alltmer
            gör sig gällande, gör det nödvändigt att undvika allt som kan
            bidraga till att fördröja en återgång till normala förhållanden.
            Härvid spelar överkompensationen i avlöningshänseende för statens
            befattningshavare en icke ringa roll. Vad sta- tens affärsdrivande
            verk beträffar, har denna överkompensation för närings- livet
            direkt menliga följder i form av för höga taxor, som verksamt
            bidraga till att hindra näringslivet från att uppnå normala arbetsförhållanden.
            Även
          </p>
          <pb facs="riksdagen-motions-pdf/data/1928/mot_1928__fk__196/mot_1928__fk__196-002.pdf"/>
          <fw xml:id="i-5QxsZAf8yYDDYKPNWawq3Z">
            14 Motioner i Första kammaren, Nr 196.
          </fw>
          <p xml:id="i-Meni8Hu5i6R5c7GU9hp4Zh">
            indirekt verkar överkompensationen i samma riktning genom att
            bidraga till att öka det för näringslivet redan onaturligt hårda
            skattetrycket och genom att åstadkomma en inbördes förskjutning
            i prisavseende, varigenom produktionen ytterligare försvåras,
            särskilt för jordbruket. Å andra områden ha statliga ingripanden
            och åtgöranden under kristiden avvecklats för att ej vidare tillämpas,
            vilket också bör ske i fråga om dyr- tidstilläggen, vilka för
            staten innebära högst avsevärda kostnader. Vid en jämförelse i
            inkomstavseende för tjänstemännen, särskilt beträf- fande de reglerade
            verken, och jordbruket skall man finna, att bruttoinkom- sten
            vid ett medelstort jordbruk knappast överstiger vad en tjänsteman
            med medelstor lön åtnjuter i löneförmåner. Denna bruttoinkomst
            skall för en jordbrukare täcka icke blott utgifterna för honom
            själv och hans familj utan skall även räcka till avlöning åt lejd
            arbetskraft för jordbrukets skötsel. Var och en måste säkerligen
            erkänna, att en jordbrukares verkliga inkomst under sådana förhållanden
            måste te sig synnerligen blygsam i jämförelse med tjänstemannalönerna,
            till vilka han skattevägen och även på andra sätt måste bidraga.
            Då för hela den stora massan jordbrukare och även för åtskilliga
            andra näringsidkare ställningen snarare försämras än förbättras,
            bör statens lönepolitik numera taga sikte på sänkning och ej höjning
            av lönerna. Det skulle otvivelaktigt vara fullt befogat att snarast
            möjligt helt och hållet borttaga dyrtidstilläggen vid de nyreglerade
            verken, då deras befatt- ningshavare trots detta skulle erhålla
            full kompensation för penningvärdets fall, men då förslag härom
            torde behöva närmare undersökas för att utröna dess verkningar,
            inskränker jag mig till ett yrkande om skrivelse till Kungl. Maj:t
            med anhållan om utredning och förslag om nedsättning av statens
            befattningshavares dyrtidstillägg och löneförmåner. Jag hemställer
            alltså,
          </p>
          <p xml:id="i-MR23nRg91cknkaHFoFQVaV">
            att riksdagen ville i skrivelse till Kungl. Maj:t anhålla om
            utredning och förslag till nästa års riksdag angående en efter
            tidsförhållandena avvägd nedsättning av till statens befattningshavare
            utgående löneförmåner och i samband därmed en avveckling av dyrtidstilläggssystemet.
          </p>
          <p xml:id="i-X2Ntk2G8qKdFbK2NyvWsum">
            Stockholm den 21 januari 1928.
          </p>
          <p xml:id="i-8H2mMmngVuzrFxy9pmt3wX">
            Johan Johansson, Friggeråker.
          </p>
        </div>
      </div>
    </body>
  </text>
</TEI>
