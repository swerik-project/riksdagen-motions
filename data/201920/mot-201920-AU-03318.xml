<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-AU-03318">
  <teiHeader>
    <fileDesc>
      <titleStmt>
        <title>Sverige bör införa jämlikhetsdata</title>
        <author corresp="i-XNt7eWTuNMW1Ce4R4bYMT i-X9jqcGenibr5tWEbnZgddm">av Leila Ali-Elmi och Annika Hirvonen Falk (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3318 av Leila Ali-Elmi och Annika Hirvonen Falk (båda MP)</title>
          <idno type="rdwebb">H7023318</idno>
          <rs type="number">3318</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H7023318/text</ref>
          <ref type="dokument_url_html">http://data.riksdagen.se/dokument/H7023318</ref>
          <ref type="dokumentstatus_url_xml">http://data.riksdagen.se/dokumentstatus/H7023318</ref>
          <ref type="docx">http://data.riksdagen.se/fil/B9CDD7D7-6C36-4F0E-911F-5F1560FC3DAC</ref>
          <ref type="pdf">http://data.riksdagen.se/fil/AACDAB68-63FE-4BC6-A01F-51D532AB39D8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XNt7eWTuNMW1Ce4R4bYMT</idno>
            <name>Leila Ali-Elmi</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen Falk</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HvNWPkJWKT1xdjm557hCDL" type="signed"/>
        <correspContext corresp="i-HvNWPkJWKT1xdjm557hCDL">
          <note type="signatory" corresp="i-XNt7eWTuNMW1Ce4R4bYMT"/>
          <note type="signatory" corresp="i-X9jqcGenibr5tWEbnZgddm"/>
        </correspContext>
        <correspAction type="submitted" xml:id="i-T3FVsgxPLuyshRbT5djNCm">
          <date when="2019-10-03"/>
          <time when="16:27:10"/>
        </correspAction>
        <correspAction type="reviewed" xml:id="i-WxxRE8y3UCUa5WRSTTb8NW">
          <date when="2019-10-03"/>
          <time when="20:04:58"/>
        </correspAction>
        <correspAction type="referred" xml:id="i-7tM4EpD4aP2w2s9vLr2bFh">
          <date when="2019-10-11"/>
        </correspAction>
        <correspAction type="assigned" xml:id="i-PRsWuwS19CPBDN8Dq6YjxG">
          <date when="2020-08-20"/>
          <time when="10:43:03"/>
        </correspAction>
        <correspContext corresp="i-PRsWuwS19CPBDN8Dq6YjxG">
          <ref type="assignedTo">Arbetsmarknadsutskottet</ref>
        </correspContext>
        <correspAction type="behandlas_i" xml:id="i-96zcj1bPcdSfFJ36AwiDtA"/>
        <correspContext corresp="i-96zcj1bPcdSfFJ36AwiDtA">
          <ref type="uppgift">2019/20:AU7</ref>
          <ref type="ref_dok_id">H701AU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">AU7</ref>
          <ref type="ref_dok_titel">Jämställdhet och åtgärder mot diskriminering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3318 av Leila Ali-Elmi och Annika Hirvonen Falk (båda MP) Sverige bör införa jämlikhetsdata</div>
      </div>
      <div type="motBody">
        <div type="motProposal" subtype="förslag">
          <head xml:id="i-B1s6ohRwwBdjMWAcdZxohY">
            Förslag till riksdagsbeslut
          </head>
          <list style="ol">
            <item xml:id="i-M9jW4mXc6BuVpUWAZj3K9t">
              Riksdagen ställer sig bakom det som anförs i motionen om att
              se över om och hur jämlikhetsdata skulle kunna införas och tillkännager
              detta för regeringen.
            </item>
            <item xml:id="i-6yFxWZSXsAB6KFKtb5ZLN2">
              Riksdagen ställer sig bakom det som anförs i motionen om uppdrag
              till SCB och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-9XMihF8nMYmiH5LzZpoPqa">
            Motivering
          </head>
          <p xml:id="i-D4Zt5H8T9rryECtLj3WuCq">
            Sverige är idag ett land som kännetecknas av en redan och alltmer
            heterogen befolkningssammansättning. Vad gäller demografisk mångfald
            kan Sverige idag bara mäta sig med länder som Storbritannien,
            Frankrike, Kanada, Australien och Nederländerna i ett västvärldsperspektiv.
            På grund av en lång tradition av att föra befolkningsregister
            av olika slag har statistik, data och siffror om invånarna i landet
            kommit att spela en avgörande roll för att skapa det demokratiska
            välfärdssamhälle som Sverige är idag. Statistik om olika befolkningsgrupper
            är helt enkelt ett fundamentalt verktyg inom det svenska samhällsbygget
            och politiken och har så varit under lång tid. Med utgångspunkt
            i statistik kan politikerna, lagstiftarna och myndigheterna göra
            de överväganden och bedömningar som krävs för att kunna fatta
            beslut och vidta åtgärder inom samhällets olika områden.
          </p>
          <p xml:id="i-BMgCw5fJJ68B2oXaSF99MQ">
            Sverige är helt enkelt ett land som genomsyras av statistik tack
            vare landets världsunika folkbokföringsregister. Hela den offentliga
            sektorn, från staten till kommunerna och en mängd andra institutioner
            och myndigheter samlar och sammanställer regelbundet statistik
            om invånarna utifrån exempelvis ålder, region, socioekonomisk
            bakgrund och kön. Att Sverige är ett av världens mest jämställda
            länder har exempelvis åstadkommits genom att vi har lagstadgat
            om att all form av offentlig statistik ska vara könsuppdelad,
            vilket har varit avgörande för jämställdhetspolitiken.
          </p>
          <p xml:id="i-JWPjPhJAn5vUNdoFcMASvx">
            Det räcker dock inte längre bara med könsuppdelad statistisk
            för att erhålla en korrekt analys av hur det står till i dagens
            Sverige med avseende på olika invånar­grupper och utifrån de diskrimineringsgrunder
            som vi saknar data och siffror om. Den svenska regeringsformen
            stipulerar att ”det allmänna ska motverka diskriminering av människor
            på grund av kön, hudfärg, nationellt eller etniskt ursprung, språklig
            eller religiös tillhörighet, funktionshinder, sexuell läggning,
            ålder eller andra omständigheter som gäller den enskilde som person”,
            och diskrimineringslagen baserar sig på sju diskrimineringsgrunder:
            kön, könsöverskridande identitet eller uttryck, etnisk till­hörighet,
            nationellt ursprung eller hudfärg, religion eller annan trosuppfattning,
            funktionshinder och tillgänglighet, sexuell läggning samt ålder.
            Idag finns det dock enbart officiell statistik om kön och ålder
            och det finns heller inga siffror om de fem nationella minoriteterna
            med undantag för sverigefinnarna. Samtidigt kartlägger vi regelbundet
            både kön och ålder för att kunna kartlägga och komma åt diskriminering
            på exempelvis arbetsmarknaden, men de övriga diskrimineringsgrunderna
            saknar vi helt enkelt siffror och data om.
          </p>
          <head type="h2" xml:id="i-XYQYoTY3TAtBK49o3Up3qb">
            Frivillighet, anonymitet och självidentifikation
          </head>
          <p xml:id="i-7V1fD7SCXcunyDiBPptQBc">
            På grund av den i det närmaste totala bristen på statistik om
            könsöverskridande identitet eller uttryck, etnisk tillhörighet,
            nationellt ursprung eller hudfärg, religion eller annan trosuppfattning,
            funktionshinder och tillgänglighet och sexuell läggning erhåller
            Sverige sedan länge regelbunden kritik av både EU och FN och uppmanas
            rutinmässigt att börja fråga om dessa kategorier, bakgrunder och
            identifikationer på samma sätt som att det redan är brukligt att
            fråga om kön och ålder i olika typer av undersökningar som bygger
            på enkäter och självsvarsformulär. Till skillnad från data om
            kön och ålder, som går att generera via befolkningsregistret och
            som därmed handlar om rena registerdata, så behöver uppgifter
            om könsöverskridande identitet eller uttryck, etnisk tillhörighet,
            nationellt ursprung eller hudfärg, religion eller annan trosuppfattning,
            funktionshinder och tillgänglighet och sexuell läggning samlas
            in via ett system och en metod som i EU-sammanhang benämns som
            jämlikhetsdata. Jämlikhetsdata är ett sätt att skapa statistik
            som bygger på enkätmetodens principer i form av frivillighet,
            anonymitet, informerat samtycke samt självidentifikation och självkategorisering,
            det vill säga det handlar inte på något sätt om någon form av
            registrering av en enskild och identifierbar person.
          </p>
          <head type="h2" xml:id="i-ApHXqEjzf64HqrG9cFUWyk">
            Jämlikhetsdata i många andra länder
          </head>
          <p xml:id="i-28jnNYGp8fuMs4qGibXhQD">
            I den regelbundet återkommande offentliga och politiska debatten
            om jämlikhetsdata dras gärna paralleller till totalitära regimer
            och det talas ofta om risk för missbruk av statistiken, men den
            form av jämlikhetsdata som EU förespråkar handlar inte om registerdata
            som går att koppla till en enskild person utan om data som genereras
            via självsvarsformulär och som bygger på både frivillighet och
            anonymitet. Detta görs med syftet att systematiskt samla in kunskap
            om olika invånargruppers tillgång till sina lagstadgade rättigheter
            och för att både kunna kartlägga förekomsten av och motverka diskriminering
            och därmed skapa förutsättningar för ett mer jämlikt och inkluderande
            samhälle. I flertalet länder på jorden såsom i USA, Storbritannien,
            Finland och Kanada använder man sig sedan länge av jämlikhetsdata
            i en eller annan form, och invånarna i dessa länder tillfrågas
            regelbundet om exempelvis etnicitet, språk, religion och sexuell
            läggning. FN och EU har återkommande kritiserat Sverige för att
            inte samla in relevant kunskap och statistik om olika minoriteters
            situation. Vi delar bilden att Sverige saknar fakta. Vi hör ofta
            berättelser om diskriminering men vi saknar heltäckande information
            kring människors tillgång till sina rättigheter.
          </p>
          <p xml:id="i-GFNmRyCAXxW21qBGCwqvom">
            Utöver att FN och EU kritiserar Sverige för att sakna metoder
            och verktyg för att kunna följa upp om antidiskrimineringsåtgärderna
            och jämlikhetspolitiken över­huvudtaget har någon effekt så förordar
            en rad konventioner och direktiv praktiserande av jämlikhetsdata
            såsom FN:s konvention om avskaffande av alla former av ras­diskriminering,
            FN:s konvention om rättigheter för personer med funktionsnedsättning,
            EU:s rasdirektiv, EU:s arbetslivsdirektiv om inrättande av en
            allmän ram för lika­behandling, den europeiska stadgan om landsdels-
            eller minoritetsspråk samt Europa­rådets ramkonvention om skydd
            för nationella minoriteter. Jämlikhetsdatafrågan utreddes av DO
            år 2012 på den dåvarande regeringens uppdrag efter att Sverige
            än en gång hade erhållit kritik från FN, och slutsatsen var att
            jämlikhetsdata både kan och bör införas även i Sverige då både
            svensk och europeisk lagstiftning tillåter bruket av jämlikhetsdata
            så länge det sker med syftet att främja jämlikhet och motverka
            diskriminering.
          </p>
          <p xml:id="i-G92YLgfrPoGhGZ9Udq5b85">
            Sverige är idag världsledande på all offentlig statistik om ålder,
            kön, region och även socioekonomisk bakgrund, och data och siffror
            utgör i praktiken underlaget för hela det svenska offentliga styrsystemet.
            Avsaknaden av statistik rörande de fem diskrimineringsgrunderna
            könsöverskridande identitet eller uttryck, etnisk tillhörighet,
            nationellt ursprung eller hudfärg, religion eller annan trosuppfattning,
            funktionshinder och sexuell läggning samt de fem nationella minoriteterna
            gör dock att den generella jämlikhets- och välfärdspolitiken famlar
            i blindo. Sverige bör därför börja praktisera jämlikhetsdata genom
            att ge SCB i uppdrag att börja fråga om de diskrimineringsgrunder
            som det idag saknas statistik om.
          </p>
        </div>
        <div type="motSignatures">
          <list>
            <item xml:id="i-MHZq8PwcmahTp3CJmdZGrm" who="i-XNt7eWTuNMW1Ce4R4bYMT">
              Leila Ali-Elmi (MP)
            </item>
            <item xml:id="i-P93rdFHxhB7vDz5GLhUZ3B" who="i-X9jqcGenibr5tWEbnZgddm">
              Annika Hirvonen Falk (MP)
            </item>
          </list>
        </div>
      </div>
    </body>
  </text>
</TEI>
