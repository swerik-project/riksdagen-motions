<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0314/mot_200001_MJ_0314-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            42
          </p>
          <p>
            2000/01 mnr: MJ314 pnr: s8061
          </p>
          <p>
            Motion till riksdagen 2000/01:MJ314
          </p>
          <p>
            av Morgan Johansson och Ronny Olander (s)
          </p>
          <p>
            Ädellövsplantering i Skåne
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om ädellövskogsplantering i Skåne.
          </p>
          <p>
            Motivering
          </p>
          <p>
            Vid stormen den 3 december 1999 stormfälldes uppskattningsvis
            3000-4 000 hektar skog i Skåne. Det är den mest omfattande stormfällning
            av skog i Skåne på flera decennier. Den övervägande delen var
            granskog. Att förstörelsen blev så stor var bland annat en följd
            av det myckna regnandet tidigare under hösten, som underminerat
            rotsystemen. Det är också en förklaring till att barrskog, där
            rotsystemet är förhållandevis ytligt, drabbades hårdare än lövskogen.
            Stormfällningen har lett till att rekreationsområden på många
            håll i Skåne delvis förstörts, och det kommer att ta lång tid
            och ta stora resurser i anspråk att återställa. Samtidigt innebär
            stormen också en möjlighet att återställa det ör Skåne typiska
            lövskogsbeståndet, genom att helt enkelt ersätta stormfälld barrskog
            med lövträd. Det finns många skäl till detta. Att slå vakt om
            artrikedomen är ett av dem. Bok, ek, ask m.fl. är de historiskt
            sett typiska naturliga skånska trädslagen. I princip all granskog
            söder om Hässleholm är inplanterad av människan. Ett av skälen
            till det är att det under ca 25 års tid, från 1950-talet fram
            till mitten av 1970-talet, utgick statsbidrag till markägare för
            plantering av s.k. sämre jordbruksmark. Enligt reglerna så fick
            man i princip endast bidrag för plantering av gran. Ädellövskog
            — d.v.s. skog med trädslagen ek, bok, ask, alm, lind, lönn, avenbok
            och fågelbär — är en sällsynt företeelse i Sverige. Av totalt
            23 miljoner hektar skog i landet, är mindre än 5 promille, eller
            110 000 hektar, ädellövskog. 80 000 hektar av dessa 110 000 finns
            i Skåne. Frilufts- och rekreationsaspekter talar också för ädellövskogen.
            Den ljusa
          </p>
          <p>
            och lummiga bokskogen är en av Skånes största turistattraktioner.
            Även
          </p>
          <pb facs="riksdagen-motions-pdf/data/200001/mot_200001_MJ_0314/mot_200001_MJ_0314-0002.pdf"/>
          <p>
            2000/01:MJ314
          </p>
          <p>
            43 Elanders Gotab, Stockholm 2000
          </p>
          <p>
            skogsekonomiska aspekter finns: ädellövskog drabbas inte av rotröta,
            vilket granen gör i södra Sverige, och har ett värdefullt och
            mångsidigt användbart virke. Vid den förra stora stormen, 1967,
            när stora ytor bokskog stormfälldes, tog dåvarande landshövdingen
            Gösta Netzén ett initiativ för att se till att det skedde en återplantering
            av bokskog. Det skedde på frivillig grund, genom att avtal tecknades
            mellan markägaren och länsstyrelsen. Cirka 350 hektar bokskog
            tillkom på detta sätt från 1969. Argumenten för att efter förra
            årets storm ta tillfället i akt att i så stor utsträckning som
            möjligt ersätta den stormfällda granskogen med den för landskapet
            typiska ädellövskogen, har regeringen tagit intryck av. Med hänvisning
            till stormen anslår regeringen i budgetpropositionen 10 miljoner
            kronor per år under perioden 2001-2003 för att ersätta stormfälld
            granskog i Sydsverige med ädellövskog. Ett särskilt bidrag som
            ska täcka merkostnader inrättas. Det ska kunna sökas under åren
            2001-2003, och ska räcka till 2 000 hektar. Att notera är att
            i stort sett samtliga andra länder som drabbats av stora stormskador
            inom skogsområdena beslutat om statliga bidrag för uppröjning
            och/eller plantering. Detta är ett steg i rätt riktning, men anslaget
            förefaller samtidigt vara i lägsta laget. De totala kostnaderna
            för att plantera 2 000 hektar ädellövskog uppgår till ca 60 miljoner
            kronor, och därtill kommer kostnader för röjning och hjälpplantering.
            Riksdagen bör således noga följa under de kommande åren hur saken
            utvecklas, och vilken effekt detta stöd får i praktiken. Riksdagen
            bör också vara beredd att vidta ytterligare åtgärder, om inte
            målsättningen på 2 000 hektar kan uppfyllas.
          </p>
          <p>
            Stockholm den 5 oktober 2000
          </p>
          <p>
            Morgan Johansson (s) Ronny Olander (s)
          </p>
        </div>
      </div>
    </body>
  </text>
</TEI>
