<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__146/mot_1954__ak__146-001.pdf"/>
      <fw xml:id="i-YCNPs7XR6SBWc6LHjrWVA1">
        Nr 146—153. Motioner i Andra kammaren, nr 146. 1
      </fw>
      <div type="motHeader" xml:id="i-VrYimbQEcrCSPwHdg5D43E">
        <div type="motTitle" xml:id="i-UpmYRp67QW4HDsW5Hd9nYn"/>
        <div type="motSubmissionInfo" xml:id="i-bF2VW2tTcvSyW4vGCp2Vu"/>
      </div>
      <div type="motBody" xml:id="i-CgKfvv64s54iXXsXHu2BB5">
        <div xml:id="i-BNt2ELFiEHbsXEiwXAB7iG">
          <p xml:id="i-JYqz1CjxJcop7NGNgiwuuc">
            Nr 146.
          </p>
          <p xml:id="i-CdNL1F3UkBcw1CQbqv8dx1">
            Av herr Ohlin m. fl., om utredning rörande dels förutsättningarna
            för en Uberalisering av den ekonomiska politiken, dels åtgärder
            för uppmuntran av det enskilda sparandet.
          </p>
          <p xml:id="i-Y6mmBvweteRjEB76xMbcgs">
            Det råder allmän enighet om önskvärdheten av att ett stabilt
            penningvärde samt en hög och jämn sysselsättning uppehålles. Enligt
            vår mening är det dess- utom ett grundläggande krav på den ekonomiska
            politiken, att denna efter- strävar att bevara och öka den ekonomiska
            friheten och undvika tyngande kvantitativa och byråkratiska regleringar.
            Vi är nämligen övertygade om att näringsfrihet i stort sett utan
            försök till statlig detaljdirigering av det ekono- miska livet
            ger bättre förutsättningar för en ökning av produktiviteten och
            en höjning av välståndet och därmed även för en lösning av viktiga
            sociala frågor. En förutsättning för att penningvärdet och sysselsättningen
            skall kunna tryggas är att yttre och inre balans upprätthålles
            inom samhällsekonomien och att dessutom inte några större primära
            kostnadsstegringar äger rum, t. ex. genom förändringar på det
            lönepolitiska och jordbrukspolitiska området, som av sig själva
            väsentligt höjer den allmänna prisnivån. Den samhällsekonomiska
            balansen är också en förutsättning för att kvantitativa regleringar
            skulle kunna undvaras på varumarknader, kapitalmarknad och valutamarknad.
            Från ovan angivna utgångspunkter är det tydligen inte tillfredsställande
            om samhället endast med hjälp av en rad kvantitativa regleringar
            kan vidmakthålla yttre och inre ekonomisk balans, även om därigenom
            förutsättningar skapas för ett stabilt penningvärde och en hög
            sysselsättning. Vad man enligt vår mening bör efter- sträva är
            att yttre och inre jämvikt upprätthålles i stort sett med generella
            medel, som inte innebär detaljerade ingripanden i prisbildningen.
            Innan vi övergår till en diskussion av några spörsmål som gäller
            metoderna att upprätthålla jämvikten i samhällsekonomien, vill
            vi påpeka, att primära kostnadsstegringar ofta framkallas av inflation
            eller stark högkonjunktur i utlandet, varmed följer väsentligt
            höjda råvarupriser. Det är fara värt att en sådan utveckling,
            som under Korea-kriget ledde till en inflation i Sverige och en
            höjning av levnadskostnaderna med närmare 30 6, skulle än en gång
            kunna framkalla betydande pris- och kostnadsstegringar i vårt
            land och större sådana än på de flesta håll i utlandet. I så fall
            skulle därigenom vårt näringslivs kon- kurrensförmåga och den
            yttre balansen hotas eller brista. Det gäller därför för vårt
            lands ekonomiska politik att, även om det tarvar uppoffringar
            och medför olägenheter, undgå att en eventuell utländsk inflation
            multipliceras 1 vårt land på det sätt som skedde under Korea-kriget.
            Vi finner inte nödvändigt att i detta sammanhang närmare diskutera
            ifrågavarande centrala spörsmål, vilket vi
          </p>
          <p xml:id="i-3BKAtufRw41KUoFL54EQ5F">
            I Bihang till riksdagens protokoll 1954. 4 saml. Nr 146—153.
          </p>
          <pb facs="riksdagen-motions-pdf/data/1954/mot_1954__ak__146/mot_1954__ak__146-002.pdf"/>
          <fw xml:id="i-FXEi6MMCgL5YbRBF8xqtz8">
            2 Motioner i Andra kammaren, nr 146.
          </fw>
          <p xml:id="i-Wbp9NY4jZLqN4zmSLKHso3">
            utgår ifrån kommer att ingående behandlas av penningvärdeutredningen.
            Även frånsett de allvarliga risker som nu berörts kräver hänsyn
            till vårt lands ekonomi att den yttre balansen stärkes genom en
            ökning av konkurrensför- mågan och en tillväxt av valutareserven.
            Kostnadsstegringar i utlandet kan möjligen underlätta en sådan
            utveckling. Det är av största värde för ett land att ha en god
            konkurrensförmåga, särskilt under tider av konjunkturförsäm- ring
            i utlandet. Sysselsättningssvårigheterna blir nämligen i regel
            störst i de länder som har en relativt hög kostnadsnivå i den
            meningen att deras konkur- rensförmåga är otillräcklig. Av hänsyn
            till det önskvärda i att det svenska näringslivet kan bevilja
            långvariga krediter för att därigenom ta upp konkur- rensen med
            andra industriländer, bl. a. om större beställningar, framstår
            en ökning av valutareserven som ytterst eftersträvansvärd. Enligt
            vår mening bör den ekonomiska politiken klart taga detta mål i
            sikte. Den inre balansen i samhällsekonomien förutsätter en överensstämmelse
            mellan människornas och företagens vilja att spara en del av inkomsterna
            å ena sidan och å andra sidan viljan till investeringar. Om nämligen
            investe- ringarna har en sådan omfattning att de ungefär motsvarar
            vad svenska folket vill spara vid full sysselsättning, så blir
            den totala efterfrågan i landet till- räckligt stor för att de
            varor som produceras vid full sysselsättning skall kunna avsättas.
            Under förutsättning att inte några starka rubbningar i förhållandet
            till utlandet inträffar bör alltså i så fall den önskade sysselsättningsgraden
            kunna uppnås och bevaras. Naturligtvis är det bättre, att en sådan
            samhällsekonomisk balans upprätthålles genom regleringar av olika
            slag än att det alls inte sker. Ty mera allvarlig inflation och
            deflation är en större olycka än några års regleringar. Men enligt
            vår mening är målet ett sådant tillstånd, att den sam- hällsekonomiska
            balansen kan uppehålles genom generella medel kompletterade av
            det inflytande, som centralbanken helt naturligt utövar i samförstånd
            med övriga instanser på kreditmarknaden. Det står i god överensstämmelse
            med en sådan politik att det allmänna i viss mån anpassar sina
            investeringar i syfte att underlätta balansens bibehållande. Till
            de generella medlen räknar vi naturligtvis en kreditåtstramning,
            vars betydelse under efterkrigsåren från vår sida ofta framhållits.
            Men en kredit- åtstramning kan betecknas som ett led i en politik,
            som i huvusak vilar på generella medel, endast om samtidigt en
            sådan räntepolitik föres, som står i harmoni därmed. Skulle däremot
            en kreditåtstramning genomföras på en pen- ning- och kapitalmarknad
            utan elasticitet i räntehänseende och med hjälp av kvantitativa
            begränsningar, t.ex. ransonering av rätten till uppläggande av
            cebligationslån, överenskommelser med försäkringsbolag och banker,
            som tvingar dem till utvidgade placeringar av vissa typer, ja,
            då erhåller kreditpolitiken en annan karaktär än den av oss åsyftade.
            Ett annat artificiellt drag framträder i så fall därigenom att
            kapitalmark- naden blir snedvriden, och en naturlig differentiering
            av användningen av olika låneformer kommer inte till stånd. Under
            år 1953 har sålunda staten använt sig
          </p>
          <pb facs="riksdagen-motions-pdf/data/1954/mot_1954__ak__146/mot_1954__ak__146-003.pdf"/>
          <fw xml:id="i-RJ1jYQjKmJzq5VpnLoAFEK">
            Motioner i Andra kammaren, nr 146. 3
          </fw>
          <p xml:id="i-4F4p15JN6qWtE6uR4Mh2sj">
            av skattkammarväxlar och kortfristiga obligationer av närbesläktad
            art för finansiering av långvariga investeringar till mycket betydande
            belopp. Att staten under loppet av 12 månader säljer statspapper
            av denna art för inte mindre än 708 milj. kronor måste betecknas
            som helt exceptionellt. Endast en mening kan råda därom att ett
            sådant förfarande inte kan upprepas år efter år. Under fjolåret
            ansågs en ökning av affärsbankernas likviditet i och för sig naturlig.
            Användandet av ovannämnda lånemetoder har därför mött mindre betänkligheter
            än som eljest skulle varit fallet. Verkan därav har likväl blivit
            inte endast en ökning av bankväsendets likviditet utan också en
            betydande förstärkning av banktillgodohavanden som företag och
            enskilda besitter, vilket i vissa lägen kan medföra svårigheter
            för en inflationsbekämpande politik. Kassareservsbestämmelser
            och dylika åtgärder är inte alls ägnade att till fullo uppväga
            nackdelarna av ifrågavarande lånemetoder. Men framför allt är
            det som nämnts uteslutet, att staten skulle kunna år efter år
            i en tillnärmelsevis lika stor utsträckning använda dessa låneformer.
            Den frågan inställer sig uppenbarligen hur man skall kunna återgå
            till en kapitalmarknad av mera naturligt slag utan så arbiträra
            åtgärder. Tydligen förutsätter detta bl. a. att stat och kommuner
            erbjuder sådana låneformer, som motsvarar marknadens förmåga att
            absorbera olika slag av skuldpapper. Det räcker alltså inte att
            den kvantitet lån, som upptages, täckes av nya sparmedel under
            samma tid. Det kräves dessutom en kvalitativ anpassning av lånens
            art efter sparandets struktur och spararnas villighet att placera
            sina pengar i olika slag av statspapper och kommunlån. Uppenbarligen
            förutsätter en sådan anpassning bl.a. en viss rörlighet i frågan
            om räntesatserna, så att de olika slagen av lån kan bli tillräckligt
            attraktiva för att finna en marknad. Det är icke nödvändigt att
            de som primärt presterar sparandet blir ägare till skuld- papperen,
            utan olika kreditinstitut kan träda till som förmedlare. Men proble-
            mets natur förändras inte därutav. Denna sida av kreditpolitiken
            har hittills enligt vår mening ägnats alltför ringa uppmärksamhet.
            Vi anser det vara ett centralt krav på den offentliga lånepolitiken
            att olika slag av sparmedel, som söker placering, på ett naturligt
            sätt söker sig till offentliga lån i tillräcklig utsträckning,
            så att speciella tvångsbetonade åtgärder och mer eller mindre
            genomtvingade frivilliga överenskommelser inte behöver tillgripas.
            För en lös- ning av detta problem är naturligtvis en kännedom
            om sparandets struktur väsentlig, ty denna utgör jämte kreditväsendets
            organisation och art en av- görande förutsättning. Det synes vara
            tvivelaktigt huruvida penningvärde- utredningen ägnar detta praktiska
            kapitalmarknadsproblem uppmärksamhet vid sina 1 huvudsak mera
            teoretiska utredningar. Frågan hänger naturligtvis nära samman
            med omfattningen av övriga låne- sökandes investeringar. En reglering
            av dessa sker för närvarande bl. a. genom att emissionerna av
            obligationslån begränsas. Men den sker även genom direkta kvantitativa
            regleringar, t.ex. genom byggnadsregleringen. Tidigare har även
            investeringsavgiften och i viss mån bilacceisen haft en dylik
            uppgift. Enligt vår
          </p>
          <pb facs="riksdagen-motions-pdf/data/1954/mot_1954__ak__146/mot_1954__ak__146-004.pdf"/>
          <fw xml:id="i-Cx5fq9z49AQVd3V3vn9Mow">
            4 Motioner i Andra kammaren, nr 146.
          </fw>
          <p xml:id="i-8V9h88HNJn62r3D94pDGVp">
            mening bör den ekonomiska politiken sträva efter att undgå användande
            av sådana metoder utom i speciella krislägen. För att bristen
            på bostäder, skolor och sjukhus m.m. skall kunna avhjälpas och
            näringslivets utveckling påskyndas samt därmed levnadsstandarden
            höjas fordras i vårt land en ökning av sparandet. Dessutom är
            det av betydelse, att det slag av sparande, som står till förfogande
            för riskbärande placeringar, erhåller en tillräcklig omfattning.
            En icke ringa del av det allmännas politik har snarast till effekt
            att driften till enskilt sparande försvagas. Detta gäller ju bl.
            a. om i och för sig så utomordentligt önskvärda ting som åtgärder
            vilka ökar den sociala tryggheten och som därför minskar behovet
            av ett eget spar- kapital, som kan tillgripas vid sjukdom, arbetslöshet,
            ålderdom m. m. Det är därför naturligt att frågan om offentliga
            åtgärder, som uppmuntrar till en ökning av det enskilda sparandet
            måste bli central i vår tid. Naturligtvis upp- kommer även frågan
            om ett ökat offentligt sparande. Vi ställer oss skeptiska till
            tanken på ett regelbundet tvångssparande genom budgetöverskott.
            I den mån ett offentligt sparande av mera långsiktig art anses
            bli behövligt — trots åt- gärder till uppmuntran av det enskilda
            sparandet — synes det vara naturligare att gå vägen via olika
            slag av försäkringar. När en allmän pensionsförsäkring blivit
            genomförd i vårt land, minskar den i och för sig behovet av enskilda
            sparmedel för ålderdomens tryggande. Det är därför inte onaturligt
            om den kombineras med åtgärder för en fondbildning, som motverkar
            en sådan redu- eerande effekt på sparandet. Enligt vår mening
            är det emellertid i nuvarande läge framför allt viktigt att uppmuntra
            det enskilda sparandet. Detta har länge rönt en mycket omild behandling
            från statsmakterna. Underlåtenhet att upprätthålla penningvärdet
            har berövat spararna en stor del av sparandets frukter. Den höga
            beskattningen av förmögenhet och kvarlåtenskap innebär extra bördor
            just på spararna, moti- verade av att de genom sin klokhet och
            eftertänksamhet konsoliderat sin ställ- ning och därigenom fått
            en extra skattekraft. Även strävandena att hålla nere räntenivån
            under den, som med en friare ordning skulle kommit till stånd,
            innebär en viss extrabeskattning av stora grupper av sparare.
            Även om det här endast skulle röra sig om variationer av storleken
            en halv procent, är det en icke helt ringa del av många sparares
            avkastning som indragits till det allmänna. Mot denna bakgrund
            framstår det ingalunda, som ofta påstås, som artificiellt och
            omotiverat att vidtaga särskilda åtgärder för att i någon mån
            kompensera spararna för den extra belastning som sådana omständigheter
            med- för. Bland de åtgärder, som härvidlag kan övervägas, vill
            vi nämna följande.
          </p>
          <p xml:id="i-7EdQdY7uDnbrNfRzw8MrA8">
            1. Den vanliga beskattningens höjd och utformning måste ta hänsyn
            till att sparandet inte får bära alltför tunga bördor. 2. Särskilda
            skattelättnader förekommer redan genom avdragsrätt för för- säkringspremier.
            Ingen torde på allvar kunna påstå att icke dessutom andra skattelättnader
            skulle kunna med fullt fog genomföras.
          </p>
          <pb facs="riksdagen-motions-pdf/data/1954/mot_1954__ak__146/mot_1954__ak__146-005.pdf"/>
          <fw xml:id="i-2LRedjrzH4pc7JsCborV11">
            Motioner i Andra kammaren, nr 146. 5
          </fw>
          <p xml:id="i-VAH8ArkiwALJPCsH5b5WQz">
            3. Genom utgivande av värdefasta obligationer skulle staten kunna
            skydda kategorier av sparare från förluster på en eventuellt framtida
            inflation. 4, S.k. målsparande av olika slag kan tänkas erhålla
            speciell uppmuntran. Om genom sådant sparande möjligheter öppnas
            för en viss ökning av bostadsbyggandet ligger det intet stötande
            i att en viss företrädesrätt till dessa eljest icke existerande
            bostäder skulle kunna reserveras för dem, som åtager sig ett organiserat
            sparande i syfte att skaffa sig en bostad.
          </p>
          <p xml:id="i-HLegKciAYkYYWQUBuk7qru">
            När det gäller sparande av olika slag och behovet av kredit av
            olika mer eller mindre riskbärande typer, så blir det fråga om
            en transformering av sparande från en typ till en annan. Detta
            sker regelbundet genom banker och kredit- institut. Det allmänna
            medverkar också härvidlag t. ex. genom lån åt företagar- föreningarnas
            speciella kreditgivning. Antingen genom utvidgning av denna eller
            genom något kreditgarantisystem torde en utbyggnad av småföretagarnas
            kreditmöjligheter i vårt land kunna främjas. Å andra sidan kan
            en ökning av småspararnas intresse för riskbärande placeringar
            uppnås genom enskilda in- vesteringsbolag, som utger aktier med
            låga valörer. Att lösa denna uppgift till- kommer knappast det
            allmänna. Men i samband med en översyn av alla här berörda problem
            förtjänar även denna sak att erhålla belysning. Den principiella
            inställning vi ovan anger innebär, att den ekonomiska poli- tiken
            bör sträva att komma bort från priskontrollen såväl på varumarknader
            som på kapitalmarknad och valutamarknad. Att helt avveckla regleringen
            på valutamarknaden gentemot hårdvalutaländerna synes f.n. knappast
            möjligt. Men det gäller att så snart som möjligt komma dit, så
            att inte vid en eventuellt kommande konvertibilitet för vissa
            främmande valutor Sverige tvingas ställa sig utanför. Den allmänna
            priskontrollen på varumarknaden kan enligt vår mening avskaffas
            sedan nu ett organ som övervakar monopolistiska inflytanden på
            prisbildningen organiserats. Däremot kräves ännu en ökning av
            bostadstill- gången innan prisregleringen på hyresmarknaden kan
            avvecklas. Även här bör man emellertid förbereda en successiv
            avveckling, måhända genom att hyres- regleringen upphäves inom
            vissa områden, där bostadstillgången det medgiver. Vi har i det
            ovanstående sökt klargöra att förutsättningarna för en successiv
            avveckling av regleringsekonomien och dess ersättande av en smidigare
            och effektivare ekonomisk ordning är av många olika slag. Uppenbarligen
            är det likväl angeläget att ett samlat grepp användes vid attacken
            på de organisa- toriska och andra spörsmål, som här inställer
            sig. Med hänvisning till vad ovan sagts hemställes, att riksdagen
            måtte i skrivelse till Kungl. Maj:t begära en utredning rörande
            dels förutsättningarna för en liberalisering av den ekonomiska
            politiken i syfte att trygga ett stabilt pen- ningvärde och full
            sysselsättning samt befrämja en höjning av levnadsstandarden,
            varvid särskild uppmärksamhet ägnas den statliga lånepolitikens
            utformning med hänsyn till sparandets
          </p>
          <pb facs="riksdagen-motions-pdf/data/1954/mot_1954__ak__146/mot_1954__ak__146-006.pdf"/>
          <fw xml:id="i-Uj4RATKLifTGRdnfvCcskB">
            Motioner i Andra kammaren, nr 146.
          </fw>
          <p xml:id="i-QwhAyVBvVxfaf8DyCGZch">
            struktur samt önskvärdheten av att bestående kvantitativa regleringar
            steg för steg avvecklas på varumarknad och kapital- marknad och
            valutamarknad, dels åtgärder för uppmuntran av det enskilda sparandet
            genom skattelättnader och ett orga- niserat målsparande samt att
            särskild uppmärksamhet ägnas den mindre företagsamhetens kreditproblem.
          </p>
          <p xml:id="i-BE5bSN1HHGJbMUz3mW8mUF">
            Stockholm den 26 januari 1954. Bertil Ohlin. Wald. Svensson.
            Sven Wedén.
          </p>
          <p xml:id="i-JQeNJgAqTRADwajLrAYGg8">
            Manne Ståhl. Ragnhild Sandström.
          </p>
        </div>
      </div>
    </body>
  </text>
</TEI>
