<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1953/mot_1953__fk__208/mot_1953__fk__208-001.pdf"/>
      <fw xml:id="i-HzcX5oCxVZ4mj3kKRvioa2">
        Motioner i Första kammaren, nr 208. 7
      </fw>
      <div type="motHeader" xml:id="i-RCsDohffjR7jy27SK8txEe">
        <div type="motTitle" xml:id="i-CXsY3HgDNGGp3unr2wArt1"/>
        <div type="motSubmissionInfo" xml:id="i-5BAB7xKQPDpCAAU8FoBjgP"/>
      </div>
      <div type="motBody" xml:id="i-R3fi81HiQa7VK9fihmt47w">
        <div xml:id="i-X1Qe8AxiijhEAVk95EqRrP">
          <p xml:id="i-Wq3NZ1MGNRBNGgGopYLLAs">
            Nr 208.
          </p>
          <p xml:id="i-J5k8DPpRPmr1iGzdxwkiuR">
            Av herr Nilsson, Alfred, m. fl., i anledning av Kungl. Maj:ts
          </p>
          <p xml:id="i-Sshoo9L9vu3SpcugDLabYm">
            framställning om anslag till remontering vid armén.
          </p>
          <p xml:id="i-13wddHXqacSkiBzL3nTxKA">
            Den alltjämt fortgående minskningen av landets hästbestånd har
            under senare år vid flera tillfällen varit föremål för uppmärksamhet
            från såväl myndigheters som näringssammanslutningars sida. Enligt
            en nyligen vid- tagen undersökning av 1951 års hästavelsutredning
            har landets framtida behov av arbetshästar beräknats till omkring
            300 000. Allvarlig risk före- finnes emellertid, att hästbeståndet
            inom kort kommer att avsevärt under- stiga det sålunda erforderliga
            antalet. De nuvarande unghästårgångarna kunna icke rekrytera mer
            än halva detta antal, och den fölårgång, som be- räknas komma
            till våren, har beräknats i bästa fall svara mot en häststock
            på 130 000 hästar eller sålunda endast omkring 40 procent av 1956
            års rekryteringsbehov. Inför det katastrofläge, som sålunda hotar
            hästaveln, är det ofrånkom- ligt, att effektiva åtgärder vidtagas
            för att tillgodose arméns och närings- livets behov av hästar
            ävensom att tillse, att hästmaterialet i kvalitativt hänseende
            blir det bästa möjliga. Nödvändigheten härav blir särskilt fram-
            trädande med hänsyn till den risk som förefinnes, att importen
            av motor- bränsle vid handelsavspärrning eller krig försvåras
            eller omöjliggöres. Be- hovet av effektiva åtgärder till förhindrande
            av den alltför starka minsk- ningen av landets hästbestånd har
            i skilda sammanhang framhållits av militära och civila myndigheter
            liksom även av sammanslutningar på jord- brukets område. Även
            riksdagen har visat intresse för den inhemska häst- avelns vidmakthållande
            och för bevarandet av ett för arméns och närings- livets behov
            erforderligt hästbestånd. Senast har 1952 års riksdag i enlig-
            het med vad jordbruksutskottet föreslagit i sitt utlåtande nr
            34 fattat beslut om vissa åtgärder till hästavelns främjande och
            därvid, bl. a., bemyndigat Kungl. Maj:t att ur statens hästavelsfond
            disponera erforderliga medel för utdelande av uppfödnings- och
            bevaringspremier till varmblodiga hästar samt hos Kungl. Maj:t
            anhållit om utredning av möjligheterna för export av hästar samt
            vidtaga de åtgärder, vartill förhållandena i detta avseende kunde
            föranleda. Enligt vad statsrådet och chefen för jordbruksdepartementet
            framhållit kommer förslag till ytterligare åtgärder för hästavelns
            främjande att före- läggas 1953 års riksdag på grundval av vad
            1951 års hästavelsutredning föreslagit. Denna utredning tillsattes
            med anledning av 1951 års riksdags skrivelse nr 328, vari riksdagen
            med anledning av väckta motioner anhöll, att Kungl. Maj:t ville
            låta verkställa utredning rörande de åtgärder, som borde vidtagas
            för att åstadkomma en hästavel motsvarande landets behov,
          </p>
          <pb facs="riksdagen-motions-pdf/data/1953/mot_1953__fk__208/mot_1953__fk__208-002.pdf"/>
          <fw xml:id="i-LUqw7Ki7Zimy91pP72NvJR">
            8 Motioner i Första kammaren, nr 208.
          </fw>
          <p xml:id="i-v6fvKjhhsQsCvKm85mdQ2">
            samt för riksdagen framlägga de förslag, vartill utredningen
            kunde för- anleda. De förslag, som denna utredning nu framlagt,
            äro väl motiverade och komma, om de kompletteras i enlighet med
            de yttranden, som avgivits i ärendet, att i sin mån medverka till
            det av riksdagen åsyftade målet att trygga landets behov av arbetshästar.
            Föreningarna för ardenneraveln, den nordsvenska och den varmblodiga
            hästaveln ha framhållit, att den springande punkten i hela hästavelspro-
            blemet låge i den bristande lönsamheten och att någon påtaglig
            uppryckning av hästaveln icke är att påräkna så länge denna avel
            icke kan göras så lön- sam, att åtminstone uppfödningskostnaderna
            bli täckta. Även flera hus- hållningssällskap hava framhållit
            angelägenheten av att priset på hästar, som inköpas för arméns
            behov, motsvarade kostnaderna för deras upp- födning. Även ur
            arméns synpunkt skulle ett högre inköpspris på hästar medföra
            påtagliga fördelar. Härigenom skulle urvalet vid hästinköpen bliva
            större, varigenom en bättre kvalitet på de inköpta hästarna skulle
            kunna påräknas, och detta skulle i fråga om ackordshästarna i
            sin tur medföra, att lämp- ligare fodervärdar kunde erhållas.
            Nuvarande låga priser stimulera icke ortens uppfödare att till
            närliggande regemente utbjuda sina hästar. Enligt den av 1951
            års hästavelsutredning verkställda undersökningen uppgå uppfödningskostnaderna
            till omkring 3000 kronor per häst. Med hänsyn härtill skulle en
            avsevärd höjning av arméns inköpspris på hästar böra vidtagas.
            Under fjärde huvudtitelns anslag till remontering har emel- lertid
            föredragande departementschefen uttalat, att det finge anses befogat
            att medelinköpspriset för kallblodiga hästar för budgetåret 1953/54
            icke komme att överstiga de priser, som lades till grund för innevarande
            års an- slagsberäkningar. Till följd härav har departementschefen
            icke heller räk- nat med någon höjning av inköpspriset för varmblodiga
            hästar. I enlighet härmed har han räknat med ett medelinköpspris
            av 1700 kronor för kall- blodiga hästar och 2 000 kronor för varmblodiga.
            I anslutning till vad ovan anförts anse vi, att arméns inköpspris
            på häs- tar bör höjas så att de motsvara uppfödningskostnaderna.
            Vi ha emellertid i nuvarande läge ansett oss böra stanna vid en
            höjning av inköpspriset till 2400 kronor och hemställa därför,
            att riksdagen måtte besluta, att arméns medelinköpspris på hästar
            icke må understiga 2400 kronor per häst samt att härav föranledd
            höjning av det under riksstatens fjärde huvudtitel uppförda reservationsanslaget
            till remontering måtte vidtagas. Stockholm den 27 januari 1953.
            Alfr. Nilsson, Gust. Elofsson L. Tjällgren. Steneberg. i Vä.
          </p>
        </div>
      </div>
    </body>
  </text>
</TEI>
