<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--ak--00674">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__674/mot_1965__ak__674-001.pdf"/>
      <fw xml:id="i-7TPznJs74rC3xdnZdq72E3">
        4 Motioner i Andra kammaren, nr 674 år 1965
      </fw>
      <div xml:id="i-3vt1g9RkmzRme7xu18xgwh" type="motHeader">
        <div xml:id="i-JXdJot3JAS2fxowNToGZbA" type="motTitle"/>
        <div xml:id="i-D2bacGmoGzTQR2KvyrCCvn" type="motSubmissionInfo"/>
      </div>
      <div xml:id="i-Pw6KM1XEdow58V9mh7qhQb" type="motBody">
        <div xml:id="i-9aDyKEq4tVpANyBHSbAxQv">
          <p xml:id="i-LzQgpBjVFehzbVHvu859xn">
            Nr 674
          </p>
          <p xml:id="i-Qg4HxpAScuAXZdwow1d9ii" type="titleString">
            Av herr Lothigius, i anledning av Kungl. Maj:ts framställning
            om anslag till Bidrag till produktionsfrämjande åtgärder i Norrland
            m. m.
          </p>
          <p xml:id="i-GwKguLpg29wiYCTSWR7R1B">
            (Lika lydande med motion nr 570 i Första kammaren)
          </p>
          <p xml:id="i-SZEZashss5AgFkE2r63puV">
            Genom beslut av 1960 års riksdag infördes ett särskilt statligt
            stöd för att få till stånd en upprustning av jordbruket i de fyra
            nordligaste länen. Sedan beslutet fattades har av statsmedel anvisats
            13350 000 kronor. Av dessa var den 1 september 1964 disponerade
            för statsbidrag 7,1 milj. kronor. Motsvarande belopp för personal
            och utredning uppgår till 1,8 milj. kronor. Den K.R.-verksamhet
            som sedan riksdagsbeslutet 1960 bedrivits i de fyra nordligaste
            länen har efter hand fått en allt större omfattning, även om den
            fortfarande måste betraktas som en försöksverksamhet då det gäller
            att komma till rätta med de speciella struktur- och rationaliseringsproblem
            som finns inom detta område. Riksdagen har under såväl 1963 som
            1964 disku- terat denna verksamhet men i stort godtagit de riktlinjer
            som gäller för verksamheten. I avvaktan på en redovisning av erfarenheter
            som kunnat insamlas har anslagen efter hand uppräknats och givit
            verksamheten allt större omfattning. I årets statsverksproposition
            föreligger en viss redovisning av denna verksamhet som baseras
            på vad en arbetsgrupp inom lantbruks- styrelsen under medverkan
            av lantmäteri- och skogsstyrelsen anfört. Man kan emellertid icke
            befrias ifrån det intrycket att denna verksamhet i vissa avseenden
            kommer att verka hindrande på den rationaliseringsverk- samhet
            som inom detta område bedrivs med de ordinarie anslagen eller
            utan medverkan från statsmakternas sida. I en bygd som blivit
            utsedd som K.R.- område kan betydande motsättningar uppstå mellan
            den enskildes initiativ och planeringsmyndigheternas åtgärder.
            Detta förhållande har också obser- verats i det remissvar som
            avgivits av Riksförbundet Landsbygdens folk i anledning av arbetsgruppens
            promemoria. RLF säger där bl. a. att förekoms- ten av en brukningsenhet,
            där särskilda rationaliseringsinsatser görs, inte får innebära
            att brukare på intilliggande enheter nekas statligt rationalise-
            ringsstöd. I de fall då en jordbrukare med medel som han själv
            kan uppbringa vill bygga upp sitt företag måste vid planeringen
            av K.R.-insatserna all hänsyn tagas till sådana jordbrukare. Av
            den promemoria som föreligger synes framgå att vissa svårigheter
            ibland uppstår att skaffa fram lämpliga perso- ner som brukare
            av dessa K.R.-gårdar. Utan ett verkligt intresse och goda personliga
            insatser torde det vara omöjligt att förverkliga dessa rationalise-
            ringsuppgifter även med mycket betydande statliga bidrag. Det
            framstår
          </p>
          <pb facs="riksdagen-motions-pdf/data/1965/mot_1965__ak__674/mot_1965__ak__674-002.pdf"/>
          <fw xml:id="i-MdZ6x14aDJcrXgd8Jj5DDm">
            Motioner i Andra kammaren, nr 674 år 1965 5
          </fw>
          <p xml:id="i-DWcXMSfSGhP6y1NFWve8Tt">
            för mig som det grundväsentliga att det personliga initiativet
            och viljan att satsa på framtiden måste tas till vara för att
            möjliggöra en bred ratio- naliseringsverksamhet inom hela detta
            område. Den bidragsprocent som hittills tillämpats för denna verksamhet
            anges till i medeltal 48 procent exklusive markförvärv. Mot bakgrund
            av vad arbetsgruppen anfört och lant- bruksstyrelsen föreslagit
            anför departementschefen att bidragsprocenten i fortsättningen
            bör sättas till maximalt 40 procent. Lantbruksstyrelsen har vidare
            anfört, vilket godtages av departementschefen, att direkta driftbidrag
            inte bör utgå för denna verksamhet, även om det under ett förberedelseskede
            kan godtagas. Mot bakgrund av vad arbetsgruppen föreslår om utvidgning
            av K.R.-verk- samheten att i princip omfatta alla utvecklingsbara
            jordbruksområden i berörda län måste ifrågasättas om inte bidragsgivningen
            borde ges en mera begränsad storlek. Sattes bidragsgivningen till
            t. ex. 25 procent skulle an- slagen också räcka till betydligt
            fler projekt. Jordbrukets kapitalförsörjning är å andra sidan
            besvärande vid rationaliseringsinvesteringar av denna art, men
            det gäller ju inte bara de områden som omfattas av den utvidgade
            K.R.- verksamheten. Kapitalfrågorna för jordbrukets rationalisering
            väntar ännu på sin lösning, men det kan förväntas att 1960 års
            jordbruksutredning fram- lägger förslag som på ett bättre sätt
            än nu tillgodoser jordbrukets behov i dessa avseenden. Det torde
            emellertid vara ytterligt svårt att med hänsyn till den ringa
            tid som verksamheten pågått avgiva ett bestämt omdöme om verksamhetens
            värde. Med hänsyn härtill torde det vara motiverat att inte utöka
            verksam- heten att omfatta andra delar av landet än dem som hitintills
            har varit före- mål för denna verksamhet. Jordbruksministern har
            emellertid föreslagit att de särskilda rationalise- ringsåtgärderna
            även skall tillämpas inom Värmlands, Kopparbergs och Gävleborgs
            län samt landskapet Dalsland. Med anledning av denna utökade verksamhet
            föreslår han att anslaget beräknas till 7 150 000 kronor. Lant-
            bruksstyrelsen har i sitt förslag upptagit en ökning med 250 000
            kronor jämfört med innevarande budgetår. Med stöd av ovanstående
            hemställes, att riksdagen måtte a) avslå framställningen om utökning
            av området för de särskilda rationaliseringsinsatserna i Norrland;
            b) fastställa att högsta statsbidragsprocenten skall vara 25 7
            av kostnaden; samt c) till Bidrag till produktionsfrämjande åtgärder
            i Norr- land m. m. för budgetåret 1965/66 anvisa ett reservations-
            anslag av 4 250 000 kr.
          </p>
          <p xml:id="i-BmhnFMg3LFLX8e1DCctiUv" type="date">
            Stockholm den 27 januari 1965
          </p>
          <div xml:id="i-MgNaijG2sZqiAX4bc5jQWp" type="signatureBlock">
            <list xml:id="i-S1y2bnwYn1Jt5Y3L3Jwk9p">
              <item xml:id="i-QXsMSWtCQyGnBGWvcWixwV" who="i-CkprnrTz3hpNREdKrcoiAi" type="signature">
                Carl-Wilh Lothigius
              </item>
            </list>
          </div>
        </div>
      </div>
    </body>
  </text>
</TEI>
